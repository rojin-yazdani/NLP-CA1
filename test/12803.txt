… جریان سیدالشهدا نه تنها در قبر بی‌نظیر بود ،  در حال جان دادن هم بی‌نظیر بود. در حال جان دادن هم که شنیده‌اید ؛  چون انجا هم مستحب است ،  یا جز اداب احتضار است که اگر کسی محتضر است ،  در حال جان دادن است ؛  کسی دست به سینه‌اش نگذارد. این محتضر است ،  بالاخره در کشاکش مرگ است ؛  گفتند :  دست به سینه‌اش نگذارید ،  بگذارید اسان جان بدهد. خانواده‌های شاهد ،  بدانند فرزندان‌شان برای یک همچنین امامی رفتند ؛  با او محشورند ! وجود مبارک ابی عبدالله ( ع )  که در قتلگاه تمام قسمت‌های چشمان مطهرش را خون گرفت ،  چشمان مطهرش بسته بود ؛  دید این سینه سنگین شده ؛  فرمود :  کیستی ?  هر که هستی بدان ،  جای بلندی نشسته‌ای. لقد ارتقیت مرتقا عظیما طالما قبله رسول الله …   ( ناسخ التواریخ  /  ج2  /  ص 390 )  هر که هستی ،  بدان اینجا خیلی بلند است. اینجا را پیغمبر مکرر می‌بوسید. دیگران می‌دیدند وجود مبارک پیغمبر این دکمه‌ها را باز می‌کند ،  از یقه تا این قسمت سینه را مکرر می‌بوسد. نمی‌دانستند رازش چیست !  چه اینکه لبان مطهر ابی عبدالله را هم می‌بوسد ،  نمی‌دانستند که رازش چیست ! وجود مبارک امام سجاد  ( ع )  شبی که امدند تا بدن شهدای کربلا را دفن کنند ،  همه را معرفی کرد ،  دستور داد همه ان ابدان را بیاورند پائین پای وجود مبارک سیدالشهدا ( ع )  ؛  با کمک بنی اسد ان ابدان دفن می‌شدند.نوبت به 2 تا بدن که رسید ،  شخصا این بدن‌ها را دفن کرد و به اینها اجازه نداد. یکی بدن مبارک قمر بنی هاشم بود ،  چون به عمویش خیلی اظهار ارادت می‌کرد. در الامالی للصدوق صفحه 463 امده است ن لعمی العباس درجه یغبطه بها جمیع الشهدا یوم القیامه  …  خیلی به عمویش احترام می‌کرد.حالا از مقامات قمر بنی هاشم چه خبر داشت ،  ما اطلاعی نداریم. خب او کسی است که بالاخره هم وجود مبارک سیدالشهدا به قمر بنی هاشم فرمود :  من به فدای تو ،  ارکب بنفسی انت  …  هم امام صادق ( ع )  درباره او یک زیارت عظیمی دارد ،  هم امام سجاد این حرف را زد. با این 2 تا بدن یک کار اختصاصی کرد ؛  که شخصا وارد قبر شد ،  این بدن‌ها را شخصا به قبر برد و شخصا دفن کرد. و اگر می‌گفتند :  شما به تنهائی چگونه این بدن را دفن می‌کنید ،  می‌فرمود :  ن معی من یعیننی ؛  با من کسانی هستند که من را کمک کنند.جز اداب دفن این است که وقتی مرده را در قبر گذاشتند ،  این کفن را از صورتش باز می‌کنند ،  این صورت را روی خاک می‌گذارند ،  2 3 بار این جمله را با خدای سبحان می‌گویند :  عفوک ،  عفوک ،  عفوک. حالا وجود مبارک امام سجاد ( ع )  بدن مطهر سیدالشهدا ( ع )  را به قبر سپرد. می‌خواهد کفن از صورتش بردارد ،  صورت مطهرش را روی خاک بگذارد ،  بگوید :  عفوک ،  عفوک !  هیچ مصیبتی به اندازه مصیبت امام سجاد ( ع )  نیست ؛  با این بدن چه کرد … در شام وقتی از امام سجاد ( ع )  سئوال کردند در این جریان و در این جنگ چه کسی پیروز شد ،  فرمود :  ما. با اینکه حضرت را با زنجیر اسارت وارد شام کرده‌اند ،  فرمود :  ما رفتیم ،  و دین را ازاد کردیم. مردم فهمیدند اسلام یعنی چه ،  قران یعنی چه ،  سنت یعنی چه ؛  و  …  همه این امور را ازاد کردیم و برگشتیم ؛  ذا اردت ان تعرف من غلب فذا دخل وقت الصلاه فاذن و اقم. جریان کربلا سالیان متمادی ذکرش ،  روضه خوانی‌اش ،  عرض ادب به پیشگاه سالار شهیدان قدغن بود ،  تا عصر عباسی‌ها هم همین طور بود ؛  بعدها کم کم رواج پیدا کرد. انوقت همین امام سجاد ( ع )  برای اینکه این نام را حفظ بکند ؛  از هر فرصتی برای احیای نام کربلا استفاده می‌کرد. اب می‌اوردند برای وضو ،  حضرت متاثر می‌شد ؛  گاهی هم اشک می‌ریخت. گوسفند ذبح شده‌ای را می‌دید ،  متاثر می‌شد. نام غریب یا مظلومی را می‌شنید ،  متاثر می‌شد ؛  در بسیاری از موارد اشک می‌ریخت و با این اشک کربلا را نگه داشت. با این مرثیه خوانی و نوحه خوانی و عزاداری بسیاری از ائمه  ( ع )  جریان کربلا را زنده نگه داشتند.وجود مبارک امام پنجم ،  امام باقر  ( ع )  وصیت کرده بود که بخشی از مال مرا وقف کنید ،  لنوادب تندبنی بمنی عشر سنین فرمود :  زائران ،  حاجیان ؛  وقتی اعمالشان را انجام دادند ،  در منا یک فراغتی دارند. یک دو یا سه شبی که انجا هستند ؛  شب یازدهم و شب دوازدهم را هستند ،  برخی‌ها هم ممکن است تا شب سیزدهم باشند. این دو شب را یک فراغتی دارند ،  برنامه‌ای ندارند ،  فقط بیتوته است. اینها اماده‌اند برای شنیدن ؛  قبلا در جاهلیت وقتی کارهایشان تمام می‌شد در منا ،  به مفاخر قوم و تبار و نیای خودشان می‌پرداختند ،  اسلام که امد ،  گفت :  این حرف‌ها را بردارید ،  مفاخر قران و انبیا و اولیا را بازگو کنید ،  انها فخر نیست.وجود مبارک امام باقر  ( ع )  فرمود :  مالی را من وقف کردم ،  10 سال در منا برای من عزاداری کنید …  یعنی نام خاندان عصمت و طهارت را ،  هدف ،  برنامه و انگیزه و هدایت‌های ائمه ( ع )  را ،  علوم و معارف دین را 10 سال برای مردم منتقل بکنید که کم کم این اثار بماند.برای همین ائمه  ( ع )  اصرار داشتند که اگر کسی این نام را احیا کند ،  قدمی که به طرف مراسم عزای سالار شهیدان می‌رود ،  مخصوصا ان وقت ؛  و در همه اعصار ،  این برکت را دارد که این نام زنده می‌شود. انسان با حضور در محافل حسینی  ( ع )  معنای اسلام را ،  معنای قران را ،  معنای سنت را ،  معنای اسیر و امیر را ،  معنای مصادره شدن دین را کاملا می‌فهمد. ان وقت وظیفه خود را در برابر این امور کاملا می‌شناسد.