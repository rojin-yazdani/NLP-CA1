رمضان المبارک 1431  /  7 - 6 - 1389  /  جلسه  ( 18 ) اعوذ بالله من الشیطان الرجیم ؛  بسم الله الرحمن الرحیم و الحمد لله رب‌ العالمین و صلی الله علی محمد و اله الطیبین الطاهرین و لعنه الله علی اعدائهم اجمعین. اللهم صل علی محمد و ال محمد و اسمع ندائی ذا نادیتک و اسمع دعائی ذا دعوتک و اقبل علی ذا ناجیتک فقد هربت لیک و وقفت بین یدیک مروری بر مباحث گذشتهگفته شد که ماه مبارک رمضان ،  ماهی است که عبد کلام ربش را بازگو می‌کند ؛  یعنی ماه تلاوت قران است و ماهی است که عبد با رب خود سخن می‌گوید که از ان به دعا تعبیر می‌کنیم. دعا هم دو نوع ماثور و غیرماثور دارد که دارای اداب و شرایطی است و ما بحثمان در گذشته مربوط به همین معنا بود. گفته شد عواملی هستند که بر روی دعا اثر می‌گذارند. یعنی هر چند که دعا خودش کاربرد دارد ،  ولی عواملی هستند که در سه رابطه بر روی دعا اثر می‌گذارند ؛  اول تشدید مقتضی ،  دوم به فعلیت رساندن مقتضی ،  سوم تسریع در اجابت. اموری که در این سه رابطه بر روی دعا اثر می‌گذارد ،  یک بخش از انها اعمال هستند ،  یک دسته زمان‌ها هستند و یک دسته هم حالات هستند. از انجا که من نسبت به عامل اول که همان اعمال است ،  بحث کرده‌ام ،  فعلا به ان کاری ندارم ؛  بحث من نسبت به زمان‌هایی بود که بر روی اجابت دعا اثر می‌گذارد ؛  چه در شبانه‌روز ،  چه نسبت به روز خاص در ایام هفته.سائل ماه مبارک ،  محروم نمی‌شودیکی از زمان‌هایی که در این سه رابطه بر روی دعا اثر می‌گذارد ،  ماه مبارک رمضان است. یعنی این ماه و این زمان ،  روی اجابت دعا اثر می‌گذارد. ما در روایات بسیار این معنا را داریم که این زمان بر دعا مؤثر است. مثلا در روایتی از پیغمبر اکرم ( صلی‌الله‌علیه‌واله‌وسلم )  امده است که حضرت فرمودند :  ذکر الله فی رمضان مغفور له و سائل الله فیه لایخیب . به‌یاداورنده خدا در این ماه امرزیده است و سؤال کننده در این ماه ،  محروم نمی‌شود.خداوند هر شب سه مرتبه صدا می‌زند … در یک روایت دیگر امده است که پیغمبر اکرم ( صلی‌الله‌علیه‌واله‌وسلم )  فرمودند :  یقول الله تبارک و تعالی فی کل لیله‌ی من شهر رمضان ثلاث مرات ،  هل من سائل فاعطیه سؤله هل من تائب فاتوب علیه هل من مستغفر فاغفر له . خداوند در هر شب از ماه مبارک رمضان سه مرتبه این جملات را می‌فرماید :  ایا درخواست کننده‌ای هست ،  تا من درخواستش را به او عطا کنم ?  ایا کسی هست که توبه کند ،  تا من توبه او را بپذیرم ?  ایا کسی هست که از من طلب امرزش کند ،  تا من او را بیامرزم ? درب‌های اسمان باز است … ما در روایات متعدد داریم که از ناحیه خداوند تمام درب‌های علوی و سماوی باز است و حتی در روایتی چنین امده است که در این ماه خداوند ،  دربانی برای خودش قرار نداده است. همه درب‌ها باز است و دربانی ندارد. اتاکم رمضان شهر مبارک ،  فرض الله علیکم صیامه تفتح فیه ابواب السما . ماه رمضان به سوی شما امده است و ماهی پر برکت است که خداوند روزه ان را بر شما واجب گردانیده و درب‌های اسمان در ان باز شده است.اگر خدا توفیقی عنایت کند و حیاتی باقی باشد ،  من متناسب با سه شب قدر مطالبی را اماده کرده‌ام که هر شب یک مطلب را در ربط با دعا مطرح می‌کنم. من مجموعه‌ای از ایات و روایاتی که مرتبط با بحث است را به طور فهرست‌وار عرض می‌کنم.شب تقدیر ارزاق ،  عمرها و نزول فرشتگانماه مبارک رمضان ماهی است که خودش بر روی دعای عبد اثر می‌گذارد و در این ماه هم ،  شب‌های قدر وجود دارد که در انها به‌طور خاص و ویژه این تاثیرگذاری تشدید می‌شود. به این معنا که اثر گذاری ان‌ها بر روی دعا خیلی زیاد است ؛  به نحوی که هیچ‌یک از زمان‌های سال ،  این اثر را بر روی اجابت دعا ندارد. از مجموعه روایات راجع به شب قدر که من به انها مراجعه کرده‌ام ،  این به دست می‌اید که شب‌های قدر ،  شب‌هایی هستند که در ان ارزاق و عمرها و سایر امور خیر و شر سال اینده تقدیر می‌شود. شبی است که در هر سال ،  قران بر قلب مقدس ولی‌الله‌الاعظم نازل می‌شود. شبی است که عبادت در ان ،  بهتر از عبادت هزار ماه است. شبی است که فرشتگان نازل شده و پراکنده می‌شوند ؛  به مجالس مؤمنین می‌روند که امیدواریم ن‌شاالله این مجلس ما هم محفوف به این فرشتگان باشد و بر ان‌ها سلام می‌کنند ؛  یعنی به ان‌ها و دعاهایشان تا طلوع فجر ایمنی می‌بخشند.شب سجده ،  نماز ،  تسبیح ،  تلاوت قران و دعاشبی است که درب‌های اسمان‌ها در ان شب باز است و بر روی هیچ‌کس بسته نیست که من هم روایات ان را خوانده‌ام. شبی است که هر سجده در ان ،  اثرش این است که درختی در بهشت برای سجده کننده غرس می‌شود. شبی است که هر رکعت نماز در ان شب ،  موجب می‌شود خانه‌ای در بهشت از یاقوت و زبرجد و لؤلؤ برای ان شخصی که نماز خوانده است ،  تهیه شود. به ازای هر ایه‌ای که تلاوت می‌شود ،  تاجی از تاج‌های بهشتی به قاری ان داده می‌شود. شبی است که هر تسبیح برای گوینده‌اش پرنده و طائری در بهشت می‌شود. شبی است که هر چه در ان برای سال اینده تقدیر شود ،  تبدیل نمی‌شود مگر به مشیت حق تعالی. شبی است که دعای احدی در ان شب رد نمی‌شود. دعا برای تمام سال ایندهانچه که مورد نظر همه ما است ،  که برای ان می‌اییم و در این مجلس شرکت می‌کنیم ،  این است که ما دل‌نگران سال اینده‌مان هستیم و در این لیالی قدر ،  می‌خواهیم از خدا تقاضا کنیم که سال اینده‌مان ،  چه از نظر معنوی چه از نظر مادی ،  از هر دو جهت برای ما سال خوبی باشد. فکر می‌کنم همه برای رفع گرفتاری‌های معنوی و مادی‌مان ،  اینجا امده‌ایم. بعید می‌دانم که غیرگرفتار در این جلسات حضور داشته باشد. همین گرفتاری‌های ما است که موجب می‌شود ما به این مجالس رو بیاوریم و از این فرصت‌ها استفاده کنیم.شب تقدیر امور سال ایندهمن سال‌های گذشته مطلبی را تذکر می‌دادم و امسال هم این را عرض می‌کنم که بر اساس روایات ،  هر سه شب نوزدهم ،  بیست و یکم و بیست و سوم ،  از لیالی قدر است. به حسب روایات ،  شب نوزدهم شبی است که در ان امور سال اینده تقدیر می‌شود که تقدیر یعنی اندازه‌گیری کردن ؛  به این معنا که در این شب برای هر موجودی ،  از جمله انسان‌ها ،  تمام امورشان بررسی می‌شود. درباره شب بیست و یکم در روایات دو تعبیر امده است ؛  امام صادق ( علیه‌السلام )  فرمودند :  فی لیله تسع عشره من شهر رمضان التقدیر  ؛  یعنی در شب نوزدهم ماه مبارک ،  همه امور تقدیر می‌شود. و فی لیله حدی و عشرین القضا . و شب بیست و یکم ترسیم می‌شود. در بعضی از روایات البرام امده است ؛  یعنی در این شب تقدیرها ثبت و ضبط می‌شود. فرشتگان و کارگزاران عالم در شب نوزدهم همه امور را بررسی می‌کنند و در شب بیست و یکم ثبت و ضبط می‌کنند و همه تقدیرات ثبت شده ،  در شب بیست و سوم امضا می‌شود. تعبیر بعضی از روایات نسبت به شب بیست و سوم المضا است ،  یعنی این امور تقدیر شده ،  توشیح می‌شود و به امضا ولی‌الله‌الاعظم می‌رسد.دعا ،  مدعو و داعیامشب مثل شب‌های گذشته ،  بحث من در مورد دعا است ؛  من در نظر داشتم که در این سه شب یک بحث منسجم ،  راجع به دعا داشته باشم. همان‌طور که گفته بودم ،  دعا صدا زدن است و وقتی که عبد ربش را صدا می‌زند ،  از او یک درخواست و تقاضایی دارد. لذا در اینجا ما می‌بینیم که سه چیز وجود دارد ؛  یکی داعی است ؛  یعنی کسی که دعا می‌کند. دوم دعا است ؛  یعنی همان چیزی که عبد تقاضا می‌کند. سوم مدعو است که همان خداوند است. در هر دعا و درخواستی همین‌طور است که درخواست‌کننده‌ای هست و درخواستی و درخواست‌شونده‌ای.بررسی سابقه ،  پیش از درخواستدر این جلسه من می‌خواهم راجع به داعی صحبت کنم ؛  یعنی در مورد خودمان که امده‌ایم و می‌خواهیم دعا کنیم. در اینجا با توجه به این روایاتی که می‌فرمایند شب نوزدهم شب بررسی است ،  ما هم باید وضعیت خودمان را بررسی کنیم. من یک مثال ساده بزنم تا مطلب روشن شود. فرض کنید کسی که - می‌خواهد از دیگری تقاضایی کند ؛  تقاضا شونده در ابتدای کار ،  پیش از انکه حاجت او را براورد چه کار می‌کند ?  اول سوابق درخواست‌کننده را بررسی کرده و امور درخواست‌کننده را خوب مطالعه می‌کنند که او چه سوابقی داشته است. در امور استخدامی ،  این مطلب خیلی روشن است که پیش از استخدام ،  اول به سوابق فرد رسیدگی می‌کنند. لذا ادم پیش از انکه درخواستی کند ،  باید بداند که وضعیت او بررسی - می‌شود. سوابق بنده و شما را پیش می‌کشند و امشب همه‌اش را بررسی می‌کنند.چه رابطه‌ای با او داشته‌ای که الان درخواست داری ? از شما سؤال می‌کنم ؛  ایا ما خودمان می‌توانیم بررسی کنیم که سال گذشته چه کار کرده‌ایم ?  هرکسی از شما ،  خودش پیش خودش ،  منصفانه بگوید که سال گذشته چه کار کرده است ?  در ربط با انکه - می‌خواهی از او تقاضا کنی ،  نه در ربط با دیگران ،  چه کار کرده‌ای که الان از او چیزی می‌خواهی ?  در گذشته رابطه‌ات با ان کسی که می‌خواهی از او تقاضا کنی ،  چه رابطه‌ای بوده است ?  ایا می‌توانید جواب بدهید ?  ایا جوابی دارید ?  بعید می‌دانم یک نفر باشد که بگوید من می‌توانم بگویم سال گذشته در ربط با خدا چه کرده‌ام.او از هیچ چیز غافل نبوده است ! این را هم بدان که طرف مقابلت که امور تو را بررسی می‌کند کیست. او همانی است که و لا یغادر صغیره و لا کبیره لا احصاها . هیچ کوچک و بزرگی نیست ،  مگر ان که به ان رسیدگی می‌کند و به شمارش می‌اورد. من و تو ان قدر خطا کرده‌ایم که چه بسا فراموش کرده و غفلت کرده باشیم ؛  اما خدا غفلت نکرده است. در انجا غفلت راه ندارد. همه چیز نزد او ثبت و ضبط است. امشب ،  ما با این وضع روبه‌رو هستیم. اول باید خودمان را و وضعمان را بررسی کنیم ،  بعد دعا کنیم.اما من می‌گویم من که رو ندارم کلمه‌ای بگویم  ؛  تعارف هم نداریم !  من می‌خواهم خیلی ساده و خودمانی صحبت کنم. الان من چه کار کنم ?  من با سوابقی که در گذشته داشته‌ام ،  رو ندارم چیزی از او بخواهم یا تقاضایی کنم. من که زبانم بسته می‌شود و هیچ چیزی نمی‌توانم بگویم. ما باید بنشینیم و فکر کنیم که چه باید بکنیم.خودش گفته اگر بیایی ،  تو را رد نمی‌کنم ! حالا ما که رو نداریم ،  پس چرا اینجا امده‌ایم و جمع شده‌ایم ?  بحث در این است که چه چیز می‌تواند زبان ما را به دعا باز کند ?  من به دو عامل اشاره می‌کنم. یکی عامل زمان است. یعنی وقتی من می‌نشینم و با خودم فکر می‌کنم که من امشب با چه رویی در خانه خدا بروم ،  می‌بینم خود او به من گفته است که اگر در این موقعیت بیایی تو را رد نمی‌کنم. دلیل را از خودش می‌گیرم. خود خدا گفته است که اگر در این موقعیت بیایی ،  من تو را رد نمی‌کنم. در روایات امده بود که در ماه رمضان و لیالی قدر ،  خدا کسی را رد نمی‌کند. من چند روایت را نسبت به همین معنا خواندم. صحبت در این است که چون خودش گفته است بیا ،  من هم امده‌ام.حال داعی ؛  زاری ،  بیچارگی و سرافکندگیحالا بحث اینجا است که اکنون که من به خاطر گفته او امده‌ام ،  با چه حالتی بیایم ?  زمان ،  اثر خودش را در دعا کردن و درخواست من گذاشت ،  اما من چه حالتی باید داشته باشم ?  عامل دیگر حالت داعی است ،  یعنی حالت کسی که می‌خواهد از خدا درخواست کند. من جملاتی را از ائمه اطهار  ( علیهم‌السلام )  نقل می‌کنم و بعد هم یک ایه از قران را می‌خوانم. روایت از امام صادق  ( صلوات‌الله‌علیه )  است که حضرت فرمود :  اللهم نی اسالک مساله المسکین المستکین . حضرت در همان اول دعایش عرضه می‌دارد :  خدایا من از تو مانند یک فقیر بیچاره درخواست می‌کنم. من از خدا درخواست می‌کنم اما می‌دانی با چه حالتی ?  با حالت کسی که زمین‌گیر شده است. ستکانه به معنای زمین‌گیری است. خدایا زمین‌گیر شده‌ام ،  درمانده‌ام ،  دیگر راه به جایی ندارم ،  من با این حال امده‌ام. دیگر هیچ پناه و پناه‌گاهی جز تو ندارم که مشکلاتم را حل کند.سر دلت پائین باشد ! اما ایه شریفه قران چه می‌گوید ?  می‌فرماید :  ادعوا ربکم تضرعا و خفیه . پروردگارت را بخوان ،  دعا کن ،  اما با چه حالتی ?  با حالت تضرع و زاری ؛  بعد هم دارد خفیه یعنی نهانی. خدا بهتر اگاه است که در دل تو چه حالتی است. ایا سر دل تو رو به پائین است یا نه ?  شرمنده هستی یا نه ?  ان خواری و خاکساری در قلب تو هست یا نه ?  علی  ( علیه‌السلام )  فرمود :  نعم عون الدعا الخشوع . حالت خشوع برای دعا ،  نیکو یاوری است.هرچه کردی نشد ?  !  حالا بیا ! امشب باید با این حالت به در خانه خدا برویم ؛  یعنی باید سربه‌زیر باشیم. در این لیالی قدر ما باید با این حالت پیش خدا برویم. خدایا ما درمانده‌ایم ؛  سال گذشته به هر وسیله‌ای که به ذهنمان می‌رسید برای رفع مشکلاتمان متوسل شدیم ،  اما نتوانستیم ؛  هر چه تدبیر کردیم کاری از پیش نبردیم ؛  حالا جمع شده‌ایم و به سراغ تو امدیم که کلید گشایش تمام گرفتاری‌ها به دست قدرت تو است. خدا به ما وعده کرده است که بیا ،  من جوابت را می‌دهم. در ان روایت بود که خدا امشب می‌گوید :  هل من سائل  ؛  ایا کسی هست که از من بخواهد ،  تا من به او بدهم ?  خودش اجازه داده است که بیاییم و با خواری و خاکساری از او درخواست کنیم. بد کرده‌ای ?  بیا و توبه کن !  هل من تائب فاتوب علیه  ؛  من توبه‌ات را قبول می‌کنم. هل من مستغفر  ؛  ایا کسی هست که بیاید از من پوزش بطلبد تا من او را بیامرزم ? با شفیع و وسیله بیا ! بله ،  یک عامل دیگر هم ما داریم و در این شبهه‌ای نیست و ان عامل ،  این است که خود خدا گفته است حالا که سابقه‌ات خراب است و رویت نمی‌شود پیش من بیایی ،  حالا که شرمنده هستی ،  بیا یک کاری کن ؛  و ابتغوا لیه الوسیله . ان کسی که پیش من ابرو دارد را همراه خودت بیاور. ما هم همین‌طور هستیم که اگر یک کاری داشته باشیم و به کسی که از او درخواست داریم بد کرده باشیم و رو نداشته باشیم که پیش او برویم ،  پیش یک ابرومند می‌رویم و می‌گوییم تو بیا و دست ما را بگیر تا نزد او برویم !  بیا و این مشکل ما را تو حل کن !  بهترین وسیله برای پیش خدا رفتن ،  علی ( علیه‌السلام )  است.منبع :  پایگاه اطلاع رسانی ایهالله العظمی حاج اقا مجتبی تهرانی