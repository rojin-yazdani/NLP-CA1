رئیس پلیس راهنمایی و رانندگی تهران بزرگ با بیان این که بیشتر ناهنجاری‌های ترافیکی تصادفات و تبعات سو اجتماعی ناشی از ترافیک به قوانین کهنه بر می‌گردد  ،  افزود :  بیش از چند سال است که لایحه اخذ جرائم در کمیسیون‌های مجلس پیگیری می‌شود ،  اما از تصویب ان خبری نیست . به گزارش واحد مرکزی خبر  ،  سرهنگ هاشمی گفت :  در صورتی که این لایحه نیز تصویب شود ،  پاسخگوی نیازهای روز نیست .وی افزود :  در کمیسیون‌های مختلف مجلس انقدر از سر و ته این لایحه کم کرده‌اند که در صورت تصویب نیز کارامدی ندارد و فرصت تصویب هم پیدا نمی‌کند .رئیس پلیس راهنمایی و رانندگی تهران بزرگ با طرح این سوال که با این وضع پلیس چه کار می‌تواند بکند ،  گفت :  این همه کاستی‌ها و نواقص نیاز به ابزار دارد و پلیس با استفاده از حداکثر توان ،  حداقل را نتیجه می‌گیرد .رئیس پلیس راهنمایی و رانندگی تهران بزرگ گفت :  قوانین و مقررات به قدری ضعیف است که هیچکدام از تابلوهای راهنمایی و رانندگی در کشور حرمت ندارد .سرهنگ سید هادی هاشمی در مصاحبه با خبرنگار واحد مرکزی خبر با بیان این که حرمت تابلوهای راهنمایی و رانندگی به سادگی شکسته می‌شود ،  افزود :  تابلوهای راهنمایی و رانندگی زمانی حرمت دارند که کنار هر کدام از انها یک مامور پلیس ایستاده باشد .وی گفت :  اگر بخواهیم به تابلوها حرمت بدهیم باید حداقل یک میلیون پلیس راهنمایی و رانندگی استخدام کنیم تا حرمت تابلوها نگه داشته شود .سرهنگ هاشمی افزود :  بیشتر رانندگان به راحتی پای تابلوهای توقف ممنوع پارک می‌کنند و وارد محدوده طرح ترافیک می‌شوند و باید در هر ورودی طرح ترافیک ،  شش تا هشت مامور بگذاریم تا تک تک خودروها را بررسی کنند .رئیس پلیس راهنمایی و رانندگی تهران بزرگ با اشاره به این که رانندگان به راحتی هر خطایی را که حتی تصور ان نمی‌شود انجام می‌دهند ،  گفت :  همه این‌ها به ضعف قوانین و مقررات بر می‌گردد و در هیچ جای دنیا این چنین نیست .سرهنگ هاشمی با اشاره به این که با این وضع نمی‌شود ترافیک را ایمن کرد ،  گفت :  تابلوی راهنمایی و رانندگی حکم یک پلیس را دارد .وی افزود :  این تابلوها با علائم و نقوشی که دارند ،  مفهوم را بیان می‌کنند و برای حرمت بخشیدن به این تابلوها باید در قوانین بازنگری و قوانین جدید تصویب شود .سرهنگ هاشمی گفت :  غالب رانندگان مفهوم این تابلوها را نقض می‌کنند و با توجه به اینکه قانون وجود ندارد این تابلوها نمی‌توانند ضمانت اجرایی داشته باشند.