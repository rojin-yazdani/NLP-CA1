مشاور رئیس و مدیرکل امور بین‌الملل مجلس ،  با تکذیب خبر کشته شدن 3 زائر ربوده شده ایرانی ،  گفت :  انتشار این خبر یک نوع دروغ پردازی سیاسی است برای اینکه موضع ایران را در قبال دفاع از دولت سوریه تغییر دهند. حسین شیخ‌الاسلام در گفت وگو با خبرگزاری خانه ملت ،  انتشار خبر کشته شدن 3 نفر از زائران ربوده شده ایرانی را سیاست بازی برخی رسانه‌های خبری خواند و افزود :  این خبر به هیچ وجه تایید شده نیست.مشاور رئیس ومدیرکل امور بین‌الملل مجلس شورای اسلامی ،  با بیان اینکه ،  خبر کشته شدن 3 تن از زائران ایرانی از سوی خط خبری العربیه وابسته به عربستان منتشر شده است ،  ادامه داد :  شبکه العربیه همان شبکه‌ای است که بعد از دستگیری 48 زائر ایرانی ،  اتهام وابستگی انان به سپاه پاسداران انقلاب اسلامی را مطرح کرد.نماینده مردم تهران ،  ری ،  اسلامشهر و شمیرانات در مجلس هفتم ،  یاداور شد :  این خط خبری عربستان در گذشته هم ،  زمانی که 450 زائر ایرانی در خانه خدا به شهادت رسیدند اعلام کرد که ایرانی‌ها قصد داشتند خانه خدا را به ایران منتقل کنند.وی انتشار خبر کشته شدن 3 نفر از زائران ربوده شده ایرانی را کذب خواند و تاکید کرد :  این خبر نوعی دروغ‌پردازی سیاسی است بر این اساس نمی‌توان بر ان تکیه کرد ،  رسانه‌های نظام سلطه با انتشار چنین اخباری درتلاشند با فشار موضع ایران را در قبال سوریه تغییر دهند.سفیر سابق ایران در سوریه درباره همدستی راننده اتوبوس منتقل کننده 48 زائر ایرانی با معارضان ،  گفت :  به احتمال قوی این موضوع صحت دارد.شیخ‌الاسلام درباره اقدامات جمهوری اسلامی ایران برای ازادی 48 زائر ایرانی ربوده شده در سوریه ،  تاکید کرد :  در این زمینه وزارت امور خارجه از طریق تماس با مقامات مسئول بین‌المللی و وزیر خارجه ترکیه و قطر اقدامات موثری را در دستور کار قرار داده است ،  در این زمینه سفارت ایران نیز فعال است که جای تشکر دارد. مشاور رئیس و مدیرکل امور بین‌الملل مجلس شورای اسلامی ،  ارسال نامه از سوی جمهوری اسلامی ایران به امریکا را اقدامی مثبت ارزیابی و تاکید کرد :  امریکا نیروی اصلی پشتیبان تروریست‌ها در سوریه است بر این اساس اقدام ایران مبنی بر ارسال نامه به مقامات این کشور و مسئول دانستن انها در قبال جان زائران ایرانی اقدامی درست است.تروریست‌های سوریه خبر کشته شدن سه تن از زائران ایرانی را که دو روز پیش به دست انان ربوده شدند را تایید کرد ،  انها اعلام کردند این سه نفر در اثر حمله هواپیماهای دولتی سوریه کشته شدند.