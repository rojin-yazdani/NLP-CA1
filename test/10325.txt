وزیر راه و شهرسازی با اشاره به اینکه بسیاری فسادها در پنهان کردن اطلاعات و یا وارونه جلوه دادن اتفاقات است ،  سهم زمین در قیمت تمام شده مسکن را بسیار بالا دانست و گفت :  سوداگری زمین ریشه اصلی گرانی مسکن است.به گزارش روز چهارشنبه ایرنا از وزارت راه و شهرسازی ،  عباس اخوندی در شانزدهمین نشست شورای هماهنگی روسای مراکز روابط عمومی و اطلاع رسانی وزارتخانه‌ها و دستگاه‌های اجرایی ،  افزود :  35 سال است که گفته می‌شود قیمت زمین بایستی از مسکن حذف و حداقل کاهش یابد اما در عمل هیچ اتفاقی نیفتاده است.وی با تاکید بر اینکه ،  نبایستی کاربری زمین به منظور ثابت ماندن ارزش ان قابل داد و ستد باشد ،  گفت :  این تغییر کاربری‌ها ،  سوداگری است و اگر دسترسی ازاد شهروندان به اطلاعات مهیا باشد اینگونه مسائل اتفاق نخواهد افتاد.وزیر راه و شهرسازی با تشریح اهمیت دسترسی ازاد شهروندان به اطلاعات و ذکر نمونه‌ای در حوزه شهرسازی ،  گفت :  سیستم پوپولیسم  ( عوام گرایی )  تمام شهرهای ایران را دچار بحران کرده است ،  به عنوان نمونه تهران یک هفته هوای سالم در طول سال دارد و این خود به خود اتفاق نیفتاده است بلکه نتیجه بی انضباطی شهری است که شهر را غیرقابل سکونت کرده است.وی ادامه داد :  این بی انضباطی خود معلول است زیرا که شهروندان از حق قانونی خود مطلع نیستند و وقتی اطلاع رسانی صورت نمی‌گیرد این بحث 'یله و رها' بودن قیمت مسکن اتفاق می‌افتد و در دو سال اخیر با دنبال کردن انضباط شهری و دیگر موارد ،  قیمت مسکن جهش نداشت.اخوندی در ابتدای این نشست با اشاره به اینکه شعار 'تدبیر و امید' در مقابل 'پوپولیسم' است ،  بیان داشت :  این دولت میراث دار مسائل دو موضوع 'یارانه ها' و 'مسکن مهر' است.وی افزود :  هنوز ملت نتوانسته از بحث یارانه‌ها که بودجه کشور را فلج کرده ؛  رهایی پیدا کند و گرفتاری مسکن مهر در تامین امکانات کامل شهری و رفاهی نیز تا چند دولت باقی خواهند ماند و دولت‌های مختلف باید به دنبال به رفع این معضلات باشند.وزیر راه و شهرسازی خطاب به روسای مراکز روابط عمومی و اطلاع رسانی وزارتخانه‌ها و دستگاه‌های اجرایی ،  تصریح کرد :  بیشترین ویژگی 'پوپولیسم' تهی کردن موضوعات از درون بدون اینکه سودمندی و تداوم ان سیاست روشن باشد ،  است.وی سیاه و سفید جلوه دادن موضوعات و تقدس بخشی به برخی امور را از ویژگی‌های دیگر پوپولیسم دانست و گفت :  به عنوان نمونه هنگامی که مسکن مهر اجرا شد سودمندی ان را کسی اندازه گیری نکرد.اخوندی افزود :  عواقب انتشار 'پول داغ' به میزان 50 هزار میلیارد تومان در نظر گرفته نشده بود و زمانی که افزایش یارانه‌ها تا 200 هزار تومان مطرح شد ،  اینده ایران مهم نبود.عضو کابینه دولت تدبیر و امید با اشاره به اینکه سیاست‌های تبلیغی دولت'تدبیر و امید' نسبت به دولت گذشته تغییر کرده است ،  گفت :  نخستین ویژگی ' پوپولیسم' وارد نشدن به بحث‌های کارشناسی و صادر کردن بیانیه است زیرا که بحث کارشناسی سخت و بیانیه دادن راحت است.وی افزود :  شما که می‌خواهید به جنگ 'پوپولیسم' بروید باید استدلال کنید اگر در دام منطق پوپولیسم بیفتد ؛  نقطه شکست است ،  زیرا کسی که این سیاست را طراحی کرده ،  برای گریز از استدلال ،  بیانیه می‌دهد ،  وی می‌خواهد شما را در برابر ارزش‌های خود ساخته ،  خود پاسخگو کند در حالی که کار دولت تدبیر و استدلال اوردن است.وزیر راه و شهرسازی اظهار داشت :  اوردن استدلال برای مواردی که بنیان ان غلط است ،  اب در هاون کوبیدن است.اخوندی با بیان اینکه ،  مخاطب در دولت تدبیر و امید شهروند است و شهروند موجودی صاحب و دارای حق است ،  افزود :  شهروند باید به اطلاعات دسترسی داشته باشد ،  اما در سیستم 'پوپولیسم'تنها هدف به راه انداختن موج و کشاندن مردم به دنبال خود است اما در'تدبیر و امید'به مردم به عنوان کنشگران خردورز که در اداره جامعه می‌توانند مشارکت کنند ،  در نظر گرفته می‌شود.وی به روسای مراکز روابط عمومی و اطلاع رسانی وزارتخانه‌های و دستگاه‌های اجرایی ،  توصیه کرد :  از منطق 'پوپولیسم' دور شوید چون فلج کننده است و می‌تواند اینده ملت را دچار مخاطره کند.وزیر راه و شهرسازی در ادامه سخنانش با اشاره به تعاریف متفاوتی که می‌توانیم از مخاطب داشته باشیم ،  ابراز داشت :  اصل ازادی دسترسی به اطلاعات را باید بپذیریم و هزاران اطلاعات در دستگاه‌های اجرایی تولید می‌شود اما این اطلاعات باید پردازش شود و با دسترسی ازاد ،  حقوق شهروندی رعایت می‌شود و مردم درگیر سیاست‌های دولت می‌شوند.این عضو هیات علمی دانشگاه تهران با اشاره به لزوم توجه به رسانه‌های نوظهور ،  گفت :  اگر فکر می‌کنیم ما منشا اطلاعات هستیم و ان را کنترل می‌کنیم اشتباه است زیرا کنترل اطلاعات در این دوران غیر ممکن است و باید به جای سیاست‌های انفعالی ،  سیاست فعال در رسانه‌های نوظهور داشته باشیم.اخوندی ابراز داشت :  در اطلاع رسانی بایستی دو موضوع نشان دادن امکانات و عملکرد و عبرت از اتفاقات گذشته مد نظر باشد ؛  در حالی که در مورد اتفاقات ناگوار با اتهام زنی اطلاع رسانی که در این صورت اطلاعات ،  ناقص و مخفی می‌شود.وی اظهار امیدواری کرد که بتوانیم از 'پوپولیسم' به 'تدبیر' عبور کنیم و حق دسترسی ازاد به اطلاعات را توسط شهروندان تامین کنیم.شانزدهمین نشست شورای هماهنگی روسای مراکز روابط عمومی و اطلاع رسانی وزارتخانه‌های و دستگاه‌های اجرایی شامگاه گذشته با حضور دبیر شورای اطلاع رسانی دولت و رؤسای مراکز در ساختمان شهید دادمان وزارت راه وشهرسازی برگزار شد.