شهراورد حساس دو تیم هندبال ذوب اهن و سپاهان اصفهان عصر امروز با درگیری میان بازیکنان و کادر فنی این دو تیم همراه بود.به گزارش مهر ،  در ادامه رقابتهای دور برگشت لیگ برتر هندبال باشگاه‌های کشور و در هفته شانزدهم تیم هندبال سپاهان صدرنشین این رقابت‌ها میزبان تیم رده دومی ذوب اهن اصفهان بود که در پایان این بازی حساس با نتیجه مساوی 23 بر 23 و با درگیری کادر فنی و بازیکنان دو تیم همراه شد.با زدن سوت زدن پایان مسابقه پرویز استانی بازیکن تیم ذوب اهن اصفهان توپ را به سر سجاد استکی ملی پوش اصفهانی تیم سپاهان کوبید و وی را مصدوم کرد و همین مسئله باعث شد تا کادر فنی و بازیکنان این دو تیم با یکدیگر درگیر شوند.اسماعیل پناهنده مدیر فنی تیم هندبال سپاهان اصفهان با تایید این مطلب گفت :  این بازی به لحاظ کسب امتیاز اهمیت زیادی برای هر دو تیم داشت و همین مسئله حساسیت این دیدار را بیش از پیش کرده بود.وی گفت :  خوشبختانه این مسئله در پایان بازی امروز رخ داد و تنها عوامل دو تیم در میان زمین درگیر شدند. این درگیری مصدوم و خسارتی نیز دربر نداشت و با دخالت سریع عوامل تیم میزبان و حاضران در سالن افراد از هم جدا شده و قائله ختم به خیر شد.مدیر ورزش قهرمانی باشگاه سپاهان خاطرنشان کرد :  این بازی بسیار حساس بود بطوری که کیوان صادقی سرمربی تیم ذوب اهن و یکی از بازیکنان تیم میهمان نیز در میانه بازی کارت قرمز گرفته و اخراج شد. نتایج این هفته از رقابت‌ها به این شرح است : * مس کرمان 30  -  پتروشیمی کازرون 20* شهرداری سبزوار 31  -  سنگ اهن بافق یزد 25* هپکو اراک 31  -  شهرداری زرد کرمان 29* فولاد مبارکه سپاهان اصفهان 23  -  ذوب اهن اصفهان 23* دانشگاه صنعتی ارومیه 23  -  دانشگاه ازاد اسلامی 22رده بندی لیگ برتر هندبال در پایان هفته شانزدهم به این ترتیب است : 1 -  فولاد مبارکه سپاهان 31 امتیاز2 -  ذوب اهن اصفهان 28 امتیاز3 -  مس کرمان 21 امتیاز4 -  هپکو اراک 16 امتیاز5 -  شهرداری سبزوار 15 امتیاز6 -  سنگ اهن بافق یزد 15 امتیاز7 -  شهرداری زرند کرمان 12 امتیاز8 -  دانشگاه صنعتی ارومیه 8 امتیاز9 -  پتروشیمی کازرون 7 امتیاز10 -  دانشگاه ازاد اسلامی 6 امتیازهفته هفدهم لیگ برتر هندبال باشگاههای کشور روز جمعه 7 خردادماه برگزار میشود. این رقابت‌ها 12 خردادماه با برگزاری مراسم اختتامیه به کار خودپایان خواهد داد. سرمربی تیم هندبال ذوب اهن اصفهان :  داوری یار دیگر سپاهان بود سرمربی تیم هندبال ذوب اهن اصفهان پس از تساوی مقابل سپاهان گفت :  ما تا به حال ندیده بودیم که توپ از خط رد نشده باشد و داور گل را بپذیرد.به گزارش ایسنا ،  کیوان صادقی با بیان این که امروز تیم ذوب اهن از هر لحاظ بر سپاهان برتری داشت ،  گفت :  امروز تیم ذوب اهن از لحاظ تاکتیکی بسیار برتر بود و توانست در نیمه اول نتیجه را با اختلاف فاحشی از ان خود کند.وی تصریح کرد :  داوری امروز کاملا به نفع تیم سپاهان بود و اگر داور امروز سوت‌های بی‌مورد نزده بود ،  تیم ذوب اهن با اختلاف حداقل 4 5 گل ،  بازی را به نفع خود به پایان رسانده بود.صادقی خاطرنشان کرد :  اگر ذوب اهن امروز پیروز میدان شده بود ،  تا حد زیادی به قهرمانی نزدیک شده بود اما ظاهرا داوری یار دیگر سپاهان در این بازی بود. سرمربی تیم هندبال سپاهان :  احساسات بر هر دو تیم غالب بودسرمربی تیم هندبال سپاهان اصفهان گفت :  در این بازی احساسات بر هر دو تیم غالب بود اما به هر حال تیم ذوب اهن از گذشته بهتر بود.مصطفی غلامی در نشست خبری پس از بازی با ذوب اهن اظهار کرد :  اگر سپاهان در این بازی توپ‌های خود را به گل تبدیل کرده بود ،  بازی مساوی به اتمام نمی‌رسید و ما به طور حتم می‌توانستیم امروز قهرمان لیگ برتر شویم اما به هر حال بخت با سپاهان یار نبود.وی با بیان این که تیم ذوب اهن یک تیم بزرگ است و این تیم باید از اخلاق حرفه‌ای برخوردار باشد گفت :  حرکات غیر ورزشی در پایان بازی در شان این تیم خوب اصفهانی نیست و اقای کیوان صادقی سرمربی تیم ذوب اهن باید صبر و حوصله بیشتری به خرج می‌داد.غلامی با بیان این که امروز تماشاگران ذوب اهن اخلاق ورزشی را رعایت نکردند ،  خاطرنشان کرد :  البته فشار روانی بر روی هر دو تیم بسیار بود که این باعث حساسیت‌های این بازی و واکنش منفی تماشاگران تیم ذوب اهن شده بود.مصطفی غلامی تصریح کرد :  به یاری خداوند و همت بچه‌ها ،  در بازی روز جمعه در مقابل دانشگاه صنعتی ارومیه ،  پیروز می‌شویم و جشن قهرمانی را در ارومیه برپا می‌کنیم. احضار مربی و بازیکن خاطی ذوب‌اهن به کمیته انضباطی فدراسیون هندبالمسئول کمیته مسابقات فدراسیون هندبال ایران از برگزاری جلسه کمیته انضباطی برای مربی و بازیکن تیم ذوب اهن اصفهان خبر داد.علی حیات‌پور عصر امروز یکشنبه در گفتگو با مهر گفت :  شهراورد اصفهان بین دو تیم ذوب اهن و سپاهان از حساسیت زیادی برخوردار بود بطوری که در پایان بازی شاهد درگیری چند تن از بازیکنان و کادر فنی دو تیم بودیم که با وساطت مابقی کادر و بازیکنان این دو تیم ختم به خیر شد.وی افزود :  انچه بیشتر باعث این درگیری شد حساسیت بیش از حدی بود که از سوی کادر فنی و مربیان به بازیکنان انتقال داده شده بود و حتی این مسئله باعث شد تا مربی تیم ذوب اهن در اعتراض شدید به داور از زمین اخراج شود.حیات‌پور تاکید کرد :  به طور قطع با اخراج سرمربی ذوب اهن ،  کمیته انضباطی فدراسیون با گزارش ناظران بازی تشکیل جلسه خواهد داد. این احتمال وجود دارد که با گزارش ناظران ،  بازیکن تیم ذوب اهن نیز به جلسه انضباطی دعوت شود.رئیس کمیته مسابقات فدراسیون هندبال خاطرنشان کرد :  برد یا باخت ذوب اهن تاثیر زیادی برای صدرنشینی یا حفظ رده دوم جدول نداشت اما باید حساسیت بیش از حد کادر فنی این تیم از سوی مسئولان بررسی شود.