سرویس اقتصادی تابناک وقتی امروز جنرال موتورز به طور رسمی اعلام ورشکستگی کرد ،  دومینوی سقوط شرکت‌های خودروسازی ،  بیشترین شتاب خود را به رخ کشید .به گزارش خبرنگار تابناک  ،  گروه خودروسازی جنرال موتورز ،  امروز دوشنبه ،  اعلام ورشکستگی کردو رکورد بزرگترین ورشکستگی در تاریخ صنعت امریکا به نام این کمپانی به ثبت رسید. در این میان ،  بیش از 35 هزار فرصت شغلی از بین خواهد رفت .اعلام ورشکستگی این غول صنعتی ایالات متحده ،  در حالی است که در هفته‌های اخیر ،  خودروسازی ساب سوئد و اپل المان که هر دو از شرکت‌های اقماری جنرال موتورز به شمار می‌روند ،  اعلام ورشکستگی کرده بودند و البته اندکی پیش از ان کرایسلر که سومین خودروساز بزرگ امریکاست ،  نیز همین وضعیت را اعلام کرده بود .خبر رسمی اعلام ورشکستگی جنرال موتورز که از ماه‌ها پیش ،  خطر ان احساس شده بود ،  شوک بزرگی به اقتصاد امریکا و صنعت دنیا به شمار می‌رود .بنا بر این گزارش ،  شرکت‌های بزرگ خودروسازی المان مانند فولکس‌واگن ،  دایملر و ب‌. ام. و در امریکا ،  حدود یک‌پنجم از بازار خود را از دست داده‌اند و فروش دیگر شرکت‌ها همچون فورد ،  کرایسلر و تویوتا نیز در ماه گذشته میلادی  ( مارس )  در مقایسه با مدت مشابه در سال گذشته تا 40 درصد کاهش داشته است .در همین حال ،  شرکت فورد امریکا به همراه زیرمجموعه خود وولوو سوئد کاهش فروش 41 درصدی را در بازار ایالات متحده تجربه می‌کند. فروش تویوتای ژاپن نیز در امریکا در مدت مشابه 37 درصد کمتر شده است. این کاهش در مارک لکسوس  ،  خودروی لوکس این شرکت ،  بیشتر از مارک تویوتا ست .با توجه به این که ایالات متحده از بزرگترین و متنوع‌ترین بازارهای خودرو جهان است ،  ارزیابی وضعیت بازار خودرو در این کشور حکایت از سیر نزولی این صنعت عظیم و اشتغال‌زا دارد .به گزارش خبرنگار تابناک  ،  شرکت‌های بزرگ خودروسازی جهان در اروپا و امریکا ،  سیاست ادغام یا مشارکت را برای گذر از این بحران در پیش گرفته‌اند .کرایسلر اعلام کرده است ،  20 درصد سهم این کمپانی به فیات تعلق خواهد گرفت ،  اما احتمال افزایش سهم فیات تا 35 درصد نیز ممکن است. همچنین اکنون بحث‌هایی پیرامون ادغام ساب و اوپل المان مطرح شده است ؛  هرچند یک کارشناس خودروسازی بر این باور است که ساب باید هر چه سریع‌تر به دنبال یک شریک جدید باشد . این کارشناس می‌گوید :  هیچ خودروساز دیگری جز پورشه المان را نمی‌شناسد که در این تعداد کارگر و شمارگان تولید ،  توانسته باشد به تنهایی به حیات خود ادامه دهد. البته ساب اعلام کرده است ،  که هم‌اکنون اولویتش جدا شدن از جنرال موتور و طراحی ساختاری جدید است ،  اما سوئدی‌ها به خوبی می‌دانند که بدون دست و پا کردن شریکی جدید در شکل تازه خود دوام چندانی نخواهند داشت .در همین حال ،  مقامات اوپل نیز ادغام با شرکت زیان‌ده ساب را غیرمنطقی خوانده‌اند.به گفته کارشناسان ،  ساب از نظر سرمایه و حجم فعالیت‌هایش به کار اوپل نمی‌اید و اگر قرار باشد اوپل از جنرال‌موتورز جدا شود ،  باید برای بقا به سراغ شریک‌های بزرگ برود. به گفته این کارشناسان ،  حتی جنرال‌موتورز اروپا  ( GME )  هم نمی‌تواند دردی از اوپل دوا کند. در جنرال موتورز اروپا ،  خودروسازان ساب ،  اوپل و واکسهال موتورز  ( انگلستان )  حضور دارند. مقام‌های جنرال‌موتورز اروپا نیز اعلام کرده‌اند که احتمالا تنها هنگامی می‌توان اینده‌ای برای این شرکت متصور بود که خود را نه به طور کامل ،  بلکه بخشی از فعالیت‌های خود را از جنرال‌موتورز امریکا جدا کند .البته در این میان فورد ،  تنها شرکت اتومبیل‌سازی ایالات متحده است که اعلام کرده به تنهایی و بدون نیاز به کمک‌های دولتی از پس بحران مالی برمی‌اید.هرچند که تاکنون از وضعیت شرکت‌های بزرگی مانند هوندا ،  میتسوبیشی و تویوتا که شرکت‌های متعلق به جنوب شرق اسیا و ژاپن هستند ،  گزارش دقیقی داده نشده است ،  شرایط نامناسب فروش محصولات این شرکت‌ها در امریکا و اروپا می‌تواند پیام معناداری داشته باشد .با وجود این ،  دست‌اندرکاران صنعت خودروسازی ،  روند را نسبت به ماه‌های اغازین سال میلادی جاری  ( ژانویه و فوریه )  رو به بهبودی می‌دانند. البته هنوز نمی‌توان از حرکت مثبت در بازار سخن راند ،  اما به باور مارک لانو ،  قائم مقام جنرال موتورز در امریکای شمالی ،  بهار نشانه‌های امید را با خود اورده است  .جالب اینجاست که تیموتی گایتنر ،  وزیر دارایی امریکا ،  پس از اعلام ورشکستگی جنرال موتورز ،  نسبت به اینده ابراز خوش‌بینی کرد. او که در جمع دانشجویان در پکن سخن می‌گفت ،  اضافه کرد که دولت امریکا امیدوار است که جنرال موتورز و کرایسلر پس از بهبود در ساختار خود ،  دیگر در اینده نیازی به کمک‌های مالی دولت نداشته باشند. در مجموع ،  می‌توان گفت که دومینوی ورشکستگی شرکت‌های خودروسازی ،  اکنون شتاب بیشتری به خود گرفته است و اگر در وضعیت موجود ،  تغییر خاصی در ماه‌های اینده رخ ندهد ،  باید منتظر ان بود که دومینوی یاد شده به دیگر خودروسازی‌های بزرگ دنیا ،  حتی بیرون از امریکا و اروپا نیز سرایت کند.