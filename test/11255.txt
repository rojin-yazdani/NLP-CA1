از چندی پیش ،  بحث واگذاری بلوک 18 درصدی سهام سایپا سوژه داغ رسانه‌های منتقد و حامی دولت و همچنین اقتصاددانان و کارشناسان حوزه صنعت و معدن شده است.به گزارش خبرنگار تابناک  ،  در حالی که شمار بسیاری از نمیاندگان مجلس شورای اسلامی و برخی اعضای کمیسیون اقتصادی مجلس در مصاحبه‌های خود از لزوم واگذاری سهام این شرکت بزرگ خودروسازی کشور به کارکنان همین شرکت خبر داده و ان را مورد تاکید قرار داده بودند ،  تصیم اخیر دولت در ورود دو شرکت کاملا دولتی و زیرمجموعه بنیاد شهید و وزارت رفاه برای خرید سهام سایپا ان هم بعنوان طلب دولت به این دو نهاد موجب حیرت و تعجب کارشناسان اقتصادی کشور و نمایندگان مجلس شد.رئیس شورای رقابت در واکنش به مصوبه دولت درباره مجوز حضور شرکت‌های زیرمجموعه بنیاد شهید و وزارت رفاه در رقابت برای خرید بلوک 18 درصدی سایپا ،  این تصمیم را نادرست خوانده و به فارس گفته است از این منظر که دولت شرکت‌های این دو مجموعه را به حضور در رقابت تشویق کرده نکته مطلوبی است ؛  اما اینکه بابت طلب این دو مجموعه از دولت چنین تصمیمی گرفته شده نمی‌تواند درست باشد.وی ادامه داد :  از همان اغاز به کار واگذاری شرکت‌های دولتی و مشمول اصل 44 با موضوع خصوصی یا دولتی و شبه دولتی بودن شرکت‌هایی مانند این دو زیرمجموعه مسئله داشتیم. متاسفانه خصوصی سازی اقتصاد ایران به ان شکل که انتظار می‌رفت ،  اجرا نشده و به جای بخش خصوصی فعال واقعی کشور دیگر بخش‌ها تقویت شده‌اند.پژویان خاطرنشان کرد :  اینکه دولت بابت رد دیون بدهی خود اجازه حضور نهادهای عمومی مانند شرکت‌های وابسته به بنیاد شهید و وزارت رفاه را می‌دهد یک نوع انحراف است و هدف اصلی واگذاری‌ها از بین می‌رود.به گفته وی ،  با این شرایط مدیریت بنگاه‌های واگذار شده همچنان دولتی باقی مانده و بجای پررنگ شدن بخش خصوصی در اقتصاد ،  بخش‌های شبه دولتی و نهادهای عمومی پررنگ می‌شوند.اگر شورای رقابت درباره رقابت سهام شرکت‌ها اختیار داشت و امکان ورود به این بخش فراهم بود مطمئن باشید که بسیاری از معاملات انجام شده پیشین را مردود اعلام می‌کرد ؛  اما متاسفانه این شورا در این حوزه اختیاری ندارد و فقط بعد از واگذاری‌ها و در صورت وجود تمرکز و انحصار می‌تواند وارد عمل شود.پژویان با بیان اینکه بارها اعلام کرده‌ایم اصول واگذاری‌ها باید رعایت شده تا بخش خصوصی واقعی وارد عمل شود ادامه داد :  شکل واگذاری‌ها به گونه‌ای است که شبه دولتی‌ها و نهادهای عمومی بابت طلب از دولت وارد میدان رقابت و خرید شده‌اند. این جریان باعث شده همان بخش‌هایی که قبلا مانع رشد بخش خصوصی بودند قدرتمندتر شوند.وی در پایان گفت :  بنابراین ،  چنین مسائلی با روح و قانون اصل 44 منافات دارد چون هدف اصلی که همان انتقال امور به بخش خصوصی است محقق نمی‌شود.از سوی دیگر ،  رئیس کمیسیون اصل 44 قانون اساسی مجلس نیز با اعتراض به شیوه و تصمیم دولت درباره نحوه واگذاری سهام 18 درصدی سایپا با مقایسه کردن اینگونه واگذاری با واگذاری سهام مخابرات ،  به ایلنا گفت :  واگذاری بلوک 18 درصدی سایپا به یکی از دو ارگان دولتی مانند واگذاری شرکت مخابرات کاملا صوری است. بنا بر این گزارش حمید رضا فولادگر با اشاره به واگذاری سهام شرکت خودروسازی سایپا به یکی از دو ارگان دولتی وزارت رفاه و یا سازمان بنیادشهید به عنوان رد دیون اظهار کرد :  به نظر می‌رسد ماجرای مخابرات و شرکت خودروسازی ایران خودرو دوباره در حال شکل گیری است. وی ادامه داد :  در زمان واگذاری ایران خودرو بارها گفتم که واگذاری شرکت‌های دولتی به غیر دولتی در واقع یک قدم به جلو است ؛  اما اهداف سیاست‌های اصل 44 با این نوع واگذاری‌ها محقق نمی‌شود. رئیس کمیسیون اصل 44 اضافه کرد :  اکنون شاهد هستید نه تصدی‌گری دولت و نه اختیارات دولت کاهش یافته است. وی ادامه داد :  با این شرایط ،  بخش خصوصی حقیقی به واگذاری‌ها وارد نمی‌شوند. فولادگر با اشاره به واگذاری بلوک 18 درصدی سایپا تصریح کرد :  در مورد شرکت سایپا نیز همین اتفاق در حال رخ دادن است و ظاهر امر نشان می‌دهد که کارگزاران با این دستگاه‌های دولتی توافق خواهند کرد. وی ادامه داد :  واگذاری سایپا منطبق برقانون بودجه است ؛  اما باید درنظر داشت اهداف اصل 44 در این واگذاری پیاده نشده است. فولادگر ادامه داد :  روز دوشنبه با تشکیل نشستی در حضور اقای پژویان این مساله را بررسی خواهیم کرد. رئیس کمیسیون اصل 44 گفت :  معتقد هستم واگذاری سایپا مانند مخابرات کاملا صوری است که به نظر می‌رسد برای انکه بتوانیم جلوی واگذاری‌های این چنینی را بگیریم ،  باید هر چه سریعتر قانون اصل 44 بازبینی واصلاح شود. وی با اشاره به اینکه برای جلوگیری از تخلف در واگذاری شرکت‌ها به مقام معظم رهبری گزارش می‌دهیم ؛  اعلام کرد :  اکنون کارگروهی تشکیل داده‌ایم تا مشکلات این قانون را بررسی کند و به محض اماده شدن برای مقام معظم رهبری خواهیم فرستاد.از طرفی عضو کمیسیون اقتصادی مجلس تاکید کرد :  فرمایشات مقام معظم رهبری درباره اجرایی کردن اصل 44 می‌تواند برای مسئولین راهنمایی باشد که بتواند به خصوصی‌سازی شدن واقعی و حضور مردم و نه شبه دولتی‌ها در این امر کمک کند.وی در گفت وگو با ایلنا یاداور شد :  یکی از انتقادهایی که وجود دارد حضور شبه دولتی‌ها در عرصه خصوصی‌سازی است که پذیرفته نبوده و باید مراقبت شود.دلق پوش خطاب به شبه دولتی‌های خواستار خرید سهام گروه خودروسازی سایپا گفت :  معتقدم این سازمان‌ها بسیار گسترده شده‌اند و نخست باید به وضعیت خود رسیدگی کرده و امور را سر و سامان دهند سپس به فکر حضور در عرصه خصوصی سازی باشند. رئیس کمیسیون اقتصادی مجلس با دفاع از نحوه واگذاری ایران خودرو ،  واگذاری شرکت‌های دولتی را به کارکناشان را واگذاری به شبه دولتی ندانسته و اینگونه واگذاری را بهترین نوع واگذاری اعلام کرده است.وی همچنین وضعیت واگذاری شرکت سایپا را نامشخص دانسته است.در همین زمینه یک عضو کمیسیون صنایع و معادن مجلس نیز اظهار نظر کرده و گفته است :  اصل 44 قانون اساسی باید به طور کامل رعایت شود و با ورود سرمایه به بخش‌خصوصی به سیستم تولید از تجربیات دولت نیز در کنار ان استفاده کنیم. سید شریف حسینی ادامه داد :  اگر بخش شبه دولتی به خاطر از دست ندادن مدیریت وارد عمل شوند ،  مطمئنا ایجاد مشکل خواهد شد. معتقدم با این روند تلاش‌های 30 ساله در صنعت خودروسازی کشور دچار مشکل خواهد شد.نماینده مردم رودسر و املش در مجلس گفت :  شرکت سایپا باید به بخش خصوصی و نه شبه دولتی واگذار شود.اسدا …  عباسی با اشاره به اصل 44 قانون اساسی اضافه کرد :  شرکت‌ها و تعاونی‌هایی که جنبه دولتی یا شبه دولتی دارند ،  نمی‌توانند از خرید اینگونه سهام بهره‌مند شوند.عباسی در ادامه با توجه به مطالبات شرکت‌های دولتی اضافه کرد :  مطالبات شرکت‌های دولتی باید بعد از واگذاری شرکت‌ها صورت بگیرد.وی افزود :  شرکت شستا به عنوان شرکت دولتی نمی‌تواند شرکت خودروسازی سایپا را خریداری کند و این موضوع از طریق مجاری قانون قابل پیگیری است.دیگر عضو کمیسیون صنایع و معادن مجلس نیز گفته است :  واگذاری سهام سایپا به شرکتهای شبه دولتی مغایر با اصل 44 قانون اساسی است.رضا حسینی درباره واگذاری سهام شرکت سایپا گفت :  شرکت‌های شستا و سرمایه‌گذاری کوثر شرکت‌های خصوصی نیستند بلکه شرکت‌های شبه دولتی به شمار می‌ایند و عزل و نصب‌های این شرکت‌ها از سوی ارکان اصلی دولت صورت می‌گیرد و واگذاری سهام خودروسازی سایپا به این شرکت‌ها که شرکت‌های شبه دولتی هستند با اصل 44 قانون اساسی مغایرت دارد. وی افزود :  در حقیقت این موضوع انگیزه حضور بخش‌های خصوصی برای بدست گرفتن شرکت‌های خصوصی را کم رنگ می‌کند. حسینی با اشاره به قدرت و نفوذ شرکت‌های شبه دولتی گفت :  این شرکت‌ها با نفوذی که دارند وارد عرصه شده و کارها را به دست می‌گیرند ،  در صورتی که برای به وجود امدن فضای رقابتی و ازاد باید خصوصی‌سازی صورت بگیرد که در این فضا رقابت ازاد و خصوصی سازی انجام نمی‌شود. عضو کمیسیون صنایع و معادن مجلس گفت :  خرید سهام شرکت خودروسازی سایپا باید توسط شرکت خصوصی انجام شود تا اصل 44 قانون اساسی به طور کامل اجرا شود و در این صورت است که نتیجه مطلوب در فرایند کاری را شاهد خواهیم بود. در این زمینه نیز نایب رئیس کمیسیون حقوقی مجلس از وزیر اقتصاد خواسته است مانع این گونه واگذاری‌ها شود.عضو کمیسیون قضایی و حقوقی مجلس شورای اسلامی درباره خصوصی سازی واقعی گفت :  وزیر اقتصاد باید نظارت کامل داشته باشد تا از قانون شکنی شرکت‌های شبه دولتی جلوگیری شود و مغایرتی با اصل 44 قانون اساسی پدید نیاید.علی اسلامی پناه در گفت وگو با ایلنا با توجه به واگذاری سهام سایپا افزود :  به باور بنده ،  بهترین کسانی که می‌توانند شرکت سایپا را اداره کنند کارکنان فعلی این شرکت هستند.وی تصریح کرد :  خصوصی‌سازی دو شرکت بزرگ خودروسازی سایپا و ایران خودرو بسیار خوب است که این مسئله اجرای دستور مقام معظم رهبری در مورد خصوصی‌سازی است در این مورد بهتر است خصوصی‌سازی واقعی انجام پذیرد تا تخلف از فرمایشات رهبر عظیم نیز صورت نگیرد. از طرفی یکی دیگر از نمایندگان مجلس نه تنها با این شیوه واگذاری مخالف است بلکه خواستار برخورد با برخورد با سازمان‌ها و شرکت‌های شبه دولتی متقاضی خرید سهام دولت شده است.بهروز جعفری نماینده مردم شهر سمیرم و عضو کمیسیون فرهنگی در مجلس شورای اسلامی با بیان این مطلب گفت :  طبق با اصل 44 قانون اساسی ،  دولت باید از تصدیگری در شرکت‌ها بیرون بیاید.وی ادامه داد :  نباید واگذاری‌ها به شرکت‌هایی مانند شستا که به طور کامل خصوصی و دولتی نیست انجام شود ،  چرا که چنین امری به نوعی واگذاری به دولت به شمار می‌اید.نماینده مردم سمیرم با تاکید بر این که چنانچه شستا ،  طلبی از دولت دارد ،  بهتر است راه‌های قانونی این طلب را دنبال کند ،  گفت :  شستا به عنوان یک شرکت شبه دولتی نمی‌تواند خریدار شرکت سایپا باشد و کسانی که در بیرون از مجموعه نظاره گر این قضیه هستند ،  به طور حتم از این موضوع تعجب خواهند کرد.جعفری تصریح کرد :  مشکل دیگری که می‌توان به ان اشاره کرد ،  بی اعتمادی مردم در ازای اینگونه واگذاری‌ها است ،  چرا که موجب می‌شود کسانی که قصد ورود به بازار رقابت و خصوصی سازی را دارند ،  انگیزه مشارکت را از دست بدهند و همین مورد سبب می‌شود تا اصل 44 قانون اساسی به اهداف خود نرسد.وی تاکید کرد :  کمیسیون ویژه اصل 44 قانون اساسی باید جدی‌تر وارد روند اجرای برخی واگذار‌ها شود و به جای پرسش‌های بعدی که قرار است از وزرای مربوطه انجام شود ،  راهکارهایی منطقی را در نظر بگیرد.نماینده مردم سمیرم در پایان خاطرنشان کرد :  به هر روی ،  واگذاری باید به طور کامل به بخش خصوصی انجام شود تا مشکلات اقتصادی کشور نیز حل شود.حال با بررسی این مصاحبه‌ها و چندین مصاحیه دیگر از این دست که در رسانه‌ها منتشر شده و اعلام نظر کارشناسان اقتصادی ،  نمایندگان مجلس و همچنین مسئولان مربوطه اقتصادی کشور که دارای گرایشات سیاسی مختلف منتقد و حامی دولت بوده و همچنین رسانه‌های با گرایش‌های اصلاح طلبانه و اصولگرایانه ،  منتقدان سرسخت دولت و حامیات سرسخت‌تر دولت نشان از دغدغه‌ها و نگرانی‌های ایشان بر شیوه خصوصی سازی در کشور بوده ،  و با این حال مشخص است که در بحث اینگونه واگذاری‌ها که متاسفانه تبدیل به بدعتی نادرست در عرصه اقتصادی و اجرای اصل 44 قانون اساسی که مورد تاکید رهبر انقلاب نیز هست ،  اتفاق نظری میان منتقدان و حامیان دولت و رسانه‌های مرتبط با ان‌ها وجود دارد.از سوی دیگر ،  اظهار نظر رئیس شورای رقابت در نادرست خواندن ورود شبهه دولتی‌ها در واگذاری و خرید سهام شرکت‌های دولتی و همچنین تصمیم رئیس کمیسیون اصل 44 قانون اساسی مجلس برای فرستادن نامه به رهبر معظم انقلاب برای جلوگیری از وقوع تخلفات در واگذاری شرکت‌ها دولتی ،  مخالفت برخی دیگر از نمایندگان مجلس با این شیوه واگذاری که نه تنها درباره سایپا در حال رخ دادن است ،  بلکه به دیگر شرکت‌های دولتی نیز تسری پیدا خواهد کرد و مردم و کارشناسان ،  شاهد شیوه جدید واگذاری و خصوصی سازی در کشور خواهند بود و از طرفی ،  حتی باور برخی دیگر از نمایندگان از مجلس در برخورد با شرکت‌های دولتی که تصمیم به خرید سهام شرکت‌های دولتی دارند ،  نشان از جدیت نمیاندگان مجلس و کارشناسان اقتصادی کشور در جلوگیری از این شیوه واگذاری هاست و با این اوصاف ،  به عقیده برخی صاحبنظران احتمال ورود جدی‌تر مجلس به این موضوع و حتی سوال یا استیضاح از وزیر اقتصاد که از جایگاه مثبتی میان نمیاندگان مجلس برخوردار است نیز دور از ذهن نیست ؛  البته ناگفته نماند ،  حتی ممکن است که وزیر اقتصاد و زیر مجموعه نیز با این روش مخالف باشند ؛  اما وزارت اقتصاد و زیر مجموعه باید پیرو تصمیمات دولت و مصوبات هیات دولت باشند که درباره حتی هیات دولت نیز باید پاسخگوی شیوه واگذاری سهام شرکت‌های دولتی باشد.