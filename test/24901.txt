فصل نقل و انتقالات فوتبال کشور رفته رفته به روزهای حساس خود نزدیک شده است. جالب اینکه بیشتر اخبار مربوط به این حوزه در زمینه تغییر و تحولات کادر فنی است. با هم نگاهی کوتاه به اخرین تحولات چند تیم حاضر در فصل اینده لیگ برتر فوتبال خواهیم داشت .به نوشته اعتماد ؛  شایعه حضور سیدمهدی رحمتی در تیم پرسپولیس از اواسط فصل گذشته به گوش می‌رسید. از این باشگاه خبر می‌رسد این پرونده یک بار دیگر به جریان افتاده و حتی در این بین توافقاتی نیز بر سر مسائل مالی انجام گرفته است. برخی منابع از سوی مدیر برنامه‌های سیدمهدی رحمتی دروازه بان حال حاضر تیم ملی فوتبال کشورمان و سال‌های نه چندان دور استقلال ،  اخباری مبنی بر توافق اولیه این دروازه بان و باشگاه پرسپولیس برای عقد قراردادی دو ساله به ارزش 500 میلیون تومان مخابره کرده اند. ظاهرا طرفین در انتظار بازگشت رحمتی از اردوی تیم ملی در کره جنوبی هستند تا پس از ان با هم قرارداد داخلی امضا کنند. حمید استیلی و سعید عزیزیان نیز روز پنجشنبه هفته گذشته به باشگاه پرسپولیس رفتند و با مدیران این باشگاه ملاقات کردند. این در حالی است که نزدیکان حبیب کاشانی از توافق استیلی با کاشانی برای در دست گرفتن سکان هدایت سرخپوشان خبر می‌دهند. ظاهرا حضور استیلی در باشگاه پرسپولیس جنبه مذاکره‌یی داشته است .پاس همدانانتخاب کادر فنی تیم فوتبال پاس همدان به جلسه هم اندیشی روز دوشنبه اعضای فنی این باشگاه موکول شده است. این جلسه با حضور منصور پورحیدری ،  کاظم اولیایی ،  رمضانی ،  طوسی ،  منصوریان و پورمسلمی برگزار خواهد شد. ظاهرا جلال چراغپور ،  صادق ورمزیار ،  محمود بیدادیان ،  حسین لطفی و محسن بلورچی نیز در این جلسه حاضر خواهند بود. کاظم اولیایی مدیرعامل پاس همدان نیز از طوسی ،  منصوریان ،  بگوویچ و یک مربی دیگر به عنوان گزینه‌های مورد نظر این باشگاه برای هدایت تیم شان در فصل اینده رقابت‌های لیگ برتر نام برد که در جلسه روز دوشنبه کادر فنی تصمیم نهایی در خصوص انها اتخاذ خواهد شد. برگزاری یک اردوی 8 تا 10 روزه نیز در دستور کار پاس همدان قرار دارد. اولیایی در گفت وگو با یک خبرگزاری تاکید کرده است سرمربی فصل اینده پاس ظرف چهار روز اینده انتخاب خواهد شد. حنیف عمران زاده ،  اسماعیل نظر ،  محمدرضا مامانی و قاسمی نیز بازیکنانی هستند که جدایی شان از پاس قطعی شده است .مس کرمانعلی سامره و پیروز قربانی بازیکنان سابق استقلال تهران که برای فصل جدید با مس کرمان قرارداد یک ساله امضا کرده‌اند با حضور در این شهر در تمرینات مس حضور پیدا کردند. از سوی دیگر در حالی که گفته می‌شد تمرینات مس از روز شنبه برگزار خواهد شد اما به نظر می‌رسد این اتفاق رخ نداده است. پرویز مظلومی سرمربی مس در این مورد می‌گوید ؛  خودم در کرمان هستم اما مطمئنم با کمبود بازیکن مواجه هستیم و با توجه به همین وضعیت بعید می‌دانم بتوانیم تمرینات خود را شروع کنیم. مظلومی همچنین با ابراز رضایت از خرید سامره و قربانی در مورد وضعیت فرزاد اشوبی و مهدی رحمتی می‌گوید ؛  با هر دو این بازیکنان صحبت کرده ایم. خوشبختانه نظرات ما و اشوبی به یکدیگر نزدیک است و امیدواریم او فصل اینده در کرمان بماند. مهدی رحمتی هم اعلام کرده گزینه اولم برای فصل اینده مس کرمان است. مقاومت سپاسی شیرازجعفر جعفری مدیرعامل باشگاه مقاومت سپاسی شیراز از انتخاب اکبر میثاقیان به عنوان سرمربی فصل اینده این باشگاه خبر می‌دهد و در این مورد می‌گوید ؛  میثاقیان گزینه اول هدایت تیم ماست در همین راستا مذاکراتی هم با او داشته ایم. خوشبختانه دیدگاه‌های ما به هم نزدیک است و فکر می‌کنم اگر مشکل خاصی پیش نیاید روز یکشنبه  ( امروز )  او را رسما به عنوان سرمربی فصل اینده مقاومت سپاسی شیراز معرفی کنیم. اکبر میثاقیان هم اکنون برای انجام مذاکره با مسوولان مقاومت در شیراز به سر می‌برد. پیش از این قرار بود محمود یاوری به عنوان سرمربی این تیم انتخاب شود که اختلاف نظر در انتخاب کادر فنی مانع از حضور او روی نیمکت فصل اینده مقاومت سپاسی شیراز شد .استیل اذیننادر دست نشان سرمربی فصل پیش استیل اذین که موفق شد همراه با این تیم به رقابت‌های لیگ برتر صعود کند هم از توافق با مسوولان استیل اذین برای ادامه همکاری خبر داد. دست نشان در این مورد می‌گوید ؛  در اخرین نشستی که با مسوولان باشگاه داشتم در خصوص مسائل مختلفی بحث و تبادل نظر کردیم و توافق نهایی نیز حاصل شد. امروز قرار است جلسه دیگری با مسوولان استیل اذین داشته باشم تا قرارداد نهایی را امضا کنیم. فکر نمی‌کنم مشکل خاصی وجود داشته باشد چرا که هیچ اختلاف نظری بین ما نیست.