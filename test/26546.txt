نهج‌البلاغه کتابی است دربردارنده 239 خطبه ،  79 نامه ،  480 حکمت و کلمات قصار امیرالمؤمنین علی علیه‌السلام که محمد بن حسین موسوی ،  معروف به سید رضی  ( 359 - 406ق. )  یکی از بزرگان شیعه ،  ان را در سال 400 هجری قمری به رشته تحریر دراورده است .علامه بزرگوار ،  شیخ اغابزرگ تهرانی ( ره )  حدود 170 شرح از نهج‌البلاغه نام می‌برد. نهج‌البلاغه ،  پس از قران کریم به عنوان گرانقدرترین منابع اسلام به شمار می‌اید که شامل مجموعه‌ای از دستورالعمل‌هایی چون سیاست و حکومت ،  کلامی ،  فلسفی و اعتقادی ،  اقتصادی ،  جامعه‌شناسی و …  می‌شود .اهمیت دادن به مردم و تعالی جایگاه کرامت انسانی از مهمترین مؤلفه‌های توسعه به شمار می‌اید که در کشورهای توسعه یافته ،  اهمیت بسیاری به ان داده شده است .می‌توان شاخص‌های توسعه سیاسی را موارد گوناگونی برشمرد که نخستین ان ،  اهمیت دادن به کرامت انسان‌هاست و کرامت انسانی به معنای :  اهمیت دادن به انسان‌ها در جامعه تا صاحب شخصیت ،  فکر و خلاقیت شوند. توسعه سیاسی ،  زمانی میسر است که افراد یک جامعه به عنوان مهمترین واحد ان ،  خود و جامعه خود را به نحوی بشاسند و از درجه فکری ،  اگاهی و اعتماد به نفس بالایی برخوردار باشند و شخصیت فردی و اجتماعی خویش را تقویت و اگاهانه با مسائل جامعه برخورد کنند. در سخنان و کلمات امام علی ( ع )  ،  می‌توان به میزان اهمیت مردم و نقش والای انان در جامعه اسلامی پی برد ؛  مردم در این نگاه از مهمترین جایگاهی ممکن برخوردارند .در خطبه‌ها و نامه‌هایی که ایشان ،  خطاب به والیان و فرماندهان ایراد داشته‌اند ،  سراسر گوشزد حقوق مردم و لزوم مراعات انها ،  مسئولیت والی در قبال مردم ،  ضرورت جلب رضایت عامه ،  مدارا با مردم ،  جانبداری از توده مردم در برابر خواص و …  است که البته در این دیدگاه ،  حق حمایت و کرامت انسانی‌ها ،  باید نزد حکومت‌ها محفوظ بماند .برابریدرباره کرامت انسانی در نهج‌البلاغه ،  می‌توان به بخش‌های گوناگونی اشاره کرد ؛  در این باره می‌توان به ویژه به عهدنامه مالک اشتر اشاره نمود .امیرالمؤمنین ( ع )  در بیان روش برخورد با مردم و چگونگی حکومت بر مردم به این گونه ،  به مالک اشتر توصیه می‌کند :   و اشعر قلبک الرحمه للرعیه ،  و المحبه لهم ،  و اللطف بهم ،  و لا تکونن علیهم سبعا ضاریا تغتنم اکلهم ،  فانهم صنفان :  اما اخ لک فی الدین ،  او نظیر لک فی الخلق …   . مهربانی با مردم را پوشش دل خویش قرار ده و با همه دوست و مهربان باش. مبادا هرگز ،  چونان حیوان شکاری باشی که خوردن انان را غنیمت دانی ،  زیرا مردم دو دسته‌اند ؛  دسته‌ای برادر دینی تو و دسته دیگر همانند تو در افرینش هستند …  . کرامت انسانی از دیدگاه امام  ( ع )  که مالک اشتر را فرمان به پیروی از ان می‌دهد ،  به معنای مساوی شمردن مردم است ،  تساوی انسان‌ها با هر رنگ ،  دین و مذهب در قبال حاکم و در زندگی سیاسی و در اجتماع است .برابری ،  یکی از اصول مهم و اساسی کرامت انسانی است و لازمه تحقق کرامت انسانی به شمار می‌رود. همه انسان‌ها به خاطر انسان بودنشان قابل احترام و اعتنایند و همه شهروندان در برابر قانون از حقوق یکسان برخوردارند .فضیل بن جعد می‌گوید :  مهمترین عاملی که موجب دست کشیدن عرب از حمایت حضرت علی ( ع )  شد ،  مساله مالی بود زیرا امام ( ع )  شریف را بر غیرشریف و عرب را بر عجم برتری نمی‌داد و با رؤسا و بزرگان قبایل ان گونه که پادشاهان رفتار می‌کردند ،  رفتار نمی‌کرد و تلاش نمی‌کرد کسی را با دادن صله و مال به خود متمایل کند ،  در حالی‌که معاویه عکس این رفتار می‌کرد و به همین جهت مردم ،  علی ( ع )  را ترک کرده و به معاویه می‌گردیدند. حفظ عزت نفس انسانیمناعت طبع و عزت نفس انسانی از گوهرهای ارزشمند وجود انسان است و تحت هیچ شرایطی ،  نباید خدشه‌دار شود. حضرت علی ( ع )  معتقدند که در یک حکومت دینی ،  رهبران و نظم سیاسی جامعه باید با پایبندی به اصول ،  مبانی و ارزش‌های الهی ،  اخلاقی و انسانی با سیاستگذاری و تصمیم‌گیری در چهارچوب همین اصول ،  زمینه‌های حفظ عزت انسانی را در جامعه فراهم اورند و علو اخلاقی مردم را افزایش و تحکیم بخشند. امام علی ( ع )  در نظام سیاسی خود به شدت با این خصیصه مبارزه کرد و همواره به استانداران و فرمانداران خود سفارش می‌فرمود :  که اطرافیان خود را چنان بپرورید که شما را نستایند و بدون جهت شما را شاد ننمایند. حضرت ( ع )  هنگام رفتن به صفین در حال عبور از شهر انبار بودند ،  کشاورزان این شهر طبق رسوم و تشریفات ایرانیان به استقبال امدند و در اغاز ،  پیشاپیش حضرت ( ع )  دویدند. حضرت ( ع )  دلیل این کار را پرسیدند انان پاسخ دادند :  بدین کار امیران خود را بزرگ می‌شماریم .امام علی ( ع )  با نهی از این عمل خطاب به انان فرمودند :  به خدا که امیران شما از این کار سودی نبردند و شما در دنیایتان خود را بدان به رنج می‌افکنید و در اخرتتان بدبخت می‌گردید و …   .ایران کنونی ،  شاهد وجود اقوام و قبایل گوناگون از قبیل لر ،  ترک ،  عرب و فارس و …  در دورترین نقاط کشور است که در هر منطقه‌ای ،  می‌توان دگرگونی‌های مذهبی و دینی را دید و همین امر ،  سبب سواستفاده دشمنان از این کار شده است ؛  شاهد مثال چنین مساله‌ای در وجود طنزهایی که بر سر زبان‌های مردم جاری است که بخش عمده ان به مساله قومیت‌ها اشاره دارد که یک قوم و یا اقوام گوناگونی را به استهزا می‌گیرد و چگونگی پدید امدن این طنزها به خاطر به دشمنی کشیدن اقوام نسبت به یکدیگر و به سود دیگران است. در صورتی که مساله کرامت انسانی مهم شمرده شود و به گونه نمونه ارمانی جامعه اسلامی مدنظر باشد از یک سو و مردم به یکدیگر به نگاه احترام و نه تحقیر بنگرند و از سوی دیگر ،  مسئولان و دولتمردان هم در قبال تصمیمات ،  برنامه‌ریزی‌ها و نگرش‌های خود در مناطق گوناگون کشور که قبایل گوناگون با مردمانی با مذاهب گوناگون در قسمت‌های گوناگون کشور در ان زندگی می‌کنند به نگاه مساوات بنگرند ،  می‌توان اینده‌ای روشن را تصور نمود که بر پایه اندیشه‌های علوی به توسعه سیاسی بر مبنای مبانی اسلامی رسیده است. مقام معظم رهبری سال 1386 را سال اتحاد ملی و انسجام اسلامی نامید ،  اتحاد ملی بر همین مساله تاکید دارد که راه رسیدن به این امر چندان اسان نیست و نباید در حد شعار باقی بماند و راه رسیدن به اتحاد ملی که مساله‌ای بسیار مهم و غیرقابل چشم‌پوشی است. از مساله مهم شمردن کرامت انسانی می‌گذرد.