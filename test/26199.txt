گل ؛  امسال و با بازگشت تراکتور به سطح اول فوتبال کشور ،  تمامی معادلات و قواعد حاکم بر فوتبال کشور به چالش کشیده شد …  این موضوع غیرقابل انکار بود …  هیچ کس حتی  ( تصور )  نمی‌کرد ،  تیمی شهرستانی ،  در تهران و در ورزشگاه ازادی بیش از  ( ابی و قرمز )  طرفدار داشته باشد. اما این اتفاق افتاد و خیلی‌ها را شوکه کرد … * * *پس از دیدار گسترش و پرسپولیس در تبریز ،  بیشترین توجه و اخبار روزنامه‌های ورزشی مربوط به اتفاقات و حواشی این بازی است انچه که غیرقابل تغییر و انکار نشدنی است ،  انواع شعارها ،  رفتارها و عکس‌العمل‌های زشت و غیرقابل دفاعی که طرفداران گسترش – تراکتور – در طول این بازی انجام دادند ،  مثل طرفداران تمام تیم‌ها در تمام ورزشگاه‌های کشور. اینگونه فحاشی‌ها و رفتارهای زشت در فوتبال ما مساله‌ای بسیار ساده و بدیهی است و بیشتر از هر شخص و گروهی ،  روزنامه‌نگاران ورزشی کشورمان از ان اگاهی دارند و همیشه از نزدیک شاهد چنین رفتارهایی هستند …  اما چگونه می‌شود که یک روزنامه‌نگار در دو ورزشگاه مختلف ،  یک نوع فحاشی و رفتار مشابه را می‌شنود و می‌بیند ؛  از کنار یکی از انها به راحتی عبور می‌کند و یکی دیگر را چنان در بوق و کرنا می‌کند که گویا تمام اخلاقیات و معنویات نابود شده و از بین رفته است و مقصر چنین جنایت و فاجعه‌ای حاضران در ان ورزشگاه خاص هستند ?  واقعا چرا ?  اصولا صداقت که در تمام ادیان و جوامع جزو فضیلت‌های انسانی محسوب می‌شود ،  حلقه مفقوده فوتبال ایرانی است  !  !  !  !  بخشی از یادداشت اقای رستم‌نمدی در ستون دست به نقد روزنامه گل ،  روز یکشنبه 26 اردیبهشت 89 بله ،  واقعا صداقت حلقه مفقوده کل جامعه ایران است و نه فقط فوتبال ایران … این روزها مطبوعات ورزشی کشور چنان جوی علیه مردم تبریز به وجود اورده‌اند که گویا در هیچ یک از ورزشگاه‌های کشور هیچ نوع فحاشی و رفتار زشتی صورت نمی‌گیرد ،  انگار غیر از استادیوم تبریز تمامی استادیوم‌های کشور ،  مراکز پرورش انسان  ،  اشاعه و گسترش اخلاق و معنویت هستند … روزنامه‌نگاری که ازان همه فحاشی و توهین به علی دایی می‌نالد – و واقعا جای نالیدن دارد – ان زمانی که علی دایی در لیگ دسته اول ،  در استادیومی که حضور نداشت و در بازی‌هایی که هیچ ربطی به علی دایی نداشت و بسیار شدیدتر و ناجوانمردانه‌تر از انچه که در تبریز و در بازی رودررو اتفاق افتاد ،  مورد حمله ،  فحاشی و توهین قرار می‌گرفت ،  کجا بود ?  و چه عکس‌العملی داشت ?  بله ،  حقیقتا باید صداقت داشت و همانطور که از تناقض در رفتار و گفتار مدیران و مسوولان انتقاد می‌کنیم ،  گاهی هم به تناقض‌های رفتاری خودمان بپردازیم … امروز کسانی از توهین و فحاشی به علی دایی – در ورزشگاه تبریز – انتقاد می‌کنند – که البته حق است – که خود بدترین و زشت‌ترین القاب و صفت‌ها را در مقاطع زمانی مختلف با قلم و روی کاغذ به علی دایی نسبت داده‌اند و اگر تفاوت حریم استادیوم و حریم قلم و مطبوعات را در نظر بگیریم ،  خیلی چیزها روشن می‌شود و در جایگاه واقعی خود قرار می‌گیرند …  بله حقیقتا صداقت حلقه مفقوده جامعه ایرانی است.