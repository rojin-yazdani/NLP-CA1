نشست نمایندگان وزارت دفاع ،  وزارت اطلاعات ،  نیروی انتظامی ،  حراست سازمان تربیت بدنی و مسوولان فدراسیون تیراندازی برای مذاکره در خصوص تدوین دستورالعمل تاسیس باشگاه‌های تیراندازی و ورود و خروج سلاح و مهمات به داخل کشور برگزار شد .به گزارش ایسنا ،  در این نشست که در وزارت کشور برگزار شد ،  حاضرین بر تاسیس باشگاه‌های تیراندازی با هدف گسترش این رشته‌ی ورزشی تاکید کردند و قرار شد از این پس بدون دید امنیتی و با نگاه ورزشی به این رشته توجه شود تا باشگاه‌های تیراندازی از حالت رکود خارج شوند .همچنین مقرر شد همه‌ی اعضا نقطه نظرات خود را در خصوص پیش نویس دستورالعمل تاسیس باشگاه‌های تیراندازی برای جلسه‌ی اتی که دو هفته‌ی اینده برگزار خواهد شد ،  ارائه دهند .در حاشیه‌ی این نشست نیز جلسه‌ای میان مسوولان فدراسیون تیراندازی ،  وزارت دفاع و وزارت اطلاعات برگزار شد که در نهایت مقرر گردید ورود و خروج سلاح و مهمات براساس قوانینی صورت گیرد که در جلسه‌ی جداگانه درباره‌ی نحوه‌ی تدوین ان بحث و بررسی شود.