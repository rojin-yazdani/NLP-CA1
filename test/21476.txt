انتشار بخشی از سخنرانی یکی از اشخاصی که سابقه طرح برخی مباحث عجیب و باورنکردنی را دارد و دست به دست شدن گسترده این ویدئو در فضای مجازی و تبعاتی که طرح چنین ادعاهایی به عنوان دفاع بد بر عمق اعتقاد و ارادت مردم می‌گذارد ،  این پرسش را پیش کشیده که چرا بسیاری از نهادها ،  عرصه را برای جولان این تیپ اشخاص که خوشبختانه شمار انان از انگشتان دو دست کمتر است فراخ کرده‌اند و زمینه‌ساز چنین رخدادهایی شده‌اند ?  ! به گزارش تابناک  ،   …  به خدا چیزهایی را راهپیمایی اربعین  ( کربلا )  شنیدم که نمی‌توانم بگویم …  یعنی تا انجا نباشی باور نمی‌کنی …  چطور برای برخی باورپذیر نیست ?  یعنی چی ،  یعنی هیچ مریضی دیگر روی زمین نیست ?  برید این راهپیمایی را امتحان کنید …  تا انجا نباشی باور نمی‌کنی که این‌ها نمک غذایشان در طول سال چیست ?  باید خشک کرده جوراب زائرای امام حسینه …  جورابا رو با اب می‌شورند و خشک می‌کنند ،  تهش یک چیزی می‌ماند. ان را می‌سابند و به عنوان نمک روی غذایشان می‌ریزند …  .این گفته‌ها در روزهای اخیر در قالب ویدئویی از بخشی از یکی از سخنرانی‌های یک جوان که همچون برخی اشخاص دیگر با لفظ بزرگ استاد در پسوند نامش خطاب می‌شود ،  منتشر شده و انچنان گسترده دست به دست شد که واکنش به ان اجتناب‌ناپذیر شود. این گسترش در پخش اما نه در قالب تاکید و اعتقاد ،  بلکه همراه با وهن این ادعای غیرمستند بود ؛  ادعایی که اساسا مشخص نیست حتی در صورت درستی که نشانه عمق حماقت و نه ایمان یک شخص یا چند تن بوده چه کمکی درک به ایمان مردم درباره عاشورا یا دوران ظهور حضرت مهدی  ( عج )  می‌کند ?  در چند سال اخیر ،  بازار گروهی از اشخاص گرم شده که به رغم برخوردار نبودن از سطح دانش اکادمیک بالا ،  در همه عرصه‌ها اظهارنظر می‌کنند و ویژگی مشترک این اظهارنظر عجیب بودن ان‌هاست. این اشخاص که محور فعالیتشان تمرکز بر نشانه‌شناسی است و هر نشانه‌ای را که صرف داشته باشد ،  می‌توانند با استدلال‌های منتسب یک جریان عجیب و غریب نمایند ،  تقریبا در تمامی حوزه‌ها چنین تحلیل‌های شاذی برای ارائه دارند. این اشخاص ظاهرا قرار است به کمک مسئولان بیایند و ضعف عملکرد برخی از ایشان را با پررنگ کردن وجود جریان‌های مخفی ،  پوشش دهند و به هر حال باید گروه‌هایی باشند که تقصیر را به گردن ان‌ها بیندازیم ،  وگرنه چه توجیهی برای برخی تصمیمات اشتباه که هزینه‌های فراوانی در سال‌های اخیر در پی داشته ،  می‌توان مطرح کرد ?  این نشانه شناسی‌ها به نقطه‌ای می‌رسد که به شدت برای مخاطب اگاه ،  فیلم ذهن زیبا  /  A Beautiful Mind را تداعی می‌سازد که متاسفانه به رغم نبوغ ،  چیزهایی می‌دید که دیگران نمی‌دیدند و به همین دلیل در رفتاری ناجوانمردانه او یکی از بیماران اسکیزوفرنی معرفی شد !  در واقع شاید این اشخاص همچون جان نش ،  ریاضیدان بزرگ و برنده جایزه نوبل حتی جزو نوابغ و از توان ذهنی بالایی برخوردار باشند ؛  اما حقیقتا اگر ریاکاری در گفتارشان نباشد و به انچه می‌گویند اعتقاد قلبی داشته باشند و شبیه جان نش چیزهایی ببینید که مردم عادی توان دیدنش را نداشته باشند ،  باید نگران بود که روزی ایشان نیز همچون جان نش در رفتای ناجوانمردانه ،  با اتهامات مشابه مواجه شوند که برای جلوگیری از وقوع این اتفاقات ،  توصیه می‌کنیم در عرضه تولیدات فکری‌شان اندکی احتیاط کرده و اندکی شعور برای برخی شنوندگان این اظهارات قائل شود. در عین حال ،  اگر طرح این اظهارات در راستای معرفی دشمن‌های تازه به عنوان عامل عملکرد ضعیف برخی مسئولان و شریک‌تراشی برای بی‌تدبیری‌هایشان نبوده باشد ،  باید درباره نوع تفکرات این تیپ اشخاص و ریشه‌هایش سخن به میان اورد ،  چرا که مثلا هیچ گروهی به جز این چند تن ،  جریان‌هایی نظیر فراماسونری را بارها معرفی و تبلیغ مجانی نکرده و نفوذش را در تمام ارکان زندگی جلوه نداده‌اند !  شاید همین نگاه نزد برخی مسئولان بوده که به رغم اشکاری موهوم بودن بسیاری از اظهارات این تیپ اشخاص ،  هر روز تریبون‌های بیشتری ان هم در نهادهای مهم به ایشان سپرده می‌شود و سفارش سخنرانی می‌گیرند و عملا بر این ذهنیتشان که گفته‌های مهمی و اسرار ازلی را مطرح می‌کنند ،  دامن زده می‌شود. در واقع باید گفت ،  انهایی که در طرح این مباحث مقصرند ،  نه مطرح کنندگان این اظهارنظرها که به هر حال هر کالای دارای مشتری تولید می‌شود بلکه تریبون دهندگان و دعوت کنندگان این اشخاص به نهادهای گوناگون است. جای تاسف دارد در مملکتی که بسیاری از فرزانگانش یک بار در عمرشان به بسیاری از نهادها دعوت نیز نشده‌اند ،  این اشخاص نه چندان باسواد و فاقد مدارج علمی برجسته ،  به عنوان سخنران دعوت می‌شوند و چنین مباحثی را مطرح می‌کنند که نمونه اخرش ،  منجر به شکل‌گیری حجم انبوهی از استهزای اعتقادات شیعه بوده است. بنابراین ،  ایا بهتر نیست پیش از انکه تریبون را به جای اندیشمندان بزرگ کشورمان به دست این اشخاص بسپاریم ،  به پیامدهایی که یکی از ان‌ها اشکار شده ،  بیندیشیم ?  امیدواریم این ذهنیت اشتباه باشد که چون این اشخاص می‌توانند هر چیزی را به فراماسونری ،  شیطان‌پرستی و هزار و یک فرقه دیگر بچسبانند ،  باید تریبون بگیرند تا در وقت مناسب مورد بهره‌برداری مناسب قرار بگیرند و این خطای راهبردی به سرعت اصلاح شود. ضمن عذرخواهی از ساحت اساتید بابت این مقایسه ،  باید تنها پرسید حقیقتا برخی چرا و با چه انگیزه‌هایی ،  برخی دستگاه‌ها و نهادها و حتی برخی محافل دانشگاهی در دعوت از سخنرانان سراغ بزرگانی نظیر دکتر مجتبایی ،  استاد خرمشاهی ،  دکتر حسن انوری ،  دکتر مهدی محقق ،  دکتر الهی قمشه‌ای و …  نمی‌روند و علاقه‌مند به اشخاصی هستند که سوابق چندان شفافی نداشته و حتی اساسا از طرح نامشان برای تبلیغ بیشترشان باید پرهیز کرد ?  !