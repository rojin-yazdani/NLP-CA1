نماینده مردم تاکستان در مجلس ،  با تاکیدبر مجازات متهمان پرونده اختلاس سه‌هزار میلیاردی ،  گفت :  محاکمه علنی متهمان این پرونده ،  اعتماد عمومی به نظام بانکی کشور را باز می‌گرداند.امیر طاهرخانی در گفت‌وگو با روزنامه ولایت قزوین ،  افزود :  پیگیری درباره پرونده موسوم به اختلاس سه‌هزار میلیارد تومانی ،  ادامه دارد و مجلس روی این موضوع حساس بوده و خواستار برخورد با خاطیان است.نماینده مردم تاکستان در مجلس شورای اسلامی ،  گفت :  این که به‌طور دقیق کدام یک از مدیران و مسئولان در این پرونده مقصر بوده و تخلف کرده‌اند ،  در بررسی‌های بیشتر و در ادامه رسیدگی‌های مشخص می‌شود.وی ادامه داد :  ان‌چه مسلم است قوه قضائیه باید اراده قوی برای برخورد جدی با متخلفان را داشته باشد تا اعتماد مردم به دستگاه‌های اجرایی و بانک‌ها بازگردد و تقویت شود ،  اگر برخورد لازم صورت نگیرد ،  دیگر مردم اعتماد نکرده و سرمایه‌گذاری نخواهند کرد و رکود اقتصادی در کشور بیشتر خواهد شد.این عضو کمیسیون اموزش و تحقیقات مجلس هشتم ،  در پاسخ به این سؤال که نظر شما نسبت به برگزاری علنی دادگاه این پرونده چیست ،  بیان کرد :  طبیعی است که این دادگاه باید علنی تشکیل شود چون که این پرونده به تک‌تک احاد مردم مربوط است و بهتر است که مردم در جریان این پرونده و دادگاه ان قرار گیرند ،  اگر این دادگاه علنی برگزار شود ،  اعتماد مردم به نظام و مسئولان تقویت خواهد شد.وی اظهار امیدواری کرد هر کس که در این پرونده مقصر است به شدیدترین وضع مجازات شود ،  این دست‌های ناپاک در اقتصاد باید قطع شوند تا دیگر در روند فعالیت اقتصادی اختلال ایجاد نشود.