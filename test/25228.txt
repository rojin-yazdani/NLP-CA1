به گزارش خبرگزاری اهل بیت  ( ع )  ابنا حضرت ایت الله العظمی مکارم شیرازی در سخنان مهمی در حرم امام رضا  ( ع )  ،  ویژگی منتظران واقعی را تبیین کردند و نسبت به برخی سودجویی‌ها و سواستفاده‌ها از اعتقاد به هدویت هشدار دادند.ایشان در جمع زائران حرم ثامن الحجج ( ع )  در صحن جامع رضوی با قرائت چند حدیث در مورد منتظران ظهور حضرت ولی عصر ( عج )  و ارزش انتظار ،  به بیان ویژگی‌های منتظران واقعی پرداختند و گفتند :  نمی‌شود بگوییم منتظر هستیم ولی خانه‌های ما ،  عروسی‌های ما ،  بازار ما و رسانه ما الوده باشد .ایشان تاکید کردند :  چنین انتظاری دروغ است و مثل این است که مهمان به خانه دعوت کنیم اما خانه را تمیز نکنیم و اماده پذیرایی نشویم ؛  همینطور در خانه بنشینیم وبگوییم ما منتظر هستیم  ؛  معلوم است که این انتظار دروغ است .ایت الله العظمی مکارم شیرازی در ادامه سخنانشان با اشاره به اسیب‌های بحث مهدویت وفریبکاری در این مورد افزودند :  در برخی روایات امده است که پیش از ظهور دجال‌ها می‌ایند نه یک دجال ؛  و دجال در زبان عربی یعنی ادم شیاد ،  شارلاتان و فریبکار .ایشان افزودند  :  هر اندازه گوهر گرانبهاتر باشد ،  خطرات اطراف ان بیشتر است. افرادی با اندیشه سودجویی مالی و یا حتی نعوذ بالله منفعت جنسی ،  از اعتقادات پاک مردم در خصوص بحث مهدویت سو استفاده کرده و اقدام به فریبکاری مردم می‌کنند ؛  یکی خودش را نماینده امام زمان می‌نامد ؛  یکی می‌گوید امام زمان هرشب را درخواب می‌بیند ؛  یکی می‌گوید ازامام پیام دارد ؛  و یکی هم در نهایت می‌گوید خود امام زمان است !  .حضرت ایت الله العظمی مکارم شیرازی با اشاره به توطئه‌های دشمنان افزودند :  در اخبار امده بود برخی در غرب پیشنهاد کردند روزی را باید روز قران‌سوزی نام‌گذاری کنند و قران‌ها را بسوزانند ؛  خدا لعنت کند وهابی‌های جانی را که با اعمالشان چهره اسلام را خشن جلوه می‌دهند .ایشان در پایان سخنان خود با تاکید دوباره بر وحدت و انسجام داخلی و با بیان اینکه وقتی دشمنان اسلام در خارج با هم متحد شده‌اند ،  ما هم باید در داخل با هم متحد شویم ،  تصریح کردند :  عقل و تدبیر می‌گوید امروز روز اختلاف نیست ،  اختلاف سم مهلک است و از خدا می‌خواهیم دل‌های ما را متحد گرداند .