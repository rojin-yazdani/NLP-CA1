فعال سیاسی اصلاح‌طلب گفت :  معترضان به شرکت خاتمی در انتخابات نه متوجه نوع رابطه وی یا هاشمی با نظام هستند و نه متوجه جایگاه ان‌ها در درون نظام می‌باشند.صادق زیباکلام فعال سیاسی اصلاح‌طلب و استاد علوم‌سیاسی دانشگاه تهران در گفت‌وگو با خبرنگار سیاسی خبرگزاری فارس ،  گفت :  بسیاری از اصلاح‌طلبان و طرفداران انان و بسیاری از معترضین و منتقدین دیگر پس از اعلام خبر رای دادن خاتمی از این حرکت وی ازرده خاطر شدند و از وی گلایه‌مند شدند که چرا در انتخابات شرکت کرده و رای داده است.وی افزود :  البته این گله‌مندی از هاشمی کمتر بود اما بسیاری به خاتمی حمله کرده و این عمل وی را پشت کردن به اصلاح‌طلبان از جمله پشت کردن به بسیاری از دوستانش که گرفتار هستند ،  تعبیر کردند.زیباکلام اظهار داشت :  اعتراضات به خاتمی را نمی‌پذیرم و معتقدم خاتمی و هاشمی‌رفسنجانی چاره‌ای جز رای دادن نداشتند. این فعال سیاسی اصلاح‌طلب خاطرنشان کرد :  رای ندادن خاتمی یا هاشمی با شرکت نکردن اصلاح‌طلبان دیگر در انتخابات تفاوت دارد. شرکت نکردن خاتمی یا هاشمی در انتخابات به معنای ان بود که انان عملا از دایره نظام بیرون امده‌اند.استاد علوم‌سیاسی دانشگاه تهران تصزیح کرد :  کسانی که به خاتمی اعتراض می‌کنند که چرا رای داده متوجه شرایط و موقعیت وی نیستند. وی افزود :  اتفاقا بسیاری عناصر و شخصیت‌های تندرو و رادیکال اصول‌گرا دلشان می‌خواست خاتمی و هاشمی در انتخابات شرکت نمی‌کردند تا ان‌گاه بتوانند انان را کاملا از نظام کنار بگذارند در حالی که همه تلاش خاتمی ،  هاشمی و سایر منتقدین و اصلاح‌طلبان باید این باشد که درون نظام باشند و عرصه نظام را خالی نکنند.زیباکلام در ادامه گفت :  هر قدر چهره و شخصیت‌های واقع‌گرا ،  اصلاح طلب ،  معتدل و میانه‌رو از نظام فاصله بگیرند و بیرون بیایند ،  جای انها را افراد تندرو و افراطی می‌گیرند که ظرف سال‌های گذشته شاهد بسیاری از عملکردها و سیاست‌های انها بوده‌ایم.این فعال سیاسی اصلاح‌طلب خاطرنشان کرد :  هاشمی و خاتمی باید با همه وجود درون نظام باقی بمانند. اکنون پنج سال ریاست اقای هاشمی بر مجمع تشخیص مصلحت نظام پایان یافته و نمی‌شد اقای هاشمی در انتخابات شرکت نمی‌کرد چون به وی پشت می‌کردند و در عین حال ما متوقع بودیم وی همچنان بر مسند ریاست مجمع باقی بماند مگر ان که منتقدین بگویند اعتقادی بر بودن اقای هاشمی بر ریاست مجمع ندارند و بودن یا نبودن چهره و شخصیت معتدل و واقع‌بینی مثل هاشمی در ریاست مجمع فرقی نمی‌کند.استاد علوم‌سیاسی دانشگاه تهران تصریح کرد :  منتقدین و معترضین شرکت هاشمی یا خاتمی در انتخابات متوجه نیستند که اگر انان در انتخابات شرکت نمی‌کردند چه بسا جای هاشمی را در مجمع یک روحانی تندرو و رادیکال اصول‌گرا می‌گرفت البته هنوز هم ممکن است این اتفاق بیفتد اما نباید دستی دستی عرصه را بر حریف واگذار کنیم.وی در پایان خاطرنشان کرد :  هاشمی‌رفسنجانی و خاتمی باید در نظام بمانند و با بودن و حضورشان در نظام بر روند دموکراسی در کشور کمک کنند. فراموش نکنیم راه رسیدن به دموکراسی بسیار دشوار است و خیلی وقت‌ها باید عقب‌نشینی کرد تا بتوان بعدا به جلو رفت. نباید با یک غوره سردی‌مان شود و با یک مویز گرمی. خیلی وقت‌ها تصمیمات برای یک رهبر سیاسی چندان اسان و جالب نیست اما برای به جلو رفتن چاره‌ای جز برداشتن ان گام‌ها نیست.