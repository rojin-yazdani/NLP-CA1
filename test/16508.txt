تجمل گرایی و منحصر به فرد بودن از این دست ،  در میان ایرانی‌ها این روزها تنها به داشتن ماشین‌ها و کالاهای لوکس وارداتی خلاصه نمی‌شود ،  مدتی است که گوشی‌های چند ده میلیون تومانی نیز از اقبال خوبی در میان گروهی از مردم جامعه برخوردار شده اند.به گزارش مهر ،  برخلاف تصور بیشتر مردم که فکر می‌کنند گوشی‌های یک میلیون تومانی در رده گوشی‌های گران قیمت قرار دارند اما این روزها گوشی‌هایی وارد کشور می‌شوند که در مقایسه با گوشی‌های یک میلیون تومانی ،  بسیار گران هستند و برای خرید انها گاهی تا سقف 150 میلیون تومان باید هزینه کرد.افزایش اقبال برای خرید گوشی‌های 100 میلیونیبررسی‌های خبرنگار مهر حاکی از ان است که این گوشی‌های گران قیمت با انواع و اقسام مختلف از حدود سه سال گذشته وارد بازار کشور می‌شده‌اند اما هیچگاه به اندازه زمان فعلی از اقبال مردم برخوردار نبودند. به نظر می‌رسد سلیقه تجمل گرایی و گرایش به سمت کالاهای لوکس گرانقیمت به گوشیهای موبایل نیز نفوذ کرده است.قیمت اولین گوشی‌هایی لوکس و گران قیمتی که در سال‌های گذشته در پشت ویترین مغازه‌ها دیده می‌شد با قیمت گوشی‌های لوکس فعلی موجود در بازار قابل مقایسه نیست چرا که هم اکنون مشتریان این گوشی‌های خاص باید حداقل‌ترین هزینه یعنی حدود 20 میلیون تومان را برای خرید یک مدل ساده گوشی گران قیمت معتبر صاحب نام جهانی صرف کنند.نحوه ورود به کشور گوشی‌های لوکسگوشی‌های لوکس گران قیمت معمولا در ویترین هر فروشگاهی دیده نمی‌شوند چرا که این گوشی‌ها که به صورت محدود تولید می‌شوند ،  توسط سفارش گیرندگان خاصی وارد کشور می‌شوند.برخی از مدل‌های گوشی‌های لوکس که توسط کمپانی‌های بزرگ طراحی می‌شوند به صورت خیلی محدود و در برخی از موارد نهایتا 10 مدل تولید و روانه بازارهای جهانی تلفن همراه می‌شوند.ورود این نوع کالاهای لوکس معمولا به صورت سفارشی ،  از طریق هوایی و مسافری به کشور صورت می‌گیرد.از سوی دیگر فروشندگان و دست اندرکاران این حوزه نیز اذعان می‌کنند که واردات گوشی‌های لوکس و گرانقیمت نسبت به سال‌های گذشته بیشتر شده است.لوکس ،  معروف و گران اما بی امکاناتاین گوشی‌ها که شامل امکانات خاص سخت افزاری و نرم افزاری نظیر دوربین عکاسی و فیلمبرداری ،  حافظه بالا ،  سیستم عامل و غیره نیستند تنها به دلیل امتیازاتی همچون دست ساز بودن ،  داشتن برند معروف ،  برخورداری از بدنه طلا و تیتانیوم ،  پوشش الماسی و از همه مهتر تک بودن ان‌ها طرفداران خاصی را در سراسر جهان و همچنین ایران پیدا کرده اند.گوشی‌های گرانقیمت محصول انگلستان و سوئدیکی از فروشندگان گوشی‌های لوکس و گران قیمت در این باره به مهر می‌گوید :  گوشی‌های لوکس موجود در بازار تلفن همراه ایران که انواع و اقسام مختلفی دارند ،  بیشتر محصول کمپانی کشورهای انگلیسی و یا سوئدی بوده و مدتی است که در میان ایرانیان از جایگاه مناسبی برخوردار شده اند.وی می‌گوید :  با وجود اینکه گوشی‌های گران قیمت موجود در بازار فاقد امکانات پیشرفته‌ای همچون دوربین ،  حافظه ،  پردازنده و حتی سیستم عامل هستند و بیشتر جهت مکالمه ساده تلفنی به کار می‌روند ،  تنها به دلیل لوکس و خاص بودن برند ان با اقبال روبرو شده اند.این فروشنده گوشی‌های موبایل می‌افزاید :  این گوشی‌ها که معمولا از بدنه سرامیکی ،  تیتانیومی و یا حتی چوبی برخوردار هستند ،  تنها به دلیل تک بودنشان در سراسر دنیا و همچنین در میان دارای توانایی بالا و تجملگرا در کشور طرفدار دارند.گوشی‌های لوکس در ایران نمایندگی رسمی ندارندبه گفته این کارشناس بازار ،  گوشی‌های لوکس که با قیمت‌های بالا به فروش می‌رسند ،  در ایران دارای نمایندگی رسمی نیستند و به صورت محدود وارد کشور می‌شوند.مسائل مالیاتی مانع اعلام میزان فروشوی در مورد میزان فروش این گوشی‌ها در کشور گفت :  هم اکنون تعداد فروشگاه‌هایی که در زمینه خرید و فروش گوشی‌های لوکس و گران قیمت فعالیت می‌کنند بسیار اندک است و به دلیل مسائل مالیاتی از اعلام میزان فروش این گوشی‌ها خودداری می‌کنند.افزایش نمایش گوشی‌های لوکس در ویترینهاوی افزود :  ولی با نگاهی به ویترین مغازه‌ها می‌توان به راحتی می‌توان متوجه تقاضا و فروش این گوشی‌ها در کشور شد چرا که میزان نمایش این گوشی‌ها نسبت به گذشته بالا رفته است که این به معنای فروش مناسب این کالای ارتباطی است.121 هزار دلار قیمت گران‌ترین گوشی موجود در ایرانبه گزارش مهر ،  یک واردکننده گوشی‌های لوکس و گرانقیمت می‌گوید :  در حال حاضر گران‌ترین گوشی موجود در بازار با نرخ ارزی دلار به مبلغ 121هزار دلار به فروش می‌رسد و از پوشش الماسی و امکانات اولیه گوشی تلفن همراه برخوردار است.وی در مورد قیمت دقیق این گوشی‌ها می‌گوید :  این گوشی‌ها در ایران فاقد پایه قیمت ثابت هستند چرا که بهای نهایی انها بر اساس سلیقه فروشنده مشخص می‌شود.این فروشنده گوشی‌های لوکس معتقد است گوشی‌هایی که از بهای بالای 50 میلیون تومان برخوردار هستند تنها در صورت دریافت سفارش در کشور وارد می‌شوند چرا که در غیر این صورت تقاضا برای این مدل‌های چند صد میلیونی نسبت به سایر مدل‌های صاحب نام تجاری اندک شمار است.یکی دیگر از فروشندگان بازار در این باره به خبرنگار مهر می‌گوید :  مشتریان گوشی‌های صاحب نام کمپانی‌های بزرگ افرادی هستند که حاضرند برای داشتن یک گوشی موبایل هزینه‌های میلیون تومانی را متحمل شوند. مشتریان این گوشی‌ها به دنبال امکانات نرم افزاری و سخت افزاری گوشی موبایل نیستند بلکه تنها به دلیل تک بودن گوشی حاضر به پرداخت هزینه‌های گزافی می‌شوند.