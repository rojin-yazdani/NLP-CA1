معاون اجرایی رییس مجلس بر ضرورت تلاش برای ایجاد روابط عمومی تحلیلگر که بتواند خواستها و نیازهای گروههای ذی ربط را به درستی تشخیص دهد و توان ایفای نقش مشاوره تخصصی را داشته باشد ،  تاکید کرد.به گزارش خبرنگار خانه ملت ،  علی افراشته معاون اجرایی رییس مجلس شورای اسلامی بعد از ظهر روز چهارشنبه در مراسم معارفه مهدی کیایی به عنوان مدیر کل فرهنگی و روابط عمومی مجلس ،  با بیان اینکه دوستان ما در مجموعه روابط عمومی طی سال گذشته ،  اقدامات شایسته و قابل قبولی را در کارنامه خود ثبت کردند ،  خاطر نشان کرد :  راه اندازی استودیوی خبری مجلس از جمله اقدامات مناسبی بود که خصوصا در شرایط پیش امده بعد از انتخابات ،  توانستیم با حضور نمایندگان محترم ملت از همه طیف‌ها و روشنگری انها پیرامون این وقایع ،  به ارام کردن فضا کمک کنیم.افراشته یاداور شد :  دران دوره ،  همه طیف‌های سیاسی مجلس برای حضور در این استودیو حاضر شدند و معترضان را به خویشتن داری و توجه به توطئه‌های دشمن دعوت کردند که این خود نشان از نقش تاثیر گذار رسانه دارد.معاون اجرایی رییس مجلس ،  انتشار فعالیت‌های نمایندگان در حوزه‌های قانونگذاری و نظارتی و پیگیری مطالبات موکلینشان در 20 استان کشور را از دیگر اقدامات خوب روابط عمومی عنوان کرد و گفت :  با تدبیری که صورت گرفت ،  با کمترین هزینه گستره فراوانی را پوشش دادیم ؛  در واقع بدون اینکه نشریه جدیدی را راه اندازی کنیم با نشریات پر تیراژ محلی استانها قرارداد بستیم که اینکار در حقیقت علاوه بر صرفه جویی ،  به نوعی کمک به بخش خصوصی هم بود.وی ادامه داد :  اگر چه در اغاز این کار هستیم ،  ولی گزارشهای مثبتی از سوی نمایندگان مبنی بر رضایتمندی انها از این شیوه اطلاع رسانی داریم.افراشته با اشاره به تحول اساسی در برنامه تلویزیونی مجلس و مردم خاطر نشان کرد :  ما جلسات متعددی را به همراه جناب اقای رسولی زاده با مسئولان صداو سیما داشتیم که در نهایت با همکاری این عزیران ،  شاهد تغییرات و نواوری‌های خوبی در این برنامه هستیم.معاون اجرایی رییس مجلس اظهار داشت :  همچنین در بخش رسانه مجازی ما شاهد تحولات گسترده‌ای در خبرگزاری خانه ملت هستیم که نتیجه ان افزایش قابل توجه مراجعین نسبت به گذشته است.وی به راه اندازی وب سایت مجلس نیز اشاره کرد و گفت :  مباحث محتوایی و متنوعی که در این سایت قرار دارد ،  مورد استقبال گسترده‌ای مردم و نخبگان در داخل و خارج از کشور قرار گرفته است.افراشته از برگزاری خوب و منظم مراسم تحلیف و رای اعتماد به عنوان دیگر اقدامات خوب روابط عمومی در سال گذشته یادکرد و افزود :  همت دوستان ما در روابط عمومی بر تلاش ،  نواوری و پویایی است که جا دارد از همه این عزیزان تقدیر و تشکر کنم.وی در بخش دیگری از سخنان خود  ،  پس از معارفه غلامرضا رسولی زاده به عنوان مدیر کل جدید تشریفات مجلس اظهار داشت :  اداره کل تشریفات در انجام سفرهای هیئت‌های پارلمانی فعالیت‌های ارزشمند انجام داد.وی به برگزاری کلاسهای اموزش فنون مذاکره اشاره کرد و گفت :  بیش از 80 درصد از نمایندگان شرکت کننده در این کلاسها ،  خواستار ادامه این نوع کلاس‌ها هستند.افراشته تصریح کرد :  با توجه به تاکید رئیس محترم مجلس بر تلاش گسترده برای بهبود و ارتقا سطح تعاملات با رسانه‌های گروهی ،  انتظار ما این است که فضای تعاملی جدی‌تری برای انعکاس فعالیت‌های تقنینی و نظارتی مجلس شکل بگیرد و دوستان ما در راستای این هدف همت فزاینده‌ای داشته باشند.معاون اجرایی رییس مجلس بر ضرورت تلاش برای ایجاد روابط عمومی تحلیلگر که بتواند خواستها و نیازهای گروههای ذی ربط را به درستی تشخیص دهد و توان ایفای نقش مشاوره تخصصی را داشته باشد ،  تاکید کرد.وی اظهار داشت :  تلاش برای حفاظت از حریم مجلس شورای اسلامی در مقابل جوسازی‌های دشمنان نظام یکی دیگر از نکات قابل توجه کار مجموعه روابط عمومی است که باید نسبت به ان اهتمام ویژه داشت.افراشته با تاکید بر توجه جدی به افکار عمومی در حوزه درون سازمانی و برون سازمانی و تلاش برای مدیریت افکار عمومی  ،  افزود :  با توجه به مباحثی که در مجلس از جمله برنامه پنجم توسعه و مباحث مهم دیگر در پیش داریم  ،  مدیریت افکار عمومی از اهمیت ویژه‌ای برخوردار است و تصور من این است که دوستان ما در روابط عمومی توانایی پاسخگویی به این انتظارات را دارند.معاون اجرایی رییس مجلس همچنین بر لزوم تعامل و همکاری نزدیک اداره کل تشریفات و روابط عمومی تاکید کرد و اظهارداشت :  اگر این دو بخش همکاری خوبی با هم داشته باشند مطمئنا می‌توانیم گام‌های خوبی را در جهت روشنگری جامعه برداریم. به عنوان مثال گاهی شاهدیم که عده‌ای مطرح می‌کنند که سفرهای خارجی نمایندگان چه ضرورتی دارد ?  یقینا اگر نتایج ارزشمند این سفرها را تبیین کنیم افکار عمومی اقناع می‌شود که این سفرها در مسیر مدیریت دانش و استفاده از تجربه اندوخته دنیاست.وی در بخش دیگری از سخنان خود ضمن معرفی مهدی کیایی به عنوان مدیر کل جدید روابط عمومی و فرهنگی مجلس گفت :  برادر عزیزمان اقای کیایی از نیروهای با تجربه و صاحب نام در حوزه رسانه هستند و سالهاست که در این بخش کار تجربی و علمی کرده اند.افراشته ضمن تقدیر از غلارضا رسولی زاده مدیر کل سابق فرهنگی و روابط عمومی ادامه داد :  تحولاتی که در دوران مدیریت ایشان در روابط عمومی رخ داد فراوان است و من تنها به چند نمونه اشاره کردم اما در حال حاضر با توجه به تسلط ایشان به زبان خارجی و تجربه گذشته در اداره تشریفات و بین الملل ،  با نظر رئیس مجلس قرار شد ،  از این پس به عنوان مدیر کل تشریفات در خدمت اقای رسولی زاده باشیم.