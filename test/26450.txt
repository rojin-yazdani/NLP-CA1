پایگاه خبری میدل ایست انلاین در گزارشی به تاثیرات کاهش ارزش ریال بر سفر ایرانی به عراق پرداخت.به گزارش جهان به نقل از پایگاه خبری میدل ایست انلاین اضافه کرد :  کربلا سالانه میزبان هزاران نفر از شیعیانی است که برای زیارت عتبات عالیات و حضور در مراسم مذهبی به این شهر سفر می‌کنند. بیشتر این زائران از ایران می‌ایند اما بعد از کاهش ارزش ریال ایرانی به دنبال تحریم‌های بین‌المللی ،  تعداد انها بسیار کاهش یافته است. تاجران در کربلا می‌گویند که کارشان بعد از کاهش تعداد زائران ایرانی رو به کسادی رفته است. ایرانی‌های اندکی که توانایی سفر به کربلا را دارند نیز می‌گویند هزینه سفر بعد از کاهش ارزش ریال بسیار بالا رفته است. عباس نجفی یک زائر ایرانی در این باره گفت :  مشکل ما هزینه مخارج است. نمی‌توانیم خرید کنیم ،  نمی‌توانیم سوغاتی بخریم چون هزینه ان بسیار بالاست. ارزش ریال بسیار کاهش پیدا کرده و قدرت خریدمان به این دلیل بسیار کاهش پیدا کرده است. کیوان کوئینی یک زائر ایرانی دیگر گفت :  با مشکلات زیادی روبرو هستیم زیرا همه هزینه‌ها از جمله هزینه‌های حمل و نقل بالا رفته است. عراق بعد از کاهش ارزش ریال ایران با رشد سریع روابط تجاری میان دو کشور منبع مهمی برای واحدهای پول خارجی برای ایران شده است. با وجود سودهایی که شرکت‌های صرافی عراقی از فروش دلار به ایران به دست می‌اورد اما برخی از تجار عراقی از قبول ریال ایرانی خودداری می‌کنند. ابو عصام تاجر عراقی از کاهش زائران ایرانی شکایت دارد و در این باره می‌گوید :  با وجود کاهش ارزش ریال در برابر دلار قدرت خرید زائران ایرانی بسیار پایین امده است. اما از سوی دیگر کار ما هم به دنبال کاهش تعداد زائران کساد شده است. او ادامه داد :  قبلا 2000 یا 2200 ایرانی روزانه به کربلا می‌امدند اما هم اکنون این تعداد به 400 تا 500 نفر رسیده است.