دبیر کل جبهه پایداری حجت‌الاسلام اقاتهرانی با بیان اینکه در حال حاضر به 5 نفر رسیدیم و اگر بتوانیم به یک فرد اصلح برسیم این کار را انجام می‌دهیم ،  گفت :  البته ممکن است یک نفر به این تعداد اضافه شود. حجت‌الاسلام مرتضی اقاتهرانی دبیرکل جبهه پایداری در گفت‌وگو با خبرگزاری فارس درباره اخرین وضعیت نامزدهای مد نظر جبهه پایداری ،  با بیان اینکه دوستان در جبهه جلساتی دارند و به دنبال بهترین فرد هستند ،  اظهار داشت :  ابتدا 50تا 60 نفر از کسانی که احتمال امدن انها وجود داشت در جبهه مطرح بود.حجت‌الاسلام اقاتهرانی ادامه داد :  ویژگی‌های فکری و اعتقادی تمام این افراد در جبهه مورد بررسی قرار گرفت و دایره تنگ‌تر شد تا به 5 نفر رسیدیم و اگر بتوانیم به یک فرد اصلح برسیم این کار را انجام می‌دهیم. دبیر کل جبهه پایداری تصریح کرد :  جبهه پایداری طی جلساتی درباره این افراد صحبت کرده و نمراتی نیز به انها داده است ؛  البته ممکن است یک نفر هم اضافه شود لذا رسیدن به نامزد اصلح هنوز کار دارد.وی در پاسخ به سوالی که ایا تا اسفندماه نامزد جبهه پایداری قطعی می‌شود یا خیر ?  خاطرنشان کرد :  به امید خدا. البته کار فشرده صورت می‌گیرد اما تشخیص افراد کار اسانی نیست چرا که باید بر اساس شاخص‌های امام  ( ره )  ،  مقام معظم رهبری ،  منشور اصولگرایان ،  قانون اساسی و تجربه و ولایتمداری افراد تصمیم‌گیری کنیم تا نمره خوبی به فرد مورد نظر خود بدهیم.