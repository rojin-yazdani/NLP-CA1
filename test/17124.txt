حجت‌الاسلام والمسلمین سیدمحمد خاتمی ،  ورود مصلحت از جانب امام  ( ره )  به عرصه اداره جامعه را گامی در جهت رفع هرگونه بن‌بست در حوزه پیشرفت و حل معضلات از جانب ایشان دانست. به گزارش ایسنا ،  دبیر عالی همایش بین‌المللی امام خمینی  ( ره )  و قلمرو دین ؛  دین و توسعه در پیش‌نشست این همایش ،  هم‌چنین با گرامی‌داشت یاد و خاطره سلسله‌جنبان انقلاب اسلامی حضرت امام خمینی و درخواست علو درجات برای ان امام راحل ،  یاداور شد :  این نشست از سلسله‌نشست‌هایی است که به یاری خداوند تداوم خواهد یافت ؛  هم‌چنان‌که در دو سال گذشته ادامه داشته و نشست اصلی هر دو سال یک‌بار برگزار می‌شود. وی با یاداوری موضوع نشست قبلی این همایش که به کرامت انسانی اختصاص داشت ،  به موضوع نشست فعلی که دین و توسعه نام گرفته اشاره و اظهار کرد :  تقسیم جهان به دو بخش توسعه‌یافته و در حال توسعه از مشهورات زمانه است ؛  هم‌چنان‌که تقسیم تاریخ به سه بخش قدیم ،  میانه و جدید از تقسیمات رایج و متداول در شرق و غرب عالم است. خاتمی با تاکید بر این که این تقسیمات متناسب با وضع تاریخی و اجتماعی غرب است اظهار داشت :  طی این تقسیم‌بندی ،  توسعه غربی ،  کمال زندگی و راه غیرقابل بازگشت ،  حرکت در مسیر توسعه‌ای است که در غرب تحقق پیدا کرده و کشورها برای این که بمانند ،  باید این راه را طی کنند وگرنه از صحنه تحولات خارج می‌شوند. وی در ادامه با تایید این که تحولات غرب صرف نظر از قضاوت درباره ان ،  غیرقابل انکار است ،  یاداور شد :  اما این تحولات با وضع تاریخی و اجتماعی غرب تناسب دارد و خود سبب پیدایش یک ذهنیت شده و ان ذهنیت این است که غرب مدار و محور عالم و ادم است و انسان غربی ،  انسان معیار و زندگی غربی ،  زندگی معیار است. رییس‌جمهور سابق کشورمان با تاکید بر این که شبه‌نظریه پایان تاریخ اوج این توهم است ،  یاداور شد :  این ذهنیت وقتی به دست سیاستمداران غربی می‌افتد فاجعه‌های بزرگ می‌افریند. رییس موسسه بین‌المللی گفت‌وگوی فرهنگ‌ها و تمدن‌ها از استعمار دیروز و سطله‌طلبی‌های مدرن امروز به عنوان سند اظهارات خود یاد کرد و گفت :  تقسیم جهان به دو بخش توسعه‌یافته و در حال توسعه به لحاظ علمی بی‌اعتبار است و برای درک ان لازم است به تفاوت علوم انسانی ،  تجربی و ریاضی توجه کنیم. خاتمی با تاکید بر این که توسعه مفهوم انسانی است و در حوزه مفاهیم انسانی ،  زمان و مکان نقش تعیین‌کننده دارد ،  یاداور شد که این فرایند خلاف ضوابط حاکم بر علوم تجربی و ریاضی است. وی اضافه کرد :  نمی‌توان ان چه را در یک نقطه عالم با شرایط تاریخی تحقق پیدا کرده ،  برای بخش‌های دیگر که فاقد این شرایط هستند ،  تجویز کرد و توسعه از جنبه این موضوعات است. خاتمی در ادامه با طرح این پرسش که ایا الگوبرداری صددرصد و تقلید کامل از یک پدیده انسانی که در شرایط خاص اتفاق افتاده ،  برای دیگران که فاقد این شرایط هستند مفید و ممکن است یا خیر ،  تصریح کرد :  به نظر من چنین امری حتی امکان ندارد. رییس‌جمهور سابق کشورمان در ادامه اظهاراتش به نسبت میان اسلام و توسعه پرداخت و با یاداوری دیدگاه‌های امام راحل یاداور شد :  امام خمینی نظریه‌پرداز توسعه نبودند و در این زمینه تعریفی از توسعه ارائه نداده و حتی درباره مشخصات توسعه اظهارنظر مستقیم نکرده‌اند. ایشان رهبری یکی از مردمی‌ترین نهضت‌های تاریخ را بر عهده گرفته‌اند که توانست یک نظام را بردارد و سامان نظامی دیگر را ایجاد کند. وی بر این اساس به تعریف ویژگی‌های نظامی که امام تاسیس ان در راس اهداف نهضت خویش قرار دادند ،  پرداخت و یاداور شد :  از درون این ویژگی‌ها می‌توان متوجه شد که امام چه نوع توسعه‌ای را مد نظر داشتند. خاتمی در ادامه با برشمردن ویژگی‌های امام راحل به عنوان عارف و حکیمی مطلع ،  فقیه و سیاستمدار و عالمی دینی و اگاه به زمان خویش ،  یاداور شد :  امام عارفی بود که عرفانش هیچ گاه شکل منفی نداشت. وی با یاداوری دیدگاه برخی عرفا نسبت به زندگی این جهانی و این که عده‌ای ترک ان را مورد تاکید قرار می‌دهند ،  یاداور شد :  امام خمینی عارفی بود که به زندگی این جهانی بی‌تفاوت نبود و دغدغه جدی نسبت به این زندگی داشت و به همین دلیل با ناروایی‌های زندگی درافتاد و ان نظام را به هم زد و برای زندگی این جهان ،  نظامی را ایجاد کرد که در ان به زندگی این جهانی توجه شده است. وی در ادامه با طرح این پرسش که این نظام چیست ?  گفت :  امام خمینی از میان شکل‌های موجود ،  نظام جمهوری را انتخاب کرد. این نظام مبتنی بر رای مردم است و در ان استقرار همه ارکان نظام حتی رهبری با رای مردم صورت می‌گیرد و حاکمان تحت نظارت مردم و نهادهای مردمی که در راس ان مجلس است قرار دارند. رییس‌جمهور سابق کشورمان با یاداوری این که این نظام ،  نظام اسلامی نیز هست ،  گفت :  زیرا اکثریت مردم این نظام را مسلمانان تشکیل می‌دهند و حتی شهروندان غیرمسلمان نیز پذیرفته‌اند که در این نظام معیارهای اسلامی حاکم باشد ؛  به‌ویژه معیارهایی که امام راحل در استانه انقلاب ان را معرفی کردند. وی با بیان این که ازادی بیان ،  نقد قدرت و تساوی همگان در برابر قانون در این نظام وجود دارد و پیشرفت همه‌جانبه مورد توجه ان است ،  هم‌چنین رهایی از عقب‌ماندگی از اهداف بزرگ نظام جمهوری اسلامی به شمار می‌اید و استقلال و تلاش برای ان امر مهمی است ،  به بیان ویژگی‌های فقهی که امام راحل در چنین نظامی بر ان تاکید داشتند ،  پرداخت و گفت :  امام بر عدم کفایت فقه مصطلح تاکید داشتند و نقش زمان و مکان در اجتهاد مورد نظر ایشان در روزامد کردن مسائل و رفع معضلات نقش اساسی دارد. سیدمحمد خاتمی در ادامه گفت :  جامعه مورد نظر امام جامعه‌ای برخوردار به لحاظ مادی ،  ازاد به لحاظ سیاسی ،  مستقل به لحاظ بین‌المللی و مهذب از نظر اخلاقی است. دبیر عالی همایش امام خمینی و قلمرو دین … . اظهار کرد :  امام خمینی نظراتی داشتند که متفاوت با نظرات سنتی مشهور و راهگشای تحولات بزرگ در عرصه‌های اقتصادی ،  تامین ازادی‌های سیاسی ،  حضور و مشارکت مردم و تعیین نقش مشارکت‌جویانه ،  هم‌چنین نقش زنان در جامعه بود. وی افزود :  این نظرات مبتنی بر مبانی‌ای بود که معتقدم ان‌گونه که باید به ان توجه نکرده‌ایم و امام هم مجال تدوین کامل و همه‌جانبه این مبانی را نداشتند. خاتمی در عین حال گفت :  اما مهم است که ما این مبانی را دریابیم و وجه تصمیم‌گیری در موارد خاص را هم درک کنیم ؛  چنان که موارد تصمیم‌گیری‌های خاص که مختص ضرورت‌هاست می‌تواند در شرایط دیگر به گونه دیگری باشد. امام خمینی هم می‌گفتند که بعضی تصمیم‌ها بر اثر ضرورت و موقعیت‌های ناشی از ان بوده است. رییس موسسه بین‌المللی گفت‌وگوی فرهنگ‌ها و تمدن‌ها خاطرنشان کرد :  جامعه مورد نظر امام جامعه‌ای است پویا ،  برخوردار ،  تولیدگر ،  بهره‌گیری‌کننده از همه دستاوردهای مثبت تمدن بشری و غرب ،  اهتمام‌ورزنده به پیشرفت صنعتی و علمی در همه عرصه‌ها که برای بی‌نیاز شدن از دیگران و پدید امدن امکان تعامل مثبت در وضعیتی برابر با جهان ،  تلاش می‌کند. رییس‌جمهور سابق کشورمان تصریح کرد :  امام همواره بر خودباوری در جامعه تاکید داشتند و شایستگی و توان مردم و جوانان را مورد توجه قرار می‌دادند و در همه حال بر دو عنصر استقلال و عدالت هم تاکید داشتند ،  چرا که وابستگی ،  خود از مهمترین عوامل عقب‌ماندگی و جلوگیری از پیشرفت است. وی با بیان این که پس از جنگ جهانی دوم برخی سیاست‌ها مانع توسعه و پیشرفت کشورهای غیرغربی ،  حتی به معنایی که خود غرب قبول دارد شد ،  گفت :  وقتی به کشورهای جنوب و شرق به عنوان بهره‌گیری از منابع ارزان و اسان مادی ان‌ها نگاه می‌شود ،  طبیعی است که پیشرفت این کشورها می‌تواند به کشورهای بزرگ‌تر ضربه بزند و کشورهای جنوب و شرق هم برای بقای خود چاره‌ای جز اتکا به بیگانه و ترجیح منافع انها به منافع ملی ندارند. وی با بیان این‌که ،  نداشتن استقلال و وابستگی از عوامل مهم توسعه‌نیافتگی است ،  گفت :  لبه تیز حملات امام به رژیم گذشته همواره به دلیل وابستگی انها به بیگانگان بود ،  به همین خاطر است که استقلال به عنوان یکی از اهداف بزرگ انقلاب مورد نظر امام است. علاوه بر این جامعه‌ای که برخوردار باشد اما از عدالت بهره‌مند نباشد ،  جامعه مطلوب و مورد نظر امام نیست. خاتمی در بیان ویژگی‌های جامعه مورد نظر حضرت امام ادامه داد :  این نظام مردم‌سالار ،  متکی به رای مردم و مبتنی بر مسوولیت حاکمان در برابر مردم است که رواج و ترویج ازادی اندیشه و بیان ،  رشد علمی ،  تکنیکی ،  اقتصادی و حرکت به سوی خوداتکایی ،  تولید ثروت و توزیع عادلانه ان‌ ،  راه اعضای جامعه توام با امنیت و حرمت شهروندان است. دبیر عالی همایش امام خمینی و قلمرو دین ،  در ادامه یاداور شد :  در کنار همه این ویژگی‌ها که می‌تواند تصویرگر جامعه توسعه‌یافته از نظر امام باشد ،  تکیه دائم به اخلاق و معنویت از ویژگی‌های است که یک نظام مطلوب از نظر امام ان را داراست. وی ادامه داد :  یکی از اشکالاتی که اتفاقا از سوی متفکران غربی به تمدن غرب وارد می‌شود ،  غفلت ان از اقلیم روح و غرقه شدن در مادیات و مادی‌گرایی است. سیدمحمد خاتمی اضافه کرد :  به تعبیر یکی از بزرگان در اندیشه غرب ،  روح تمدن جدید تکنیک است و تکنیک جهان و انسان را به منزله منبعی از مواد خام و انرژی می‌داند و به انسان اجازه هرگونه تصرفی در این منبع برای باروری ان را می‌دهد ،  اما شگفت‌انگیز این‌که در این فرایند انسان نیز خود اسیر تکنیک می‌شود. این مطلب  ( استفاده از تکنیک )  نادرست نیست اما به نظر ما تکنیک چیزی جز اصل وجود ادمی نیست. اگر این وجود ازاد و رها باشد ،  تکنیک نیز اسیرکننده نخواهد بود. وی خاطرنشان کرد :  در بینش الهی ،  حکمت معنوی ،  دیدگاه موحدان و امام بزرگوار ما ،  ازادی وجود جز در سایه بندگی راستین خدا و نه بندگی عادت‌ها و توهمات به نام خدا ،  تحقق نمی‌یابد. خاتمی در پایان تاکید کرد :  توسعه به معنی امروز ،  بر تولید انبوه در نتیجه مصرف انبوه و در نتیجه بر دنیازدگی ،  مبتنی است. پرسش این است که ،  چگونه می‌توان با دیدگاه الهی جامعه‌ای ساخت که هم برخوردار و مرفه باشد و هم در ان ارزش‌های الهی و معنوی اسیب نبیند و انسان اسیر تکنیک و مصرف نشود.