مدتی است که فیلمی با نام ظهور نزدیک است در رابطه با ظهور امام زمان  ( عج )  تهیه شده که مورد انتقاد شدید کارشناسان و بزرگان مذهبی قرار گرفته است . این فیلم به صورت سی.دی در تعداد میلیونی منتشر شده و مشخص نیست که ایا تهیه کنندگان این سی.دی‌ها از تهیه و فروش این سی.دی‌ها به دنبال منافع مادی هستند یا انکه به دنبال منافع سیاسی و شاید هم اعتقادی هستند. در این رابطه با سید مصطفی طباطبایی نژاد نماینده اردستان و عضو کمیسیون حقوقی قضایی مجلس شورای اسلامی به گفت وگو نشسته‌ایم که در ادامه امده است.نظر شما در مورد فیلم ظهور نزدیک است چیست ? ما در کشوری زندگی می‌کنیم که شعار ما در این مملکت ازادی بیان و ازادی قلم است. اما اشکال در اینجاست که عده‌ای از این ازادی سو استفاده می‌کنند. ان‌هایی که از این ازادی حسن استفاده می‌کنند ،  نفع ان را را نیز می‌برند و زیانی متوجه کسی نمی‌کنند اما انهایی که سو استفاده می‌کنند به دنبال اهداف خاصی هستند. این افراد در مقطعی اهداف سیاسی خاصی را دنبال می‌کنند و در وقت دیگر با نشانه گرفتن اعتقادات و باورهای دینی مردم ،  اهداف اعتقادی را دنبال می‌کنند. البته هدف این افراد ان است که می‌خواهند به اعتقادات مردم اسیب وارد کنند. در بحث مستند ظهور نزدیک است برخوردهای ریشه‌ای صورت گرفته است ،  زیرا تهیه کنندگان این سی.دی هم اهداف سیاسی را دنبال می‌کنند و هم می‌خواهند به اعتقادات مردم اسیب بزنند. در نتیجه این سی.دی‌ها را با اهداف گوناگون تهیه کرده اند.به نظر شما با این افراد مغرض چگونه باید برخورد کرد ? بهترین نوع برخورد همان است که حوزه علمیه قم در نظر گرفته و ان را انجام داده و می‌دهد. در حال حاضر در حوزه علمیه قم مرکزی به نام مهدویت وجود دارد که وظیفه ان دفاع از کیان رهبریت و وجود مقدس اقا امام زمان ( عج )  است. کارشناسان این مرکز با این فیلم برخورد قابل قبولی داشتند و با استدلال و ارائه اسناد و مدارک علمی قابل قبول ،  انچه را که در این سی.دی اظهار شده است ،  رد کردند. از سوی دیگر اعلام کرده‌اند که اگر تهیه کنندگان این فیلم به اظهارات خودشان اعتقاد دارند و می‌توانند ان را اثبات کنند ،  در جلسات تخصصی حاضر شده و از اظهارات خود دفاع کنند و در اصل جلسات نقادی برای اثبات حق از باطل برگزار شود.ایا این نوع برخورد که به تهیه کنندگان این سی.دی اختیار می‌دهد که اگر می‌خواهند در جلسات نقادی حاضر شوند و اگر نمی‌خواهند ،  نیایند می‌تواند مانع خوبی برای جلوگیری از این قبیل اظهارات و اتفاقات علیه اعتقادات مردم باشد ? به عقیده من این بهترین روش است. زیرا ملت ما مردم اگاهی هستند و می‌توانند خوب را از بد تشخیص بدهند. اما در مجموع به مردم توصیه می‌کنیم اگر فیلم ظهور نزدیک است را دیده‌اند ،  فیلم نقادی ان را که حوزه علمیه قم تهیه کرده است نیز ببینند. زیرا اگر فیلم نقادی حوزه علمیه قم را ببینند متوجه می‌شوند انانی که فیلم ظهور نزدیک است را تهیه کرده‌اند نه تنها اهداف سیاسی داشته و به دنبال رسیدن به اهداف سیاسی بوده‌اند ،  بلکه اهداف اعتقادی را دنبال می‌کنند و نیتشان این است که ضربه مهلکی به اعتقادات دینی مردم بزنند.تهیه کنندگان سی.دی ظهور نزدیک است چه نوع بحث سیاسی را دنبال کرده‌اند ? کسانی که این فیلم را تهیه کرده‌اند ،  قصد دارند در قالب استفاده از اعتقادات مردم ،  افرادی را در جامعه مطرح کنند و یا انان را بیش از اندازه بزرگ کنند با سواستفاده از اعتقادات مردم قصد دارند در اذهان عمومی چنین القا کنند که اقا امام زمان ( عج )  نسبت بین افراد نظر خاصی دارند. در صورتی که هرگز چنین نیست. در بحث اعتقادی نیز ریشه سواستفاده از گذشته تاکنون وجود داشته است. به عنوان نمونه در گذشته اعلام کردند که شعیب ابن صالح که از یاران امام زمان است ایت الله هاشمی رفسنجانی است. بعد مشاهده کردند که ایشان نشد و باب جدیدی را باز کرده و گفتند که رحیم صفوی است . بعد گفتند که او هم نیست و اعلام کردند که مصداق بارز این شخصیت را پیدا کرده‌ایم و اقای شمخانی است چون اسم ایشان شعیب است و نام پدرش نیز صالح است پس خود ایشان هستند و امروز هم با چسب و سریشهای گوناگون اعلام کرده‌اند که احمدی نژاد است . البته احمدی نژاد رئیس جمهور ایران است.گمان نمی‌کنید که مطرح کردن این افراد به عنوان یاران همراه امام زمان ( عج )  تبعات زیادی علیه ایران داشته باشد ? قطعا همین طور است. زیرا پس از انکه امام زمان ظهور نکرد و این نفرات هم جزو یاران امام نبودند ،  این سوال از سوی جهانیان مطرح می‌شود که پس ظهور و یاران امام چه شد ?  از سوی دیگر در عملکرد این اقایان قطعا اشکالاتی وجود دارد که بی شک این اشکالات را بر دوش اقا امام زمان ( عج )  می‌گذارند و این سوال را مطرح می‌کنند که اگر اقا امام زمان ( عج )  براین کشور نظارت دارند ،  پس چرا این قدر اشکالات در این کشور وجود دارد ?  بنابراین مشاهده می‌کنیم که سنگ بزرگی را در چاه می‌اندازند که هزاران ادم عاقل توان دراوردن ان را ندارند. البته همواره بحث مهدویت را در اظهارات مغرضانه داشته و باز هم خواهیم داشت. اما مهم انجاست که تجربه نشان داده است که تاکنون این افراد مغرض هرگز نمی‌توانند به اهداف سیاسی و اعتقادی خود دست پیدا کنند. از سوی دیگر نباید فراموش کنیم و باید دقت داشته باشیم که اقا امام زمان  ( عج )  خواهد امد و هنگامی که ظهور کرد ،  دنیا را از عدل و داد پر می‌کند و داد مظلومان را از ظالمان خواهد گرفت.انچه را که در این فیلم شاهد هستیم دنیا را به ایران مختص کرده و علایم ظهور را تنها در ایران بررسی کرده است ،  ایا این درست است ? این هم یکی از نکات مغرض بودن این فیلم است. زیرا ظهور امام زمان تنها برای ایران نیست و این یکی دیگر از اشتباهات چنین طراحان است. این‌ها گمان می‌کنند هرچه در ایران اتفاق افتاد ملاک است و امام زمان تنها برای ایران ظهور خواهد کرد !  در صورتی که ایشان برای جهان ظهور می‌کنند و جهان را متحول خواهند کرد. ظهور امام زمان تنها برای کشورهای اسلامی هم نیست که بگوییم سیدحسنی و سیدخراسانی در ایران و لبنان داریم. این افراد باید قبول کنند که ظهور یک بحث جهانی است. بی شک امام زمان خواهد امد و تهیه این قبیل فیلم‌ها که با اهداف سیاسی و با نیت ضربه زدن به اعتقادات مردم تهیه می‌شود ،  هیچ تاثیری نخواهد داشت. همانگونه که هر انچه تا امروز اتفاق افتاده است هیچ تاثیری در اعتقادات و باورهای مردم نسبت به امام زمان نداشته است.ایا فیلم ظهور نزدیک است یک تیم کارشناسی شده با توجه به احادیث و روایات است و گمان می‌کنید چه کسانی پشت قضیه تهیه این فیلم باشند ? من چندین بار این فیلم را دیده‌ام و گمان کنم که با ظرافت‌های خاصی تهیه شده است. این فیلم را خیلی زیبا تهیه کرده‌اند و باور من بر این است که این فیلم کار یک نفر یا دو نفر نیست و در یک مغازه کوچک هم تهیه نشده است بلکه دست اندرکاران این فیلم مجموعه‌ای هستند که با دقت و ظرافت این فیلم را تهیه کرده‌اند تا به اهداف سیاسی خود دست پیدا کنند. اما نکته مهم ان است که کارشناس احادیث و روایات دین اسلام در بین این افراد وجود ندارد . برای اینکه اگر کارشناس حدیث وجود داشت از احادیثی استفاده نمی‌کردند که از کتاب‌های ضعیف و بدون پشتوانه منطقی باشد !  بنابراین افرادی که حدیث شناس باشند و علم رجال را بدانند در بین این افراد نیست. بنابراین وقتی در یک بحث کاملا مذهبی و اعتقادی ،  افرادی ورود کنند که اطلاعات مذهبی شان بسیار ضعیف و ناچیز است ،  مشخص می‌شود که این افراد نه برای اخرت ،  بلکه برای دنیا کار می‌کنند و هدفشان نه امام زمان بلکه مسائل سیاسی روز است.در این فیلم ،  ظهور امام زمان پیش بینی شده است ،  در حالی که براساس احادیث و روایات معتبر ،  هیچ کس نمی‌تواند ظهور ایشان را پیش بینی کند. از انجا که این افراد به اعتقادات و باورهای مذهبی مردم ضربه‌های جبران ناپذیری می‌زنند ،  به عقیده شما چگونه باید با این افراد برخورد کرد ? نظر من این است که حوزه علمیه قم باید به شدت با این قضیه برخورد کند که البته مرکز مهدویت حوزه بسیار خوب در این قضیه ورود کرده است. مردم نیز از اقا امام زمان شناخت خوبی دارند و از سوی دیگر این نشانه‌ها را دلیل حتمی برای ظهور ایشان نمی‌دانند ،  بلکه این نشانه‌ها نیز شاید در اخر زمان به وجود بیاید. اما بدین معنا نیست که حتما باید یک چنین نشانه‌ای به وجود بیاید تا امام زمان ظهور کند. نکته مهم اصل ظهور است. امکان دارد نشانه‌ها ظاهر بشود یا ظاهر نشود. اما نکته مهمتر ان است که علائم ظهور مختص ایران نیست و هیچ کس نمی‌تواند ادعا کند انچه که در ایران اتفاق می‌افتد ،  ملاک نهایی ظهور امام عصر است. البته امکان دارد که اتفاقاتی هم در مورد ایران باشد ،  اما مجموعه اتفاقات باید در جهان رخ بدهد.با توجه به اینکه شما عضو کمیسیون حقوقی و قضایی مجلس هستید ،  ایا نباید با این افراد که به اعتقادات مردم اسیب می‌زنند ،  برخوردهای قضایی شود تا افراد دیگری چنین افکاری را در ذهن خود نپرورانند ? به عقیده من تا زمانی که می‌توانیم به این افراد اعتقادی پاسخ بدهیم هرچقدر که این قضیه را قضایی نکنیم ،  بهتراست . زیرا هر چقدر که به این افراد بیشتر توجه کنیم ،  انان را بزرگ کرده‌ایم و این رفتاری است که تهیه کنندگان ظهور نزدیک است به دنبال ان می‌گردند.گمان نمی‌کنید اگر از این اتفاق جلوگیری نشود ،  از فردا در هرگوشه ایران یک نفر بلند می‌شود و در مورد امام زمان اظهارنظر می‌کند ?  ایا این رفتارها در شان ایران اسلامی و مقام امام زمان است ? البته قوه قضاییه به وظیفه خود با دقت عمل می‌کند و اگر بداند که این‌ها در حال ایجاد انحراف در دین اسلام هستند یا تهیه این فیلمها و اظهارات به عنوان یک حرکت گمراه کننده است و یا قصد دارند در دین اسلام انشعاب جدیدی ایجاد کنند یا امکان دارد فرقه ضاله جدیدی مثل بهاییت به وجود‌اید ،  بی شک قوه قضاییه به وظیفه خود عمل خواهد کرد. البته ما نیز از این قوه می‌خواهیم رفتار این قبیل افراد را زیر نظر داشته باشد. اما انچه که نباید فراموش شود ،  این افراد اهداف سیاسی و اعتقادی دارند و باید زیر نظر باشند. باید این افراد شناسایی شوند و در یک بررسی دقیق و همه جانبه مشخص شود که چه اهدافی را دنبال می‌کنند و به نفع چه فرد یا افرادی چنین رفتاری را از خود نشان می‌دهند و قرار است دین اسلام به نفع چه کسانی هزینه شود  ? افرادی که چنین رفتارهایی از خود نشان می‌دهند در زیر پوشش اسلام سنگر گرفته اند. در گذشته شاهد بوده‌ایم که بزرگان دین افرادی را تکفیر کرده اند. ایا گمان می‌کنید با تکفیر افرادی که بدون اطلاعات و بدون جایگاه مذهبی از دین سخن می‌گویند و تعریف جدیدی ارایه می‌دهند ،  بتوان جلوی رشد اعتقادات خرافی را گرفت ? در بحث تکفیر باید به یک نکته مهم توجه کرد و ان اینکه تشخیص تکفیر با مراجع عظام است و هنگامی که انان تشخیص دادند ،  با مستندات فقهی پاسخ می‌دهند که در این صورت وظیفه همگان است که به این حکم توجه کرده و به ان عمل کنند. اما ان زمانی خطرناک است که باب تکفیر در بین مردم عادی باز شود. در ان صورت از فردا از هرکس که خوشمان نیامد باید تکفیر شود یا از فرد دیگری که زیاد خوشمان امد باید تقدیر شود و این رفتارها به هیچ وجه درست نیست. اما در انجا که در حوزه کارشناسی تحقیق صورت گیرد و مقام معظم رهبری مسئله‌ای را مطرح کنند یا مراجع عظام نقطه نظری داشته باشند ،  انگاه وظیفه ماست که ان را اجرا کنیم و مطیع باشیم. اما باز هم تاکید می‌کنم که تکفیر در شان همه کس نیست و هر کسی نمی‌تواند این حکم را صادر کند مگر با تشخیص ولی فقیه یا مراجع عظام باشد.مدتی است که مواردی درخصوص مسائل اعتقادی و مدیریت ظهور مطرح می‌شود و از انجاکه این موارد از سوی یکی از مسئولان نظام مطرح می‌شود ،  در اذهان عمومی جهان ان را به حساب جمهوری اسلامی ایران می‌گذرند ،  گمان نمی‌کنید که باید با این رفتارها برخورد شود ? اگر منظور شما رحیم مشایی است که باید بگویم مردم حرف‌های این ادم را به حساب نظام نمی‌گذارند. چون این فرد نه انقدر در بین مردمان طرف دار دارد و نه ان قدر بزرگ است که مردم به حرف‌های او توجه کنند. بنابراین به عقیده من نباید به حرف‌های او توجه کرد و مردم نیز او را ان قدر بزرگ نمی‌دانند که لازم باشد به حرف‌های او پاسخ داد. منبع :  مردمسالاری