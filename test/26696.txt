عبدالرضا شیخ الاسلامی‌وزیر کار در اظهارتی نرخ بیکاری بین فارغ‌التحصیلان دانشگاهی را 20 برابر افراد دیپلمه و زیر دیپلمه دانست و دلیل ان را هم ماهر نبودن فارغ‌التحصیلان دانشگاهی عنوان کرد.به گزارش دنیای اقتصاد به نقل از خبرگزاری مهر ،  شیخ‌الاسلامی با بیان اینکه هم اکنون وضعیت اشتغال افرادی که از تحصیلات کمتر و زیر دیپلم برخوردار هستند ،  بهتر از فارغ‌التحصیلان دانشگاهی است‌ ،  افزود :  بررسی‌ها نشان می‌دهد که نرخ بیکاری زیر دیپلم‌ها در حال حاضر یک درصد و افراد دارای مدرک لیسانس 20 درصد ؛  یعنی 20 برابر افراد کم سواد است که این نشان می‌دهد اموزش‌ها هیچ ربطی به نیازهای بازار کار ندارند.وزیر کار در خصوص موضع صریح و روشن وزارت کار و مجموعه دولت در خصوص نحوه تعیین حداقل دستمزد سال اینده گفت :  شما مزد را می‌خواهید اضافه کنید که چه بشود ?  این کار انجام می‌شود تا قدرت خرید کارگران افزایش یابد.وزیر کار و امور اجتماعی اظهار داشت :  این موضوع در شورای عالی کار دنبال می‌شود و معمولا در هفته پایانی اسفند ماه اعلام می‌شود و سازوکار ان هم بر اساس 3 جانبه گرایی است ؛  یعنی نمایندگان جامعه کارگری ،  کارفرمایی و دولت در یک فضای دوستانه و صمیمانه می‌نشینند و با بحث‌های کارشناسانه گفت‌وگو می‌کنند و جمع‌بندی را به عنوان نتیجه نهایی شورای عالی کار برای تعیین حداقل دستمزد و سایر سطوح مزدی اعلام می‌کنند.شیخ الاسلامی ادامه داد :  به همین جهت من فکر می‌کنم تا قبل از جمع‌بندی نهایی در ان شورا ما نباید هیچ اظهارنظری داشته باشیم تا ان شورا بتواند کار خود را ادامه دهد.شیخ‌الاسلامی با طرح این سوال که با پوشش گسترده مسائل و موضوعات مرتبط با دستمزد چه چیزی عاید مردم و کارگران شده است ?  تصریح کرد :  ما که دنبال سوژه سازی و موج‌افرینی نیستیم و دنبال کارهای سیاسی و حاشیه‌ای هم نیستیم ،  اصل کار این است که در مورد دستمزد باید تصمیم گرفته شود که یک سازوکار کاملا قانونی دارد.به گفته وی ،  در همه سال‌های گذشته بر اساس یک سازوکار متعارف و شناخته شده دستمزد تعیین و اعلام شد ،  ولی قبل از زمان خودش ما و نمایندگان کارگران و کارفرمایان عضو شورای عالی کار اعلام می‌کنیم.وزیر کار در مورد امکان تعدیل نیروی کار پس از افزایش حداقل دستمزد اظهار داشت :  چرا باید چنین اتفاقی بیفتد و دستمزدها غیرمتعارف افزایش یابد ?  هدفمندی یارانه‌ها حتما موجب توانمند شدن جامعه کارگری کشور به صورت اعم به خصوص حداقل مزدبگیران شده و اثر منفی نداشته است تا ما بخواهیم به صورت جهشی مزد را افزایش بدهیم و دلیلی برای ان وجود ندارد.شیخ‌الاسلامی با اشاره به اینکه همه اعضای شورای عالی کار به این معنا واقف هستند و ان را قبول دارند و کارگران نیز همین نظر را دارند ،  گفت :  کدام کارگری در اثر اجرای هدفمند کردن یارانه‌ها قدرت خرید وی تضعیف شده است که الان بخواهند برای جبران ان افزایش مزد به صورت جهشی بدهند.وی در مورد جایگزینی پوشش‌های اجتماعی به جای افزایش دستمزد سالانه به گفته وزیر امور اقتصادی و دارایی نیز بیان داشت :  این موضوعات قابل بررسی است و به هر حال اگر چنین نظری مطرح باشد در جلسات شورای عالی کار بررسی و دنبال می‌شود.نظر رئیس‌جمهور برای نرخ بیکاری حتما قبول استشیخ‌الاسلامی در خصوص نظر رییس‌جمهور در خصوص نرخ بیکاری 9 تا 10 درصدی کشور تاکید کرد :  من چه کاره‌ام که نظر رییس‌جمهور را تایید نکنم و حرف ایشان حتما کارشناسی است.زودبازده‌ها جایی نمی‌روند ،  هستندوزیر کار در پاسخ به سوال دیگری در این خصوص که معاون توسعه اشتغال وزارت کار به تازگی اعلام کرده است که دیگر زودبازده‌ها محور اشتغالزایی نخواهند بود و ایا این به معنی چرخش سیاست‌های وزارت کار محسوب می‌شود ?  تصریح کرد :  خیر ،  ایشان به این صورت نگفته‌اند و باز هم متاسفانه سو برداشت صورت گرفته است.شیخ‌الاسلامی اظهار داشت :  بنگاه‌های زودبازده جز لاینفک و جدایی ناپذیر بازار کار و جامعه ما و همه جوامع است و اتفاقا بیشترین سهم را بنگاه‌های اقتصادی کوچک زودبازده دارند و در کشورهای پیشرفته و صنعتی دنیا گاهی تا 98 درصد بنگاه‌ها کوچک و زدوبازده هستند ،  چرا نباید مورد توجه باشند ? وی تاکید کرد :  ایشان  ( معاون توسعه اشتغال وزارت کار )  گفته‌اند که زودبازده‌ها در جای خود محفوظ است و ما رویکردها و برنامه‌های دیگری را هم به موازات دنبال می‌کنیم و فقط به بنگاه‌های زودبازده توجه نداریم و کارهای فراوانی نیز انجام می‌دهیم و شما شاهد هستید که فعالیت‌های بسیار زیادی در کشور در جهت اشتغالزایی صورت می‌گیرد.وزیر کار گفت :  توجه به بنگاه‌های زودبازده نیز نباید هیچ گاه به معنی نفی بنگاه‌های بزرگ و متوسط باشد و همه اینها باید با هم دیده شوند و معاون وزارت کار چنین چیزی را عنوان نکرده‌اند ،  چون اصلاحیه ان در رسانه‌ها درج شده است.