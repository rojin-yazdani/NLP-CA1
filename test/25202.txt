زنان نیمی از جمعیت جامعه ایرانی را تشکیل می‌دهند و تجربه نشان داده فرصت‌های ازمون و خطا برای حضور در عرصه‌های مختلف عمدتا در اختیار مردان قرار می‌گیرد. با این حال ،  برخی زنان در سال‌های اخیر از فرصت‌هایی همچون بازار‌های صادرات استفاده کرده و فعالیت‌های زیادی در این حوزه داشتند اما به دلیل اینکه کشور تقریبا 11 سال در تحریم اقتصادی و سیاسی بود ،  با چالش‌های فراوانی برای بروز توانایی‌های خود روبه‌رو بودند. به گزارش قانون ،  اکنون که با اغاز اجرای رسمی برجام ،  کشور در حال ورود به فصل جدیدی از حیات سیاسی ،  اجتماعی و اقتصادی است ،  زنان به دنبال بهره وری از این فرصت برای اثبات هرچه بیشتر توانمندی‌های خود هستند و از این رو و همزمان با روز صادرات ،  جمعی از بانوان کارافرین و فعال درحوزه صادرات  ،  به بررسی اقدامات صورت گرفته از سوی زنان در حوزه صادرات و زمینه‌های بسط ان در شرایط پسا تحریم پرداختند. فخرالسادات محتشمی پور ،  رئیس گروه ارتباطات انجمن زنان مدیر کارافرین در این نشست با اشاره به حضور زنان در عرصه تجارت اظهار داشت :  متاسفانه امار دقیق و تفکیک شده‌ای از واردات وصادرات زنان تاجر موجود نیست. نمی‌دانیم چند درصد از بازرگانان فعلی زن هستند و ایا بیشتر در حوزه واردات متمرکز‌ند یا در حوزه صادرات. به عنوان یک نهاد مدنی و در استانه 11 ساله شدن انجمن زنان کارافرین در حال تمرکز و تخصصی‌تر کردن حوزه‌ها هستیم. وی با تاکید بر تلاش انجمن زنان کارافرین بر حمایت از زنان صادرکننده و تاجر افزود :  این صنعت نیازمند به استانداردسازی است. محتشمی‌پورهمچنین به جای خالی صادرکنندگان صنایع دستی زنان که انحصارا متعلق به بازارهای ایران در عرصه بین‌المللی است اشاره کرد و افزود :  به این بخش در صادرات کمتر توجه شده است. وی بر نیاز به توجه و حمایت دولت از زنان صادر کننده تاکید و تصریح کرد :  باید این افراد را شناسایی و از انها حمایت کنیم و برای قابلیت و توانایی‌های موجود زمینه سازی‌های لازم صورت گیرد. زنان در پسا تحریم بیشتر دیده شوندمهوش طیرانی ،  فعال اقتصادی حوزه زنان در این نشست به بیان چالش‌ها و مشکلات پرداخت و گفت :  در سال‌های گذشته و به خصوص در دولت قبل ،  به شدت به خاطر تصمیمات دولت ،  تغییرات دایم قوانین و جریان‌های متفاوت افت و خیزهای بسیاری داشتند. صادرات حوزه پتروشیمی سال‌ها در انحصار بوده و در 10 سال گذشته کم کم به بخش خصوصی اجازه فعالیت داده شده و در همین دوران تمرکز اصلی ما بر بازارهای بزرگ ترکیه و بعد چین بوده است. در بخش واردات مستمرتر بودیم چرا که محدودیت‌های واردات برای بخش خصوصی کمتر بوده است. سال گذشته رکورد صادرات 10 هزار تنی داشتیم اما امسال مسائلی چون تحریم‌ها متاسفانه باعث شده فروش بسیار کم شود و این نوسان‌ها و همچنین مشکلات بخش گمرک ،  عدم نقدینگی و حمایت‌های صنفی و دولتی باعث از دست دادن و عدم ماندگاری مشتری‌ها در این حوزه شده است. مدیرعامل شرکت نویان بسپار با بیان اینکه حضور زنان در عرصه‌های اجتماعی و اقتصادی کشور باید بیش از گذشته مورد توجه قرار گیرد ،  درباره مشکلات دیگر صادرات اظهار داشت :  نوسان ارزی ،  عدم رقابت برای تولید ،  نبود امکان تجارت با پول نقد ،  تغییرات مداوم قوانین داخلی و بین المللی باعث افت و خیز کسب و کار در حوزه صادرات صنعت پتروشیمی شده و همین مشکلات باعث شده امکان فعالیت تخصصی روی یک محصول را شرکت‌ها نداشته باشند و مدام بر اساس شرایط محصولات تغییر کرده و فعالیت‌های تخصصی‌تر بسیار کمتر در این بخش دیده می‌شود. امیدوارم با شرایط گذر پساتحریم ،  واردات محصولات شیمیایی همچنین مسائل حمل و نقل و فروش رو به بهبود برود. وی در ارتباط با مشکل تولید کننده‌ها افزود :  فضای کسب و کار است که مشکل دارد و این مسئله را همه از خود تولید کننده ،  دولت ،  شرکت‌ها و سازمان‌های بزرگ دنیا که در حال ارزیابی همه کشورها هستند می‌دانند. کار تولید سوداور نیست و وارد کردن و تولید نکردن سوداورتر است. اگر می‌خواهیم به اشتغال و تولید کمک کنیم ،  باید سرمایه گذاری کنیم و همه اینها باز هم نیازمند بهبود و توسعه فضای کسب و کار خواهد بود. متاسفانه سیستم در جهت تسهیل کارهای تولیدی نیست و در چنین فضایی تولید کردن انقدر با مسائل و مشکلاتی روبه رو ست که کمتر کسی در این شرایط تمایل به ورود به بازار تولید خواهد داشت. نکته مهم این که اگر قرار است چیزی مطالبه کنیم ان است که ابتدا مقررات‌زدایی صورت گیرد. حضور زنان ،  فضای تولید و اقتصاد را رقابتی‌تر می‌کندشایسته نیک منش دیگر فعال اقتصادی در حوزه زنان نیز در این نشست در رابطه با چالش‌های کسب و کار زنان به ویژه در حوزه صادرات اظهار داشت :  به عنوان تولیدکننده و صادرکننده می‌خواهیم در تمام بخش‌ها کالاهایی تولید کنیم که قابل رقابت در همه زمینه‌ها باشند اما با مشکلات عدیده‌ای همانند بحث قیمت تمام شده کالا روبه رو هستیم که با عوارض و گمرک و حمل و نقل بسیار خصوصا در زمینه مواد غذایی باعث می‌شود قیمت تمام شده بالاتر برود و توانایی رقابت را متاسفانه در بازاراهای بین المللی کمتر کند. به همین جهت وارد بازارهایی که مختص فقط کشور ایران است و در سایر کشورها کمتر وجود دارد شدیم. وی در ادامه با بیان اینکه 99درصد صنعت زرشک دنیا به کشور ایران اختصاص دارد و تنها یک درصد ان به امریکا و قسمتی از کشور چین اختصاص دارد ،  گفت :  این محصولات بازار رقابتی کمتری دارد یا با محصولات میوه‌ای و امثال ان توان رقابت بیشتری داریم. وی ابراز داشت :  کشور ترکیه با شرایط مشابهی در این دوران محصولات مشابه بیشتری نسبت به ایران دارد و با توجه به اینکه به اروپا نزدیکتر بوده و محدودیت تحریم نداشته ،  توانسته سهم زیادی از بازارهای ایران را هم در این سال‌ها به دست بیاورد. نگاه دولت به فعالیت‌های زنان جدی‌تر شودنسرین فقیهی ،  مدیرعامل شرکت پرستو سیر شیراز نیز در این نشست به بیان چالش‌های تولیدکننده‌های بخش صادرات پرداخت که در ابتدا تمایل به تولید و رقابت بین المللی داشتند و اقدام به شرکت در نمایشگاه‌های بین المللی کردند.این فعال اقتصادی یکی از چالش‌های این حوزه را سیستم نظارتی دولت عنوان کرد و گفت :  دولت از تولیدکننده‌ها و صادرکننده‌ها به ویژه در حوزه زنان حمایت ویژه‌ای نمی‌کند و امکان رقابت برابر بین تولید کننده و فروشنده یا واسطه فضای رقابتی بین‌المللی را سخت و ناهموار کرده است. تولید کننده‌ای که با دید صادرات محصول تولید می‌کند ،  به دنبال بهبود کیفیت و تداوم فروش و …  است. این مسائل را اگر با کشورهای دیگر بخواهد مقایسه شود ،  به عنوان مثال کشور ترکیه مشکل کالاهایی که قیمت تمام شده انها بالاتر از استاندارد است را با دادن سوبسیدهای دولتی کنترل و رفع می‌کنند اما در ایران به علت تحریم‌ها ،  نداشتن علم کافی و عدم ارتباطات و وجود قوانین ناصحیح ،  دست و پاگیر می‌شود. وی در ادامه افزود :  تلاش دولت به تنهایی برای حل این مسائل کافی نیست و اتاق‌های بازرگانی می‌توانند در حل این مشکل و تسهیل قوانین و انسجام دادن به امور و … . بسیار موثر باشد. باید بسته‌های حمایتی برای هر صنف صادرکننده از طرف دولت وجود داشته باشد که درحال حاضر وجود ندارد و سودهای بانکی به صرفه‌تر و معقولانه‌تر از تولید است.