وزیر فرهنگ و ارشاد اسلامی که شب گذشته  ( 26 بهمن‌ماه )  در جمع پیروان ادیان توحیدی سخن می‌گفت با اشاره به زندگی مسالمت‌امیز ادیان در کنار یکدیگر اظهار کرد :  این از افتخارات نظام اسلامی است که همه پیروان ادیان در صفا و صمیمت با هم زندگی می‌کنند.به گزارش ایسنا ،  در نشست رجال دین ،  اصحاب اندیشه و سیاست از پیروان ادیان توحیدی که شب گذشته با حضور نمایندگان ادیان توحیدی ،  سفیر کشور ارمنستان ،  نماینده واتیکان ،  نمایندگان مجلس شورای اسلامی ،  معاون فرهنگی وزارت ارشاد و وزیر فرهنگ و ارشاد اسلامی در هتل انقلاب برگزار شد ، سیدمحمد حسینی -  وزیر فرهنگ و ارشاد اسلامی -  با تشکر از حضور نمایندگان کلیمیان ،  اشوریان ، ارامنه و زرتشتیان در این جشن که به مناسبت دهه فجر برگزار شده بود ،  گفت :  اینکه همه پیروان ادیان در ایران با صفا و صمیمت با هم زندگی می‌کنند با تاکید بر مشترکات فراهم شده است. در ایران روحیه مردم به این صورت است که با تکیه بر مشترکات ،  با دوستی و محبت با هم زندگی می‌کنند و نگاه دولتمردان هم به همین صورت است.وی امام  ( ره )  را بیش از انکه یک سیاستمدار باشد ،  یک موحد خواند و گفت :  ایشان حتی در هنگام سفر و بازگشت به ایران هم مشغول رازونیاز و ارتباط با خدا بودند و اگر کسی خدادوست باشد نوع‌دوست هم هست.حسینی ادامه داد :  خوشبختانه این روحیه اکنون هم وجود دارد و کسی که موحد باشد دنبال ظلم و ستم به مردم نیست. مقام معظم رهبری نیز همین روحیه را دارند و کسی که دلبستگی به دنیا ندارد و دنبال منافع شخصی خود نباشد ، به دنبال رضایت مردم است ، زیرا رضایت خدا در کسب رضایت مردم است.او با اشاره به اهمیت تاکید بر مشترکات گفت :  این نقاط مشترک است که همه ما را به هم پیوند می‌دهد و به یک همگرایی می‌رساند. همان‌طور که در دوران انقلاب و جنگ تحمیلی بود و اکنون نیز این‌گونه است و اگر قرار است ایران همواره سرافراز باشد ،  این انس و الفت و مودت باید همواره وجود داشته باشد.وزیر فرهنگ و ارشاد اسلامی با اشاره به نمایشگاه عکس برپا شده از مراسم مذهبی ادیان توحیدی در کنار نشست گفت :  این نمایشگاه به خوبی نشان می‌دهد که پیروان اقلیت‌های دینی از حقوق خود برخوردار هستند و می‌توانند برنامه‌های خود را برگزار کنند.حسینی به برگزاری مراسم نوروز اشاره کرد و گفت :  نوروز نیز یکی از ایین‌هایی است که از سال گذشته با جلوه بهتری نه تنها در ایران ،  بلکه در سراسر جهان برگزار می‌شود و چون سراسر خوبی و نیکی است و در ان صله ارحام و مهر و محبت وجود دارد ان را باید جهانی کرد و حالا که بحث از جهانی‌شدن است ،  گروهی می‌خواهند ادابی را که چندان پایه و اساسی ندارد ،  جهانی کنند. در حالی که همه به غنای فرهنگ ما جذب می‌شوند و ما پیروان ادیان توحیدی در اداب و سنت‌ها ،  در هنر و فرهنگ اشتراکات زیادی داریم.در ادامه این نشست ، بهمن دری  -  معاون فرهنگی وزیر ارشاد  -  با اشاره به حقوق سایر ادیان در ایران گفت :  اقلیت‌های دینی همیشه در ایران مورد احترام بوده‌اند ، همواره ایرانی‌اند ،  ایرانی بوده‌اند و ایرانی خواهند ماند.وی افزود :  در مجلس شورای اسلامی رای نمایندگان ادیان برابر با رای نمایندگان مسلمان و رای هر یک برابر با رییس مجلس است.در ادامه ،  بیگلریان _ نماینده مسیحیان جنوب کشور _ با تبریک سی‌ودومین سالگرد پیروزی انقلاب تاکید کرد :  هرچند سالی که از انقلاب گذرد ،  ان چیزی که نسل‌های ما و نسل‌های اتی باید به خاطر بسپارند ،  این است که گذشته از خون‌هایی که در راه انقلاب ریخته شده‌است ،  پیروزی انقلاب یک رهبری متحد و یک صدا داشت که برخواسته از اتحاد مردم بود.وی افزود :  اقلیت‌های دینی در فراز و نشیب تحولات تاریخی کشور حضور داشته‌اند و این نقش‌پذیری برخواسته از این باور بوده است که انها خود را ایرانی دانسته‌اند و همواره هم سرنوشت با دیگر هموطنان خود با نگاهی به اینده گام بر می‌دارند.بیگلریان با اشاره به مسوولیت مسلمانان گفت :  دوستان مسلمان ما چه بخواهند و چه نخواهند ،  باری بر دوش انهاست که برخواسته از اعتقادات دینی انها و سیروسلوک رهبرانشان است که باید شان و اعتبار اقلیت‌های دینی نگاه داشته شود.وی به وحدت و یکدلی بین ادیان اشاره کرد و افزود :  این وحدت و یکدلی هم‌چون هر پدیده اجتماعی دیگر نیاز به ابیاری مداوم دارد ،  زیرا نسل‌های جدید و تحولات متفاوت ممکن است تغییراتی را ایجاد کند که ما با نگاهی عمیق به ریشه‌ها باید اسیب‌های ممکن را برطرف کنیم.در این نشست هم‌چنین سیامک مره‌صدق _ نماینده‌ی کلیمیان در مجلس شورای اسلامی _ با اشاره به پیروزی انقلاب اسلامی گفت :  انقلاب شکوهمند ایران با پیروی از دستورات امام راحل که جزو معدود سیاستمدارانی بودند که به همراه دانستن دنیای سیاست به امور روحانی نیز اعتقاد داشتند ،  پیروز شد.وی تاکید کرد :  هم‌زیستی مردمانی با ادیان متفاوت و اقوام مختلف در سراسر تاریخ ایران وجود داشته است و ما هیچ‌گاه زمانی را نمی‌یابیم که مردم به یک زبان صحبت کنند و یک دین واحد داشته باشند. این هم زیستی مسالمت‌امیز و تاثیر و تاثر فراوان بر هم سبب شده تا ما همواره بتوانیم در کنار هم زندگی کنیم و حتی در زمانی که در اروپایی که ادعای ازادی می‌کند ،  شاهد تفتیش عقاید و نسل‌کشی هستیم در ایران همه با هم‌زیستی با هم زندگی می‌کنند که این به پایبندی انها به مذهب باز می‌گردد.مره‌صدق خاطرنشان کرد :  این را بی‌شک می‌گویم که یهودیان ایران مذهبی‌ترین یهودیان جهان هستند ،  زیرا با شرایط پیش امده ما به منشا خود و اعتقادات خود توجه می‌کنیم و این جو روحانی و معنوی که در ایران حاکم شده ریشه‌های مذهبی ما را محکم‌تر می‌کند.وی با اشاره به مشترکات پیروان ادیان توحیدی بیان کرد :  پیروان ادیان توحیدی از انجا که به سه اصل توحید ،  معاد و نبوت به صورت مشترک معتقد هستند ،  همواره هم‌زیستی برادرانه و مسالمت‌امیزی داشته‌اند و روحانیت شیعه پشتیبان اقلیت‌های دینی بوده‌است و این ،  راز ماندگاری اقلیت‌های دینی است. بی‌شک ما ایرانیان یهودی به عنوان جزو جدایی‌ناپذیر ایران همواره سعی کرده‌ایم دین خود را به میهن خود به‌طور کامل ادا کنیم و اوج این همراهی جایی است که جوانان یهودی در جبهه‌ها حاضر شدند و حتی شهید شدند.در این نشست هم‌چنین از تمبر همگرایی ادیان توحیدی که با همکاری شرکت پست تهیه شده بود ،  توسط سید محمد حسینی ، بهمن دری مهاون فرهنگی وزیر ارشاد ،  نمایندگان ادیان توحیدی ،  احمد خوشنویس رئیس پژوهشگاه سازمان میراث فرهنگی و صنایع دستی و نواب ،  رئیس دانشگاه ادیان و مذاهب قم ،  رونمایی شد.هم‌چنین گروه کر اشوریان و گروه کر وابسته به بانوان ارامنه با نمایندگی اریک تامرازیان و دونوازی انجمن کلیمیان و شاهنامه‌خوانی زرتشتیان به اجرای برنامه پرداختند.