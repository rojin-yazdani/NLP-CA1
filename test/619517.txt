 		شبکه ملی اطلاعات شاخص‌هایی از جمله نسبت ترافیک داخلی، شاخص هزینه دسترسی، سرعت و ضریب نفوذ دسترسی پهن‌باند ثابت و سیار در برنامه کوتاه‌مدت دارد و مقرر است تا پایان فاز سوم این شبکه این شاخص‌ها تا حد قابل قبولی به نتیجه برسد.به گزارش ایسنا، فاز نخست شبکه ملی اطلاعات با عنوان «استقرار» در نهایت در هفته دولت راه‌اندازی شد، فاز دوم شبکه که عنوان «رشد» را به خود اختصاص داده مقرر است همزمان با دهه فجر راه‌اندازی شود و فاز سوم نیز به روز جهانی ارتباطات سال ۱۳۹۶ موکول شده است. شاخص‌هایی در برنامه کوتاه‌مدت شبکه ملی اطلاعات ترتیب داده شده که از الزامات توسعه این شبکه است و در کنار اقدامات انجام‌شده تا امروز، باید تا پایان فاز سوم محقق شود.نسبت ترافیک داخلیدر زمان آغاز به کار دولت در شهریور ماه سال ۱۳۹۲، ترافیک داخلی سهم ۱۰ درصد از حجم کلی ترافیک کشور را به خود اختصاص داده بود. این عدد با گذشت دو سال در شهریور سال گذشته به ۳۵ درصد رسید، طبق آخرین آمارها نیز در شهریور امسال سهم ترافیک داخلی به ۴۵ درصد رسیده است و با توجه به برنامه‌ریزی‌های انجام‌شده، مقرر است ترافیک داخلی در بهمن ماه سال جاری که فاز دوم شبکه ملی اطلاعات است به ۵۰ درصد رسیده و تا اردیبهشت ۱۳۹۶ و همزمان با فاز سوم این شبکه، سهم ترافیک داخلی با ۵۵ درصد از کل ترافیک به اقدامات دولت یازدهم در این زمینه پایان دهد.   سرانه ترافیکبا روی کار آمدن دولت یازدهم در شهریور ماه سال ۱۳۹۲، سرانه ترافیک یک کیلوبایت بر ثانیه بود. در شهریور ۱۳۹۴ سرانه ترافیک به شش کیلوبایت بر ثانیه درصد رسید، در شهریور ۱۳۹۵ سرانه ترافیک ۱۴ کیلوبایت بر ثانیه شد. همچنین مقرر است سرانه ترافیک در بهمن ماه سال ۱۳۹۵ به ۲۷ کیلوبایت بر ثانیه رسیده و تا اردیبهشت ۱۳۹۶ نیز قرار است این عدد تا ۳۸ کیلوبایت بر ثانیه افزایش داشته باشد.  شاخص هزینه دسترسی (نسبت هزینه سالیانه به درآمد سرانه)شاخص هزینه دسترسی یا همان نسبت هزینه سالیانه به درآمد سرانه در شهریور ماه سال ۱۳۹۲، ۱۲ درصد بود، این عدد با گذشت زمان کاهش یافت و با گذشت دو سال در شهریور ۱۳۹۴، به عدد ۱۰ درصد رسید و در حال حاضر نیز نسبت هزینه سالیانه به درآمد سرانه در کشور، ۳ درصد را به خود اختصاص داده است که نشان از کاهش شاخص هزینه دسترسی دارد. متوسط سرعت دسترسی پهن‌باند ثابتمتوسط سرعت دسترسی پهن‌باند ثابت در شهریور ۱۳۹۲ و شروع کار وزارت ارتباطات و فناوری اطلاعات، یک مگابیت بر ثانیه بود. این عدد با افزایش تدریجی در شهریور ۱۳۹۴ به دو مگابیت بر ثانیه رسید و در حال حاضر نیز سرعت دسترسی پهن‌باند ثابت به طور متوسط سه مگابیت بر ثانیه است.طبق برنامه‌ریزی‌های صورت‌گرفته متوسط سرعت دسترسی پهن‌باند ثابت در بهمن سال جاری به ۴ مگابیت بر ثانیه رسیده و تا اردیبشهت ماه سال آینده، سرعت دسترسی پهن‌باند ثابت به طور متوسط و با افزایش پنج برابری نسبت به آغاز فعالیت این وزارتخانه، تا پنج مگابیت بر ثانیه افزایش خواهد یافت. متوسط سرعت دسترسی پهن‌باند سیارهمچنین سرعت دسترسی پهن‌باند سیار نیز در شهریور ۱۳۹۲ به میزان، ۱.۹ مگابیت بر ثانیه بود و با گذشت دو سال تا شهریور ۱۳۹۴ نیز تغییری در آن حاصل نشد، اما در حال حاضر و پس از گذشت سه سال از آغاز فعالیت وزارت ارتباطات و فناوری اطلاعات در دولت یازدهم، سرعت دسترسی پهن‌باند سیار، تا ۲ مگابیت بر ثانیه افزایش یافته و مقرر است این عدد تا بهمن سال جاری به ۳ مگابیت بر ثانیه رسیده و در اردیبهشت سال ۹۶ نیز با افزایش ۴ برابری از آغاز کار دولت و رسیدن به ۴ مگابیت بر ثانیه به کار خود پایان دهد.  ضریب نفوذ دسترسی پهن‌باند ثابت خانگیضریب نفوذ دسترسی پهن‌باند ثابت خانگی در شهریور ۹۲، ۷ درصد بر مبنای خانوار بود و در شهریور ۹۴ تا ۳۰ درصد افزایش یافت. این عدد در حال حاضر ۴۰ درصد بر مبنای خانوار است و مقرر است تا بهمن ۹۵ به ۶۰ درصد بر مبنای خانوار رسیده و در اردیبشهت ۹۶ نیز ضریب نفوذ دسترسی پهن‌باند ثابت خانگی ۶۵ درصد بر مبنای خانوار شود.  ضریب نفوذ دسترسی پهن‌باند سیارضریب نفوذ دسترسی پهن‌باند سیار در شهریور ۹۲، ۱ درصد جمعیت کشور بود و در شهریور ۹۴ با افزایش ۱۵ برابری تا ۱۵ درصد حمعیت کشور افزایش یافت. این عدد در حال حاضر ۳۰ درصد جمعیت کشور را به خود اختصاص داده و مقرر است تا بهمن ۹۵ به ۳۵ درصد جمعیت کشور برسد و در اردیبشهت ۹۶ با افزایش ۴۰ برابری نسبت به شهریور ۹۲، به ۴۰ درصد جمعیت کشور برسد.    		 	