مدیر گروه پژوهشی و هواشناسی دینامیک و هم دیدی پژوهشکده هواشناسی و علوم جو گفت :  بارندگی‌های چند روز اخیر بسیار رضایت بخش بود اما تا یک هفته اینده هوای پایتخت پایدار خواهد بود از این رو در نیمه اول هفته جاری شاهد روند افزایشی الودگی هوا و وارونگی دما خواهیم بود.مجید ازادی در گفت‌وگو با ایرنا اظهار کرد :  نقشه‌های هواشناسی سامانه بارشی جدیدی را تا هفته اینده نشان نمی‌دهد از این رو شاهد افزایش پایداری هوا خواهیم بود.وی ادامه داد :  همچنین سرد شدن هوا نیز زمینه را برای بروز پدیده وارونگی دما فراهم می‌کند از این رو از روز پنجشنبه در تهران پدیده وارونگی دما خواهیم داشت ،  اما به علت اینکه اکنون هوای تهران در شرایط پاک قرار دارد و بسیاری از شهروندان نیز خارج از شهر به سر می‌برند عملا در روزهای پنجشنبه و جمعه هوا الودگی چندانی نخواهد داشت.وی با بیان اینکه این روند در روز جمعه نیز ادامه دارد ،  افزود :  از صبح شنبه  -  17 ابان ماه  -  که تردد خودروها و فعالیت‌های صنعتی افزایش می‌یابد ،  زمینه برای بروز الودگی هوا فراهم می‌شود و پدیده وارونگی را در اوایل صبح خواهیم داشت.ازادی گفت :  پیش بینی‌ها نشان می‌دهد تهران در روزهای پنجشنبه و شنبه  -  15 و 17 ابان ماه  -  دمای منفی یک درجه را تجربه کند که این کاهش دما به همراه افزایش فعالیت‌های شهری پدیده وارونگی دما را به همراه خواهد داشت.مدیر گروه پژوهشی و هواشناسی دینامیک و هم دیدی پژوهشکده هواشناسی و علوم جو افزود :  سرعت کنونی باد در تهران 4 متر بر ثانیه  ( 14 کیلومتر بر ساعت )  و میزان دید افقی بیش از 10 کیلومتر و رطوبت نسبی نیز 65 درصد است.وی اظهار کرد :  هوای کنونی تهران قسمتی ابری و با بیشینه دمای 12 درجه سانتیگراد اعلام شده است.