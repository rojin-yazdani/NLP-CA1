این روزها مردم در برخی از خیابان‌ها و معابر پایتخت شاهد تبلیغات علنی فروشندگان شیشه و هروئین ان هم با قیمت مناسب هستند.به گزارش تسنیم ،  وقتی پا در این منطقه می‌گذاری و چند قدمی همسفر پیچ و خم کوچه پس‌کوچه‌ها و خیابان‌های ان می‌شوی ،  به وضوح می‌بینی‌شان ؛  ان‌هایی که بدون هرگونه هراس و واهمه‌ای ،  بساط سودای سیاه خود را در برابر همگان پهن کرده‌اند و چوب حراج به متاع افیونی و شیشه‌ای خود می‌زنند … اغراق نیست اگر بگوییم که پا گذاشتن در این منطقه ،  روایت قدم زدن در قلمرویی دیگر است ؛  قلمرویی که برج و بارو و امنیتش در دست هروئین و شیشه فروش‌هایی است که بی‌محابا از حضور تو یا هر غریبه دیگری ،  حضورت را به عنوان خریداری جدید مغتنم می‌شمرند و در حالی که به چشمانت زل می‌زنند ،  شیشه و هروئین پیشکش‌ات می‌کنند.حکایت این کوچه پس‌کوچه‌ها نه حکایت شهری دور افتاده و مرزی ،  که حکایت محله‌ای در قلب تهران است ؛  محله‌ای که روز و شب ان منطقه امنی است نه فقط برای معتادان ،  بلکه برای هروئین و شیشه فروش‌ها ؛  کاسب‌هایی که برای رقابت با سایر کسبه محل ،  به هرکاری حتی دیوارنویسی نیز دست زده‌اند و در قر زدن مشتری ،  گوی سبقت از هم می‌ربایند.این تصویر متعلق به یکی از محلات پایتخت است که در ان ،  محل فروشندگان و کاسبان هروئین و شیشه ،  ان هم با قیمت مناسب با فلش نشان داده شده است ؛  محله‌ای که شاید بتوان ان را خاک سفید دوم پایتخت نامید ؛  محله‌ای در دل پایتخت که جمع کثیری از شهروندان تهرانی را در خود جای داده و ساکنان ان هر روز اینده فرزندان خود را در گوشه و کنار خیابان و کوچه‌پس‌کوچه‌هایش به نظاره نشسته‌اند.