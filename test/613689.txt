 		انتشار خبر بلاک شدن یک کانال پرمخاطب تلگرامی در رسانه‌ها باعث شد تا دوباره موجی از حواشی و حرف و حدیث‌ها درباره این موضوع بالا بگیرد.به گزارش روزنامه صبح نو، صبح دیروز بود که خبر بسته شدن کانال تلگرامی «صرفاً جهت اطلاع» منتشر شد. کانالی با بیش از نیم میلیون عضو. دقیقش را اگر بخواهیم بگوییم با بیش از ۶۰۰ هزار نفر عضو و یکی از کانال‌های معروف تلگرامی. کاربران این کانال پس از ورود با پیامی مواجه می‌شوند که به نظر می‌رسد تلگرام این کانال را به دلیل انتشار محتوای غیر اخلاقی بلاک کرده است. پیامی که البته کمی غیرمعقول به نظر می‌رسید. کسانی که این کانال را دنبال می‌کردند از حدود و ثغور معیارهای هنجاری و اخلاقی این کانال اطلاع داشتند و انتشار چنین تصاویری در کارنامه «صرفاً جهت اطلاع» دیده نشده بود.کانالی نیم میلیونی از آذربایجانپس از انتشار این خبر، بازار حرف و حدیث‌ها درباره علت بسته شدن این کانال داغ بود. عده‌ای آن را منتسب به نارضایتی دولت از عملکرد کانال کردند و برخی دیگر هم صدا و سیما را شاکی اصلی قضیه و بلاک کردن آن معرفی می‌کردند. با این حال پیگیری‌های «صبح‌نو» حاکی از آن است که بسته شدن این کانال ۶۰۰ هزار نفری دلایل دیگری دارد. کانالی که از استان آذربایجان شرقی و شهرستان تبریز اداره می‌شود.از داخل کشور فیلتر نشدیمهرچند ادمین جوان این کانال تمایلی برای مصاحبه عمومی ندارد و ترجیح می‌دهد از مجاری قانونی و رسمی و بدون حاشیه‌سازی پیگیری‌های خود را برای حل مشکل انجام دهد اما با این حال به خبرنگار «صبح‌نو» اعلام می‌کند که بسته شدن این کانال از داخل کشور و مجاری داخلی نبوده است. حسب اظهارات وی، پیگیری‌هایی برای ورود و اداره کانال از خارج از کشور و شماره‌های غیر ایرانی هم انجام داده است که به نتیجه‌ای ختم نشده است. در واقع، این بلاک توسط پروتکل‌های شرکت تلگرام و از ناحیه آنها صورت گرفته و طبعاً از همین ناحیه هم باید نسبت به رفع بلاک اقدام شود.دلیل بلاک شدن چیست؟دلیل بلاک شدن کانال از دیگر سوالاتی است که هر مخاطبی با آن روبه‌رو می‌شود. برخی رسانه‌ها دلیل آن را مخالفت‌های سیاسی از جمله برخی نهادهای دولتی معرفی کردند. هرچند پیام اعلام شده توسط تلگرام حکایت از بسته شدن این کانال به دلیل انتشار تصاویر غیراخلاقی و پورن دارد اما گویا مساله از جای دیگری آب می‌خورد. این کانال به یکباره و البته عامدانه توسط تعداد زیادی از اکانت‌های تلگرام به عنوان یک کانال انتشار تصاویر پورن ریپورت شده است. تلگرام هم بر حسب پروتکل‌های خود اقدام به بلاک کردن این کانال کرده است. با این حال ادمین کانال معتقد است این کار یا توسط مخالفان و مغرضان مدیریت شده یا توسط کاربرانی که از جانب دیگر کانال‌های تلگرامی پرمخاطب سازماندهی شده‌اند؛ یکجور رقابت غیرشرافتمندانه و ناسالم! او این نکته را هم متذکر می‌شود که «صرفاً جهت اطلاع» البته تا لحظه انتشار این خبر کانال دیگری راه‌اندازی نکرده و از این مطلب هم گلایه دارد که تعدادی از کاربران بلافاصله با سوءاستفاده از بلاک شدن این کانال پرمخاطب، اقدام به راه‌اندازی کانالی با همین نام کرده‌اند.با صدا و سیما مشکلی نداریماو همچنین این مطلب که دستور بلاک این کانال از سوی صدا و سیما وارد شده را هم رد می‌کند و به سوابق خود در همکاری با این سازمان و حضورش در برنامه‌های گوناگون رادیویی و تلویزیونی اشاره می‌کند؛ «برای حل مشکل با خود تلگرام مکاتبه کرده و آنها را از مشکل پیش آمده آگاه کرده‌ایم با این حال تا الان هنوز جوابی نداده‌اند.»  این را ادمین کانال صرفاً جهت اطلاع به «صبح‌نو» می‌گوید. هرچند هنوز موافقتی برای انتشار نام حقیقی‌اش در گزارش ندارد اما در پایان از پیگیری موضوعات مرتبط با فضای مجازی توسط «صبح‌نو» تشکر می‌کند: «روزانه صفحات تعدادی از نشریات و روزنامه‌ها را در کانال خود منتشر می‌کردیم. گزارشی را هم که درباره بازی موبایلی پوکمون‌گو رفته بودید در کانال‌مان منتشر کردیم. گزارش خوب و به موقعی بود!»آخرین خبردر آخرین لحظات انتشار این گزارش ادمین کانال مزبور اطلاع داد که بعد از ارسال ایمیل به شرکت تلگرام، از «صرفا جهت اطلاع» رفع مسدودیت شده و این کانال به فعالیت عادی خود باز می‌گردد.  	