ثبت نام در اولین ازمون استخدامی مشترک فراگیر دستگاه‌های اجرایی کشور برای استخدام پیمانی در سال 1394 امروز انجام می‌شود.دکتر حسین توکلی مشاور عالی رئیس سازمان سنجش اموزش کشور در گفتگو با باشگاه خبرنگاران گفت  :  وزارت امور اقتصادی و دارایی  ،  دیوان عدالت اداری  ،  سازمان امور مالیاتی کشور  ،  سازمان پزشک قانونی کشور  ،  سازمان ثبت‌احوال کشور  ،  سازمان دامپزشکی کشور  ،  سازمان سنجش اموزش کشور  ،  سازمان ملی بهره‌وری ایران  ،  سازمان هواپیمایی کشوری  ،  مرکز اورژانس تهران  ،  استانداری خراسان شمالی و برخی از دستگاه‌های اجرایی استان و سازمان علمی تحقیقاتی وابسته به نهاد ریاست جمهوری در نظر دارند نیروی انسانی مورد نیاز خود را طبق مفاد قانون مدیریت خدمات کشوری و در چارچوب دستورالعمل نحوه برگزاری امتحان عمومی و تخصصی برای به کارگیری افراد واجد شرایط در دستگاه‌های اجرایی و با نظارت سازمان مدیریت و برنامه‌ریزی کشور در سال 94 و طی مراحل گزینش به صورت پیمانی تامین کنند.وی افزود  :  متقاضیان می‌توانند برای مطالعه شرایط و ضوابط استخدام هر یک از دستگاه‌های اجرایی مذکور  ،  نحوه و زمان ثبت نام  ،  از روز دوشنبه 10 فروردین 94 لغایت 17 همان ماه به ادرس سازمان سنجش مراجعه کنند همچنین چنانچه علاوه بر دستگاه‌های اجرایی فوق  ،  دستگاه دیگری اضافه شود  ،  اسامی نهایی دستگاه‌های متقاضی استخدام در اطلاعیه مذکور درج خواهد شد.