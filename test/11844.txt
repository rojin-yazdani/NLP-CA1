جمشید انصاری عضو کمیسیون اقتصادی مجلس در رابطه با واگذاری‌ها به بخش‌های شبه دولتی و قالب کلی اصل 44 قانون اساسی گفت :  این قانون از ابتدا به همین صورت طراحی شده است. یعنی برنامه ریزی‌ها و ضوابط واگذاری‌ها به نحوی طراحی شده که فقط بخش شبه دولتی بتواند خریدار سهام شرکت‌های واگذار شده باشد .وی در گفت و گو با مردم سالاری تصریح کرد :  بخش خصوصی توان مقابله با شبه دولتی‌ها را نداشته و در جایگاهی قرار ندارد که بتواند سهام کارخانجات بزرگ را خریداری کند. اما از طرف دیگر نیز دولت کماکان خواستار مدیریت مراکز زیر نفوذ خود بوده و نمی‌خواهد این نظارت را از دست بدهد. از این روی بیشتر خریداران شرکت‌های قابل واگذاری ،  نهادها و ارگان‌های وابسته به بانک‌ها و یا وابسته به تامین اجتماعی هستند که هر کدام به نحوی زیرنظر دولت اداره می‌شوند. نماینده مردم زنجان با تاکید بر اینکه دولت علاقه‌ای به واگذاری مدیریت‌های خود ندارد ،  اظهار کرد :  قانون واگذاری به گونه‌ای تدوین شده که سهامداران ان مردم عادی و بخش خصوصی نباشد ،  چرا که این قشر عملا نمی‌تواند خریدار سهام‌های واگذار شده با ان حجم زیاد باشد. به عنوان نمونه هنگامی که سهام‌ها به صورت بلوکی واگذار می‌شوند قطعا مردم عادی توان خرید بخش عظیمی از سهام با ارزشی گزاف را نداشته و در نتیجه سرانجام شرکت‌های وابسته به وزارتخانه‌ها هستند که برنده عرضه‌ها شده و سهام را خریداری می‌کنند .انصاری در رابطه با غلبه تفکر دولتی در اقتصاد با وجود واگذاری‌ها و تفاوت این تفکر با تفکر بخش خصوصی یاداور شد :  این امر یک بحث ثانویه است ،  هدف چیز دیگری است. ضرر و سود در این امر مد نظر نبوده و نیست ،  به عنوان مثال مخابرات و فولاد چه قبل از واگذاری و چه بعد از واگذاری سود ده درصد بوده و هستند ،  اما قصد از این قانون اصلاح ساختاراقتصادی کشور است به گونه‌ای که نقش تصدی گری‌های دولت کم شود و بخش خصوصی پررنگ‌تر از قبل ظاهر شود .وی ادامه داد :  اما این قانونی است که به همین شکل تدوین شده ،  اگر قصد داشتیم که شبه دولتی‌ها وارد کار نشوند ،  باید این امر را در قانون ذکر کرده و ورود انها را منع می‌کردیم ،  پس وقتی اجازه خرید سهام شرکت‌های قابل واگذاری دولتی ،  به بخش شبه دولتی داده شده ،  به این معنی است که از اول می‌خواستند در واگذاری‌ها چنین اتفاقی رخ دهد و همچنان عامل نظارت ،  خود دولت باشد. نماینده مجلس در پاسخ به این سوال که با این تفاصیل ایا قانون 44 اساسی را نیازمند اصلاح می‌دانید یا خیر ?  خاطرنشان کرد :  این قانون باید اصلاح شده و در ان ذکر شود که در واگذاری‌ها نباید بخش‌های شبه دولتی و شرکت‌های متعلق به دولت حضور داشته و نباید سهام شرکت‌های واگذ ار شده را خریداری کنند. به عنوان مثال تامین اجتماعی یک بخش غیردولتی محسوب شده که زیر نظر بخش دولتی اداره می‌شود. خیلی از شرکت‌های سیمانی سهامدار تامین اجتماعی هستند ،  حال شرکت‌های سیمانی در واگذاری‌های بزرگ حضورداشته و بعد از خرید سهام ،  جز سهام داران شرکت واگذار شده محسوب می‌شوند ،  که در اصل تامین اجتماعی سهام دار شده ،  و اینجاست که مدیریت و نظارت باز به بخش دولتی منتقل می‌شود. یا شرکت خودروسازی پس از واگذاری و شرکت به شرکت شدن ،  سرانجام توسط سازمان گسترش که باز هم دولتی است اداره می‌شود. پس باید به اصلاح اصل 44 قانون اساسی تاکید و مبادرت کرد .عضو کمیسیون اقتصادی مجلس در رابطه با مالکیت‌های دولتی پس از واگذاری‌ها تاکید کرد :  چاره‌ای جز دولتی ماندن و به قولی شبه دولتی شدن وجود ندارد. مثلا فرض کنید وقتی سهام بلوکی 50 درصدی مخابرات با ارزش نزدیک به 8 هزار میلیارد تومان اماده واگذاری باشد ;  مردم عادی و بخش خصوصی جز  ،  توان خرید چنین سهمی را ندارد. حال فرض کنید که کل سهام عرضه شود مسلما مردم و همان بخش خصوصی جز به هیچ عنوان توان خرید چنین سهام عظیمی را نخواهند داشت .انصاری بیان کرد :  از طرفی دولت درفروش بلوکی ،  سهام را با قیمت گرانتری به فروش می‌رساند ،  به همین جهت قطعا برای به دست اوردن سود ،  تمایل بیشتری به واگذاری‌ها به صورت عرضه بلوکی خواهد داشت. در چنین عرضه‌های بزرگی فقط سرمایه گذارهای وابسته به بانک‌ها و شبه دولتی‌ها توان خرید سهام‌های بلوکی با ارزش هنگفت را دارند. در این بین فقط دولت به پول رسیده و در ماهیت امر هیچ تغییری رخ نمی‌دهد .نماینده مجلس شورای اسلامی دررابطه اصلاحات لازم برای تغییر اصل 44 قانون اساسی کشور افزود :  در قانون مذکور دو نکته باید اصلاح شود ،  ابتدا اصلاح مفهوم خصوصی سازی است ،  در حال حاضر هدف از خصوصی سازی اصلاح ساختار اقتصادی کشور نیست ،  بلکه کسب درامد برای دولت است .وی تصریح کرد :  وقتی ما اظهار می‌کنیم که هدف اصلاح ساختار اقتصادی است ،  باید در برخی موارد حتی به واگذاری رایگان تن دهیم. به عنوان مثال در زمان ادغام المان شرقی و غربی ،  یک کارخانه بزرگ در المان شرقی برای پیشبرد اهداف مد نظر ،  به یک مارک فروخته شد به گونه‌ای که خریدار می‌بایست ظرف مدت 5 سال با اصلاح و تغییر ساختار کارخانه ،  بهره وری را بالا برده و تعداد شاغلین ان را دو برابر کند. اما در ایران چون به دنبال کسب درامد برای دولت هستند ;  هدف با انچه که ذکر می‌شود متفاوت است. در نتیجه شرکت‌ها با گرانترین قیمت و به شبه دولتی‌ها فروخته می‌شود ،  که باید این هدف عوض شده و جای خود را به اصلاح واقعی ساختار اقتصادی بدهد. در حال حاضر هیچ اصلاح ساختاری در اقتصاد مشاهده نمی‌شود. عضو کمیسیون اقتصادی مجلس در رابطه با تغییر دوم اذعان داشت :  در مرحله دوم باید برای واگذاری سهام‌ها به بخش شبه دولتی یک ممنوعیت جدی وضع شود و یا اینکه حداقل از مدیریت شبه دولتی جلوگیری به عمل اید. یعنی اشکالی در واگذاری سهام به بخش شبه دولتی وجود نداشته باشد به شرط انکه مدیریت‌ها توسط بخش غیر دولتی اعمال شود ،  که در این صورت بخش شبه دولتی دیگر انگیزه‌ای برای خرید سهام بیشتراز سهم مدیریتی خود نخواهد داشت .وی یاد اور شد :  تا زمانی که اصلاحات دراین قانون انجام نشود ،  چون تمام گرایش‌ها عمدتا دولتی است و هیچ کنترلی بر ان وجود ندارد ،  اوضاع به همین منوال خواهد بود و اقتصاد درجا خواهد زد ،  روال کنونی خود را طی کرده و خبری از اصلاح ساختار نخواهد بود .