عضو کمیسیون امنیت‌ملی و سیاست‌خارجی مجلس نیروهای نظامی غربی را ناقض امنیت خلیج فارس خواند و گفت :  جمهوری اسلامی بارها نشان داده که از قدرت نظامی لازم برای تامین امنیت منطقه برخوردار است.وحید احمدی در واکنش به اعزام ناو هواپیمابر استینس به منطقه خلیج فارس ،  گفت :  این گونه اقدامات امریکا بیشتر مصرف رسانه‌ای و تبلیغاتی دارند و به منظور جلب نظر صهیونیست‌ها صورت می‌گیرند.نماینده مردم کنگاور ،  صحنه و هرسین در مجلس شورای اسلامی با یاداوری بهانه امریکایی مبنی بر وجود نقص فنی در این ناو و ناچار بودن به اعزام زود هنگام ان در منطقه ،  گفت :  اضطراب امریکا بیشتر به علت تهدید ایران در مسدود کردن تنگه هرمز در صورت هر گونه تجاوز احتمالی است چراکه انها به خوبی به جدی بودن جمهوری اسلامی در تصمیماتش واقف هستند.وی با یاداوری سابقه دار بودن این گونه رفتارهای سیاسی و نظامی امریکا ،  تصریح کرد :  معمولا در استانه شروع گفتگوهای 1 + 5 با ایران ،  امریکا دست به چنین قدرت‌نمایی‌هایی می‌زند تا به خیال خود بتواند روی تصمیمات طرف ایرانی تزلزلی ایجاد کند.نماینده کنگاور ،  صحنه و هرسین در مجلس توضیح داد :  بهانه امریکایی‌ها مبنی بر شکننده بودن امنیت منطقه خلیج فارس به هیچ وجه قابل پذیرش نیست چراکه حضور خود این نیروهای بیگانه امنیت منطقه را نقض کرده و در صورت خروج این نیروها شاهد خواهیم بود که امنیت و ارامش مجددا به منطقه خلیج فارس بازخواهد گشت.عضو کمیسیون امنیت‌ملی و سیاست‌خارجی مجلس گفت :  جمهوری اسلامی بارها نشان داده که از قدرت نظامی لازم برای تامین امنیت منطقه برخوردار است ،  از این رو برای تحقق این مهم تمایل به همکاری و تعامل با همسایگان خود دارد. ناو هواپیما بر استینس که حامل 70 جنگده و نزدیک به 5 هزار نفر نیرو است چهار ماه زودتر از موعد ،  وارد خلیج فارس شد.