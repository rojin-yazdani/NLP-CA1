یکی از جاذبه‌های گردشگری استان کهگیلویه و بویراحمد سنگی چند صد ساله است که با خاطرات ابا و اجدادی مردم روستای زیبای مه‌گردی این استان گره خورده است.به گزارش فارس از کهگیلویه ،  یکی از جاذبه‌های طبیعی استان کهگیلویه وبویراحمد روستای زیبای مه‌گردی در شمال شهر زیبای سرفاریاب و دامنه‌های کوه استوار نیر است. مه‌گردی گرچه اکنون به علت مهاجرت ساکنان خود چندین سال است که خالی از سکنه است ؛  اما جاذبه طبیعی بکر و چشمه‌های جوشان ان همواره مامن گردشگران و طبیعت دوستان است.این منطقه زیبا و رویایی دارای پوشش گیاهی متنوع و طبیعت دل‌انگیزی است که اگر نتوان گفت بی‌نظیر ،  اما کم‌نظیر است. البته چیزی که در مه‌گردی بیش از هر چیز دیگر خودنمایی می‌کند و به عنوان نماد این منطقه شناخته می‌شود ؛  سنگ زیبا و خارق‌العاده‌ای است که به سنگ چهره مشهور است.سنگ چهره در 100 متری روستای متروکه مه‌گردی و بر فراز صخره‌ای به ارتفاع 800 متر قرار دارد. سنگ چهره با ارتفاع دو متر و طول سه متر روی سنگی کوچک در حدود نیم متر قرار گرفته که محل اتصال این دو سنگ کمتر از 30 سانتی‌متر است.سنگ چهره به دلیل قرار گرفتن در لبه پرتگاه بلند از بیشتر مناطق سرفاریاب قابل مشاهده است و با استقامت خود درس بردباری به انسان‌های پائین دست خود داده است.به گفته محسن افشون ،  کارشناس ارشد زمین‌شناسی ،  دلیل ایجاد این سنگ ،  فرسایش است و با وجود جنس ضعیف‌تر سنگ زیرین و فرسایش ان توسط اب‌های جاری ،  این سنگ زیبا به وجود امده و زیبایی ان دوچندان شده است.این کارشناس زمین‌شناسی می‌افزاید :  گرچه این سنگ صدها سال است که پابرجا مانده ،  اما طبیعت گردان و کوهنوردان باید سعی کنند از هر حرکتی که موجب ایجاد ضربه و برهم زدن تعادل و استحکام این سنگ می‌شود ،  اجتناب کنند.محمد پوش ،  مرد میان‌سالی است که دوران نوجوانی و جوانی خود را در مه‌گردی و در کنار این سنگ گذارنده است ؛  وی می‌گوید :  این سنگ چند صد سال است که وجود داشته و در میان مردم منطقه از قداست و اعتبار خاصی برخوردار است.این مرد میان‌سال از سنگ چهره به عنوان یار غار خود نام می‌برد و بیان می‌کند :  تمام خاطرات ابا و اجداد ما با این سنگ گره خورده است. بخشدار سرفاریاب نیز با اشاره به مناطق بکر و دیدنی که در سرفاریاب وجود دارد از منطقه گردشگری مه‌گردی و سنگ چهره به عنوان نماد سرفاریاب یاد می‌کند و می‌گوید :  وجود سنگ زیبای چهره در این منطقه و نیز اب و هوای کوهستانی ان ،  جاذبه‌های سحرانگیزی را در این منطقه رقم زده است.مرتضی دانایی‌نیکو عنوان می‌کند :  سرفاریاب مقصدی بی‌نظیر برای مسافران نوروزی خواهد بود و به طبیعت‌دوستان توصیه می‌کنیم ،  برای یک‌بار هم که شده از سنگ سحرامیز چهره و مه‌گردی دیدن کنند.