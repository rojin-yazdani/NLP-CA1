رییس مؤسسه اموزشی پژوهشی امام خمینی ( ره )  ،  با تاکید بر اینکه برای فهم دین باید به دین شناسان اصیل مراجعه کرد نه جن گیران و مرتاضان ،  داشتن مقامات عالیه علمی را دلیل بر برتری و صحت انان ندانست و تاکید کرد :  کسانی در انقلاب که مقامات عالیه علمی هم داشتند به انقلاب و اسلام ضربه زدند.به گزارش خبرنگار خبرگزاری رسا ،  ایت الله محمد تقی مصباح یزدی رییس مؤسسه اموزشی پژوهشی امام خمینی ( ره )  شامگاه پنج شنبه در نخستین گردهمایی فراگیر قرارگاه عمار که در سالن همایش‌های این نهاد علمی و اموزشی برگزار شد ،  با اشاره به فتنه‌های مختلف از ابتدای انقلاب اسلامی ،  ابراز داشت :  در فتنه‌های اخیر کسانی مؤثر بودند که سوابق مبارزاتی ،  انقلابی ،  زندان و شکنجه داشته و بعد از انقلاب نیز در مسؤولیت‌هایی حضور داشتند ،  زحماتی کشیدند و تقریبا برای بسیاری از اینها ما به به و چه چه می‌کردیم.عضو مجلس خبرگان رهبری با تبیین تفاوت و گردش 180 درجه‌ای این افراد ،  فرازهایی از بیانات امام علی ( ع )  در کتاب شریف نهج البلاغه را متذکر شد و ابراز داشت :  مولای متقیان با شیواترین بیان و دقیق‌ترین واژه‌ها سر این مطلب را بیان می‌کند.این استاد سطح عالی حوزه علمیه قم ادامه داد :  حضرت علی ( ع )  اغاز پیدایش فتنه‌های دینی را تمایلات و هواهای نفسانی و قرائت‌های جدید از دین با پوششی از حق می‌دانند و این بهترین درس برای ما است که هم حوادث روز را بتوانیم به درستی تحلیل کنیم و خود را برای اینده اماده نماییم تا کمتر دچار فتنه شویم.ایت الله مصباح یزدی فتنه را امیزه‌ای از حق و باطل دانست و بیان داشت :  فتنه گران یک مقدار از حق و یک مقدار از باطل را می‌گیرند و با هم ممزوج می‌کنند ،  چراکه اگر تنها حق باشد ،  انها به هدف شان نمی‌رسند و اگر هم باطل صرف باشد کسی از انها تبعیت نمی‌کند.این استاد حوزه علمیه قم ابراز کرد :  نمی‌توانیم تصور کنیم که هرانچه فتنه گران و فتنه جویان می‌گویند باطل است ،  چراکه اگر این گونه بود کسی دنبالشان نمی‌رفت و از سویی دیگر نباید تصور کرد که هیچ عنصر باطلی در طالبان حق یافت نمی‌شود ؛  چرا که فقط معصومان و کسانی که صد در صد در مکتب معصومین تربیت شده‌اند شبیه انها خواهند بود و البته اینها بسیار کم هستند.وی تصریح کرد :  ما باید باهر کس که می‌خواهیم همکاری کنیم توجه داشته باشیم که صبغه غالب او حق باشد ،  نه اینکه انتظار داشته باشیم هیچ اشتباهی نکند ،  باید مجموعه عوامل شخصیتی او را بررسی کنیم و ببینیم عناصر غالب در او حق بوده یا باطل ?  اهدافی که دارد چه اندازه با اهداف ما همخوانی دارد.حمایت از افراد را مطلق نکنیماستاد حوزه علمیه قم ابراز داشت :  اگر دیدیم غالب اهداف ،  شیطانی و باطل است باید او را کنار گذاشت ،  اما اگر کسی 98 درصد عناصر در او عناصر سالم باشد و البته چند عنصر باطل نیز داشته باشد و بخواهیم او را به خاطر این مساله کنار بگذاریم ،  چه کسی می‌ماند و با چه کسی می‌خواهیم زندگی کنیم.وی افزود :  در مرحله بعد باید حمایت از این شخصیت و فرد را مطلق نکنیم چراکه ممکن است همان عناصر محدود باطل ظهور کند و باید بگوییم تا مادامی که در صراط مستقیم و پیرو اسلام ناب محمدی است ،  کار او درست است.رییس مؤسسه امام خمینی ( ره )  تصریح کرد :  یک وقت برای یک منصب امر دائر می‌شود که چند نفر کاندیدا هستند و هیچ کدام شان هم معصوم نیستند و نقاط ضعفی دارند ،  در اینجا باید حساب کنیم اصلح نسبی کدام است و کدامیک به محک و میزان حق نزدیک‌تر هستند.ایت الله مصباح یزدی در ادامه ابراز داشت :  معنای ان این نیست که چک سفید بدهیم ،  بلکه معنایش این است که ان فرد اصلح نسبی از دیگران بهتر است ،  نه اینکه هیچ اشکال و اشتباهی در او وجود ندارد.رییس مؤسسه اموزشی و پژوهشی امام خمینی ( ره )  در ادامه اعتصام به حبل الله را عامل نجات انسان از فتنه‌ها دانست و خاطر نشان کرد :  عاملی که طرفدراران حق را جمع می‌کند حبل الله است.وی گفت :  البته کسانی هم که می‌خواهند فتنه کنند ،  برای جمع شدن و پیوند خوردن باید عامل و محوری داشته باشند که اینها پیوندشان دین نیست و وحدت شان بر مبنای غیر حق شکل می‌گیرد.ایت الله مصباح یزدی افزود :  حرف و سخن امام راحل از روز اول اسلام و تا اخرین لحظه نیز اسلام بود و ایشان تاکید می‌کردند همه بیایند تا اسلام پیروز شود ،  اما عده‌ای شعار دیگری را مطرح کردند و با شعارهایی از جمله ملی گرایی ،  قوم گرایی و امثال ان می‌خواهند که همه چیز فدای ایران شود.عضو مجلس خبرگان رهبری با اشاره به پیچیدگی ابعاد فتنه‌ها ،  گفت :  متاسفانه بسیاری از مردم پاک ،  روی همان پاکی و صفای باطن ،  فریب فتنه‌ها را می‌خورند ،  من اشخاصی را که بیش از پنجاه سال است انها را می‌شناسم و فکر نمی‌کردم فریب فتنه‌ها را بخورند ،  اما به هر حال فریب خوردند که این مساله به دلیل غفلت از نکات ظریف و لایه‌های مختلف است که به دام می‌افتند.اسلام را از دین شناسان بگیریم نه از جن گیر و مرتاضایت الله مصباح یزدی با تبیین راهکارهای مقابله با این گونه فتنه‌ها ،  ابراز داشت :  خودسازی ،  کنترل هوی و هوس و کسب شناخت صحیح و عمیق از دین از جمله عواملی است که به انسان کمک می‌کند در دام فتنه‌ها گرفتار نشود.وی گفت :  برای شناخت دین و حقایق ان باید سراغ کسی رفت که فهم عمیق‌تری از دین داشته باشد و باید به اهل ان مراجعه کرد.ایت الله مصباح یزدی با تاکید بر اینکه برای شناخت دین باید به دین شناسان مراجعه کرد نه جن گیران و مرتاضان ،  ادامه داد :  کدام عاقل این را می‌پذیرد که انسان برای شناخت دین ،  اهل ان را رها کند و برود سراغ جن گیر ،  مرتاض و امثال ان.عضو مجلس خبرگان رهبری تصریح کرد :  برای اینکه به این دام نیفتیم باید دین را از دین شناسان صالح و مورد اعتماد بشناسیم ،  بدانیم هر کس که علم بسیار دارد حتما مطابق علمش عمل نمی‌کند.ایت الله مصباح یزدی ابراز داشت :  حتی در انقلاب اسلامی کسانی که دارای مقامات عالیه علمی بزرگ بودند ،  به علم شان عمل نکردند و به اسلام و نظام خیانت کردند ،  این مساله در قران کریم و اموزه‌های دینی نیز امده است.وی گفت :  باید شناخت مان را نسبت به اسلام و دین تقویت کنیم و در جایی که نمی‌فهمیم به اسلام شناسان اصیل مراجعه و به دنبال کسانی برویم که از نظر تقوا در اوج و قله هستند.ایت الله مصباح یزدی گفت :  اما در مسائل اجتماعی باید شرایط اجتماعی را هم درک کرد و بنابراین برای رهبری که می‌خواهیم از او پیروی و اطاعت کنیم باید سه شرط اشنایی کامل با دین بیشتر از دیگران ،  تقوای کامل و معرفت صحیح نسبت به مسائل سیاسی و اجتماعی را مدنظر داشته باشیم.در زندگی مقام معظم رهبری یک نقطه سیاه هم وجود نداردوی در ادامه با تجلیل از هدایت‌های مقام معظم رهبری و شخصیت ایشان ،  تاکید کرد :  در زندگی ایشان یک نقطه سیاه هم وجود ندارد ،  شناخت شان از دین را بالاترین دین شناسان تایید می‌کنند ،  از لحاظ تقوا نیز در حد اعلی هستند به گونه‌ای که یک لغزش هم از ایشان ندیده ایم.ایت الله مصباح یزدی ابراز داشت :  مقام معظم رهبری در درک مسائل اجتماعی نیز گوی سبقت را از همه ربوده‌اند ،  انجا که همه بریده‌اند ،  ایشان کارساز بوده‌اند ،  چنین فردی چقدر می‌ارزد ? وی در پایان برای سلامتی و دوام توفیقات مقام معظم رهبری دعا کرد و افزود :  خداوند تبارک و تعالی ایشان را حفظ کند ،  بر دوام توفیقاتشان بیفزاید ،  دشمنان ایشان را ذلیل کند و به ما توفیق شکرگزاری از این نعمت بزرگ را عطا کند.