حسین انتظامی عضو هیئت نظارت بر مطبوعات  :  وقتی در جلسه اخیر هیات نظارت بر مطبوعات اقای حسن کامران نماینده اصفهان و عضو هیات گفت که به رغم تعطیلی مجلس ،  فقط به خاطر مطرح کردن پرونده روزنامه همشهری و یکی دو نشریه دیگر به تهران امده است نتیجه قابل حدس بود زیرا اقای کامران توانایی خوبی در همراه کردن برخی اعضا با خواسته خود دارد  .مطابق ایین نامه داخلی هیات نظارت  ،  دستورات هر جلسه باید قبلا به شکل دقیق و تفکیک شده توسط دبیرخانه هیات برای اعضا ارسال شود  -  که متاسفانه به ان پایبند نیستیم . حسن چنین کاری ان است که اولا هر یک از ما اگر موضوع نظارتی داشته باشیم به دبیرخانه می‌دهیم تا با یک کاسه کردن موارد مشابه در دستور کار قرار دهد  ،  ثانیا انضباط در اداره جلسات حاکم می‌شود نه ان که هر کسی ارتجالا هر چیزی به ذهنش رسید مطرح کند و ثالثا از افت تصمیم گیری انی  ،  بدون مطالعه قبلی و به اصطلاح جو گیری به دور می‌مانیم  .در این سه دوره‌ای که نماینده مطبوعات در هیات بوده‌ام معمولاپرهیزداشته‌ام که رای خود را علنی کنم و یا درتماس و مراجعه موکلان خود ،  جزئیات اقوال واتفاقات جلسه را بیان کنم زیرا تصمیم جمع باید محترم بماند و همه اعضا از ان دفاع کنند . حتی بعضا اتهام عدم جانبداری مناسب از مطبوعات را به جان خریده‌ام ولی یا تصمیمات هیات را برای همکاران مطبوعاتی توجیه کرده‌ام و یا حداقل با مصاحبه‌های تبلیغاتی که به بهانه حق خواهی ولی با هدف قهرمان نمایی صورت می‌گیرد به جنگ تصمیمات نرفته‌ام . معتقدم این روش اگرچه کارنامه درست کن نیست اما اثر بخشی بیشتری دارد . اما این بارکه در دو -  سه جا دیدم به نقل از مسئولان روزنامه همشهری  ،  مخالفت من با توقیف همشهری علنی شده است دلیلی بر کتمان نیست  .بعضی از سر دلسوزی و یا نیت خیرخواهانه به دنبال تادیب و یا تعطیلی مطبوعات هستند اما بنده نه ضرورتا به صفت نماینده مطبوعات بلکه حداقل به عنوان یک کارشناس مطبوعاتی یا ادمی که با فرایندهای سیاسی ، اجتماعی و امنیتی خیلی بیگانه نیست  ،  عموما موارد زیر را مطرح می‌کنم  : 1 -  ماده قانونی مربوط را نیز ارائه کنند  ،  بندی که به هیات نظارت اجازه توقیف در ان مصداق را صراحتا  ( و نه با تفسیر و چسب )  بدهد . در همه امور کشور باید به قانون تمکین کنیم زیرا تنها راه تعالی ویگانه راه تحقق عدالت و پیشرفت  ،  تمکین به قانون است . نه ان که شبه استدلال‌های قشری  ،  احساس کاذب تکلیف‌ها  ،  خودحق پنداری‌ها  ،  خود محوری‌ها  ،  توهمات و جهالت ها‌ی خود را فراتر از قانون بپنداریم  .2 -  مصلحت‌های اجتماعی و سیاسی روز و تبعات حرفه‌ای تعطیلی یک نشریه را نیز باید در نظر گرفت . ما در همه جا مامور به تکلیف نیستیم  ؛ اتفاقا در خیلی جاها مامور به نتیجه هم هستیم . نمی‌شود با یک تصمیم  ، ‌جامعه اماده بحران را تحریک کرد و عواقب سو امنیتی ان را نادیده گرفت و بعد هم ساده لوحانه دل خوش داشت که ماجوریم . نمی‌توان با یک تصمیم حتی ظاهرا درست  ،  منافع ملی را که نسبت به همه چیز اولویت دارد به مخاطره افکند .نمی توان بدون ان که فکری برای امنیت شغلی یا حرفه‌ای عده‌ای روزنامه نگار کرد انان را بیکار نمود .3 -  اگر هدف  ،  اصلاح امور است ایا می‌توان به روش دیگری  ( مفاهمه  ،  تذکر  ،  اخطار  ،  دعوت مدیرمسئول به جلسات  ،  عزل مدیرمسئول  ،  جریمه مالی و  …  )  به ان هدف رسید و اول از همه به سراغ جراحی نرفت ? من منکر نقش تادیبی برخوردهای سخت نیستم ولی همه می‌دانیم وقتی توقیف و لغو به یک قاعده روزمره تبدیل شود از اثر تربیتی بر دیگران فاصله می‌گیرد .اما در مصداق اخیر  ( همشهری )  علاوه بر محورهای فوق به دو نکته دیگر نیز باور داشتم  : 1 -  ایا چاپ نادانسته تصویری که عموم مردم نمی‌دانند مربوط به بهائیت است واقعا مصداق ترویج بهائیت است  ? 2 -  ایا حذف پرتیراژترین روزنامه کشور هیچ هزینه داخلی و بین المللی برای نظام ندارد  ?  باید قبول کنیم که حساسیت 7 - 6 روزنامه اصلی کشور به دلایل عدیده با سایر نشریات متفاوت است .در تماس با مسئولان روزنامه برای اعلام نظر هیات  ( تعطیلی داوطلبانه )   ،  مدیرمسئول همشهری گفت  :  این تصویر قبلا در روزنامه‌های ایران و خورشید چاپ شده است ( بعدا معلوم شد فقط روزنامه خورشید بوده )  اگرچه به ایشان گفتم که این نوع پاسخ نقضی و واکنشی  ،  رافع و مسموع نیست زیرا تکثیر اشکال است اماواقعا چه پاسخی برای این حرف او داریم ?  باید قبول کنیم هیات نظارت اولا موظف به رعایت وحدت رویه است و ثانیا باید سیستم نظارتی‌ای ایجاد کند که متکی به هم محله‌ای‌های اعضا و افشاگری‌های سایت‌های رقیب نباشد بلکه مدعی باشد مصادیق را به شکل جامع و مانع مانیتور می‌کند  .در جلسه  ،  استدلال‌های متعددی در تائید یا رد توقیف همشهری اقامه شد ولی حداقل دو استدلال زیر مطرح نشد که این هم از افات تصمیم گیری‌های درجا است  : 1 -  روزنامه‌های دیگر هم دسته گل مشابه به اب داده‌اند ولی یا متوجه نشده‌ایم و یا مشمول رافت شده‌اند  .2 -  در شرایطی که موضوع حقوق بشر  ،  بهانه دشمنان علیه نظام است انان می‌توانند تبلیغ کنند که جمهوری اسلامی ایران پرتیراژ‌ترین روزنامه خودش را به خاطر چاپ تصویر یک معبد بهائیت توقیف کرده است  ؛  تصویری که تبلیغ علنی ندارد و ضمنا نادانسته هم منتشر شده است و انگاه القا کنند که ادعاهایشان در باره بدرفتاری ایران با این فرقه صحت دارد .وقتی اعضای هیات نظارت را تحت فشار می‌گذاریم که بدون مطالعه قبلی و بدون دریافت دستور جلسه و ضمایم و مستندات ان  ،  فی المجلس رای بدهند همین اتفاق می‌افتد که علاوه بر هزینه‌های سیاسی و اجتماعی  ،  موجب وهن خود هیات نظارت هم بشود زیرا وقتی مصوبات یک مرجع عالی ،  مرتبا (  وتازگی‌ها ،  فورا )  نقض شود اعتبار و جایگاه ان تنزل می‌یابد  .اصولا تصمیم گیری با روش‌های حماسی همخوانی ندارد . تصمیم گیری  ،  ان هم توسط مراجع خطیر نباید تحت تاثیر رگ گردن این و ان باشد . در تصمیم گیری و قضاوت نیاز به تدبیر و سنجش همه جوانب امور داریم و بلکه به ان موظفیم  .نمی شود به دلیل ان که چند نفر تلفن زده‌اند و گفته‌اند اگر شما برخورد نکنید ما حسینی وار عمل می‌کنیم یا این که دیشب در مسجد محلمان دو نمازگزار به ما مراجعه کرده‌اند و گفته‌اند فلان عکس مصداق فلان تخلف یا جرم است ما که در مرجع کارشناسی و البته تعیین کننده نشسته‌ایم تحت تاثیر ان جو رای بدهیم  .به خاطر دارم وقتی می‌خواستند روزنامه ایران را به دلیل چاپ کاریکاتوری که گفته می‌شد توهین به هموطنان اذری است توقیف کنند به ناگهان دیدیم همین اقای کامران خودمان  ،  15 - 10 نفر از نمایندگان چهار استان اذری زبان را با خود به جلسه هیات اورد . ان عزیزان هم که فضای پارلمان را به اینجا تسری داده بودند  ( کانه مذاکرات اینجا هم پخش مستقیم می‌شود و موکلان دلاور انان مشغول فیض بردن و البته ارزیابی وکیل خود هستند )  با شور و هیجان برای هیات تعیین تکلیف می‌کردند . اقایان اصرار داشتند اعضای هیات نظارت در حضور انان انشای رای کنند . باز خدا خیر بدهد به اقای مختارپور  ،  معاون وقت مطبوعاتی که مودبانه عذر انان را خواست تا جلسه به روال طبیعی خود برگردد  .در ان جلسه به کسانی که بر تعطیلی روزنامه رسمی دولت و روزنامه زیر مجموعه وزارت ارشاد اصرار داشتند عرض کردم اگر سطح تشخیص را به مردم عادی تنزل دهیم و اگراستانه تحریک را اینقدر پائین بیاوریم  ( یا پائین بدانیم )  وارد دالانی می‌شویم که انتها ندارد و با این فتح باب باید منتظر باشیم برای مصادیق ناچیزی از این دست  ،  سایر روزنامه‌های اصلی کشور را نیز ببندیم  .البته در همان جلسه اطلاع داده شد که توقیف روزنامه ایران پیشنهاد شورای تامین است اما من اطمینان دارم که اعضای همان شورا هم تحت تاثیر پارادایم‌های سنتی امنیتی بوده‌اند  ،  یعنی اولا امنیتی دیدن و امنیتی کردن همه اتفاقات و ثانیا برخورد سخت با چنین پدیده‌هایی .ضمن ان که قرار نیست جای دیگر برای این هیات فرادستگاهی نسخه بنویسد زیرا ترکیب این هیات به گونه‌ای طراحی شده که خودشان مصالح عمومی و منافع و امنیت ملی را تشخیص می‌دهند و اعمال می‌کنند  .برای جلوگیری از برخورد سخت با مطبوعات که نتیجه‌ای جز انفعال انان و دوری از نقش و کارکرد نظارتی رسانه‌ها ندارد بهتر است که هیات نظارت بر مطبوعات از ابزار لغو و توقیف به صورت نادر استفاده کند و به جای ان  : 1 )  به خود نشریه اعلام شود که مدتی از انتشار ان خودداری کند  ( مدتی که هیات نظارت تشخیص می‌دهد )  در این صورت عوارض سیاسی  -  اجتماعی بستن یک نشریه به حداقل می‌رسد و ضمنا اسیب جدی مالی که بر اثر توقیف ناگهانی یک نشریه برای ان به وجود می‌اید و همچنین نامعلوم بودن مدت توقیف که تبعات حرفه‌ای و مالی جدی برای مطبوعات دارد منتفی می‌شود  .2 )  از انجا که مطابق تبصره 4 ماده 9 قانون مطبوعات  ،  مسئولیت یکایک مطالب به عهده مدیرمسئول نشریه است به صاحب امتیاز نشریه اعلام شود برای جلوگیری از توقیف نشریه  ،  مدیرمسئول جدیدی را به هیات نظارت بر مطبوعات معرفی کند .  ( حتی اگر صاحب امتیاز  ،  مدیرمسئول هم باشد این مدل قابل انجام است. یعنی به خود او می‌گوییم اگر چه ممکن است صلاحیت صاحب امتیازی داشته باشی ولی صلاحیت خطیرتر مدیرمسئولی را فاقد شده‌ای ) 3 )  جرایم سنگین مالی وضع شود و این مبالغ به حساب صندوق حمایت از روزنامه نگاران واریز گردد . ضرورت وجودی این صندوق و نحوه عمل ان  -  که با هدف ایجاد امنیت خاطر و تامین شغلی برای روزنامه نگاران و پیشکسوتان خانه نشین  ،  تاسیس می‌شود  -  جداگانه قابل بحث است  .4 )  هیات نظارت به وزارت ارشاد ابلاغ کند که تمام یا درصدی از یارانه نشریه خاطی در بازه زمانی معینی قطع شود و این موضوع به صورت شفاف به اطلاع خود نشریه نیز رسیده شود .5 )  پرونده نشریه عنداللزوم با شکایت وزارت ارشاد یا هیات نظارت به دادگاه نیز ارسال شود تا عمده قضاوت‌ها و مجازات‌ها در دستگاه قضایی تمرکز یابد  .همه این پیشنهادها با فرض شرایط موجود و در واقع ترمیمی است و کار مبنایی البته تصویب سریعتر قانون جامع رسانه‌ای و نظام مطبوعاتی است . در ان صورت  ،  درست مثل نظام پزشکی و نظام مهندسی  ،  بسیاری از داوری‌ها و مجازات‌ها در درون صنف انجام می‌شود و دخالت مراجع نظارتی و قضایی به حداقل ممکن و فقط به موارد فوری و حاد محدود می‌شود  .جایگزین‌های بالا در شرایط فعلی و با لحاظ وضعیت و واقعیات موجود است زیرا همه ما موظفیم به قانون عمل کنیم و اگر قوانین و ضوابط  ، اشکالاتی هم دارد یا با اقتضا زمانه همخوانی ندارد راه ان اصلاح قوانین از مبادی‌ای است که در خود قانون پیش بینی شده است . بله  ،  بنده هم توقیف یک نشریه را مرگ ان می‌دانم و به همین جهت هم برای کوتاه مدت به پیشنهادهای جایگزین قائلم تا اصل حیات یک رسانه تهدید نشود و بتوانیم مطبوعات کهنسال داشته باشیم اما برای کار بنیادی باید از طریق مکانیزم مجلس ،  ساز و کارهای جدید قانونی وضع کرد که اساسا مقوله‌ای به نام توقیف نداشته باشیم . اما وقتی درحال حاضر خود قانون به توقیف صراحت دارد حق نداریم با حرفهای شعاری از تن دادن به قانون فرار کنیم . هر چند باید تفسیر مضیق از قانون را سرلوحه قرار دهیم  ،  نه ان که با مناسبت و بی مناسبت و به شکلی سلیقه‌ای و تندروانه  ،  توقیف را به یک رویه معمول تبدیل سازیم  .منبع : بخش وبلاگ خبرانلاین