در جریان دیدار دوستانه تیم‌های ذوب اهن و کایزر اسپورت بازیکن ترکیه‌ای دندان دستیار ابراهیم‌زاده را شکست .به گزارش فارس ،  در دیدار دوستانه تیم‌های ذوب اهن و کایزر اسپورت ترکیه که در کمپ ازمیت ترکیه برگزار شد ،  حسن حاج رسولی ،  دستیار منصور ابراهیم‌زاده به علت غیبت داور ترک این مسابقه دوستانه را قضاوت کرد .در جریان مسابقه ارنج یکی از بازیکنان تیم ترکیه‌ای به صورت وی برخورد کرد و در اثر این ضربه غیرعمدی ،  دندان مربی ذوب اهن شکست .به دلیل نبود داور ،  حاج رسولی مجبور شد تا پایان مسابقه این دیدار دوستانه را قضاوت کند که سرانجام ذوب اهن با نتیجه 3 بر یک به پیروزی رسید .* بازیکنان تیم ذوب اهن پس از حضور چند روزه در کمپ ازمیت بعدازظهر دیروز با دریافت اجازه از کادر فنی به شهر ازمیت رفته و گشت و گذار و خرید پرداختند .* تیم فوتبال ذوب اهن روزهای دوشنبه و پنج‌شنبه ،  2 دیدار دوستانه دیگر برگزار می‌کند و کاروان 46 نفره این تیم جمعه ساعت 21 استانبول را به مقصد تهران ترک می‌کند.