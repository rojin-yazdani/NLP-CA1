رئیس مجمع تشخیص مصلحت نظام تاکید کرد :  حمله به سوریه به بهانه بمباران شیمیایی توجیه سیاسی و انسانی ندارد.به‌گزارش خبرگزاری فارس ،  ایت‌الله هاشمی رفسنجانی با ابراز نگرانی از اینده مردم سوریه که در تهدید حملات داخلی و خارجی قرار دارند ،  گفت :  انتظار از عقلای جهانی و حاکمان کشورهای قدرتمند این است که گره‌ای را که با دست در مذاکرات باز می‌شود ،  به جنگ و دندان نکشانند.وی که عصر دیروز در دیدار اعضای مؤسسه خیریه زنجیره امید سخن می‌گفت ،  افزود :  هم بمباران شیمیایی و هم بهانه ان برای به زحمت انداختن مردم سوریه ،  هیچ توجیه سیاسی و انسانی ندارد.رئیس مجمع تشخیص مصلحت نظام در بخش دیگری از سخنانش فعالیت‌های مؤسسات خیریه مخصوصا مؤسساتی را که برای سلامتی انسان‌ها تلاش می‌کنند ،  ارزشمند خواند.هاشمی رفسنجانی گفت :  گرفتاری‌های دنیا زیاد است و یکی از انها مشکلات کودکان نیازمند در بخش‌های غذا و درمان است که به خاطر بعضی از مخمصه‌ها ،  مانند سیل‌ها ،  زلزله‌ها و جنگ‌های داخلی و منطقه رو به افزایش است.وی ابراز امیدواری کرد که مؤسسه زنجیره امید در دولت تدبیر و امید و با همکاری پزشکان متخصص ایرانی در سراسر جهان ،  مانند مراکز پیشرفته دنیا برای درمان کودکان در بیماری‌های قلبی ،  ارتوپدی و ترمیمی موفق باشد.در اغاز این دیدار ،  مریم مرعشی و دکتر مسعود مرعشیان  ( مدیرعامل و قائم مقام مؤسسه خیریه زنجیره امید )  ،  دکتر ربانی  ( رئیس مرکز طب کودکان )  ،  دکتر هاشمی  ( رئیس سازمان بهزیستی کشور )  ،  دکتر مزدا  ( پرفسور ارتوپدی )  ،  دکتر امیر حسنخانی  ( چشم پزشک )  و دکتر حمید میرزاده ،  گزارشی از اوضاع کودکانی که نیازمند کمک‌های خیریه برای درمان بیماری‌ها می‌باشند ،  ارائه دادند.