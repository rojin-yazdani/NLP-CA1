عضوکمیسیون برنامه ،  بودجه و محاسبات مجلس گفت :  :  تولید در حال حاضر در شرایط رکود تورمی است از این رو کارشناسان مجلس و دولت وفعالان بازار پول معتقدند که بانکها عامل اصلی انحراف نقدینگی هستند.علی محمد احمدی در گفت وگوبا خبرنگار خانه ملت درباره راههای تقویت سیستم بانکی به منظور افزایش سطح تسهیلات دهی بانک‌ها به بنگاه‌های تولیدی جهت خروج از رکود ،  گفت : مشکل اساس این است که بانک‌ها نمی‌خواهند شرایط موجود اقتصادی کشور را بپذیرند اما مسیری که اکنون طی می‌کنند مسیری است که باید در شرایط عادی طی شود.نماینده مردم دهلران ،  ابدانان و دره شهر در مجلس شورای اسلامی گفت :  تولید در حال حاضر در شرایط رکود تورمی است از این رو کارشناسان مجلس و دولت وفعالان بازار پول معتقدند که بانک‌ها عامل اصلی انحراف نقدینگی هستند. وی افزود :  بانک‌ها بنگاه داری می‌کنند و منابعی که باید از طریق بازارهای مالی وخرید سهام به سمت تولید سوق پیدا کند در بانک‌ها بلوکه شده است. این عضو کمیسیون برنامه ،  بودجه و محاسبات مجلس گفت :  نسبت نقدینگی به تولید ناخالص ملی که زمانی سه به یک بوده تقریبا یک به یک شده و بالغ بر 600 هزار میلیارد تومان رسیده و فشار بالایی را به اقتصاد کشور وارد کرده است. احمدی گفت :  در راستای اقتصاد مقاومتی بانکها باید تلاش کنند منابعی که در اختیار شان است را به بنگاه‌هایی تخصیص دهند که نسبت سرمایه به تولید واشتغال انها قابل توجه باشد هر چند که در گذشته این اتفاق نیفتاد. نماینده مردم دهلران ،  ابدانان و دره شهر در مجلس گفت :  بانکها در ادوار گذشته از محل تبصره‌های تکلیفی و منابع بودجه پولهای کلانی را به طرحهای تولیدی دادند اما چون عمده طرح‌ها توجیه اقتصادی نداشته الان به بن بست رسیده‌اند و بانکها هم امدند اموال این بنگاهها را مصادره کردند و در اختیار گرفته‌اند که این درست نیست چرا که اینها سرمایه‌های مردم است از این رو بلوکه کردن و بلاتکلیفی اینها به نفع اقتصاد ملی نیست. وی افزود :  اگر بانکها به سرعت اموال مازاد خود را بفروشند و سیستم بانکی را به سمت الکترونیکی ببرند بسیاری از مشکلاتشان حل خواهد شد. این عضو کمیسیون برنامه ،  بودجه و محاسبات گفت :  بانک‌ها می‌توانند با فروش بنگاههای خود در بورس و املاک مازادشان قدرت تسهیلات دهی خود را افزایش دهند