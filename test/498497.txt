 		تعداد مراكز ارايه‌دهنده اينترنت در كشور رو به كاهش است. اين آمار توسط مركز آمار ايران در تاريخ ١٥ ارديبهشت امسال ارايه شده است. اين در حالي است كه هرروز ضريب نفوذ اينترنت در ايران رو به افزايش است. آخرين آمارها از جمعيتي ٣٦ ميليوني در كشور حكايت مي‌كند كه به اينترنت دسترسي دارند. ١٠٦ مركز از مراكز ارايه‌دهنده خدمات اينترنت از سال ٨٩ تا آخر سال ٩٢ تعطيل شده‌اند. اما براساس گزارش مركز آمار ايران ارزش ستانده‌هاي كارگاه‌هاي (دريافتي‌ها) خدمات اينترنت در دوره مورد بررسي بيش از ٣١٦ ميليارد تومان بوده كه از اين رقم ٢٨٠ ميليارد تومان بابت دريافت خدمات اينترنتي (٨/٨٨ درصد) و ٢٤ ميليارد تومان بابت خدمات رايانه‌اي (٦/٧ درصد) و پنج ميليارد تومان دريافتي بابت مابه‌التفاوت خريد و فروش كالاها و پنج ميليارد تومان هم بابت ساير دريافتي‌هاست. در واقع اين‌گونه مي‌توان حساب كرد كه درآمد هر كدام از اين مراكز ارايه‌دهنده خدمات اينترنت با احتساب هزينه‌ها در يك سال رقمي نزديك به ١١٠ ميليون تومان بوده است كه اگر تعداد كافي نت‌ها را با اين عدد حساب كنيم درآمد ١٩١ ميلياردي اين مراكز را به ما نشان مي‌دهد.سابقه آمار مراكز اينترنتيمركز آمار ايران قبلا چهار بار در سال‌هاي ١٣٨١، ١٣٨٢، ١٣٨٧ و ١٣٩٠ طرح آمار‌گيري از كارگاه‌هاي خدمات اينترنت را در سطح تمامي استان‌هاي كشور به اجرا درآورده بود. هدف كلي از اجراي اين طرح تامين داده‌هاي مورد نياز، تهيه حساب‌هاي ملي و منطقه‌اي سال ١٣٩٢ بخش ارتباطات در فعاليت كارگاه‌هاي خدمات اينترنت است. اين آمار‌گيري در تاريخ اول تا ٣٠ شهريور ١٣٩٣ انجام داده شده است. در اين آمارگيري كارگاه‌هاي خدمات اينترنت كارگاهي است كه امكان استفاده كاربران از اينترنت را فراهم مي‌كند. اين كارگاه‌ها با توجه به فعاليت اصلي خود به پنج گروه تفكيك مي‌شوند. همچنين منظور از هزينه‌هاي دريافتي، درآمد اين كارگاه‌ها و منظور از عبارت پرداختي، هزينه‌هاي اين كارگاه‌ها بوده است.كاهش تعداد مراكز ارايه خدمات اينترنتبراساس آمار مركز آمار ايران در سال ١٣٩٢ از تعداد ٢٨٧٢ كارگاه در كل كشور كه به فعاليت ارايه خدمات اينترنت مشغول بوده‌اند تعداد ١٧٣٨ عدد (٥/٦٠ درصد) كافي نت و ١١٣٤ (٥/٣٩ درصد) ساير كارگاه خدمات اينترنت بوده‌اند. درسال ١٣٩٢ كل كارگاه‌هاي خدمات اينترنت كشور ٢٦٦٨١ كامپيوتر نصب شده داشته‌اند. اين كارگاه‌ها روزانه به‌طور متوسط ٩٠١٥٣ نفر مراجعه كننده و نيز در طول سال تعداد ١/٣ ميليون مورد ثبت نام اينترنتي داشته‌اند كه اين تعداد معادل ١/١ برابر دوره قبل بوده است. با توجه به اين آمار و كاهش تعداد اين مراكز به نظر مي‌رسد كه مردم اشتياق بيشتري براي انجام كارهاي اينترنتي خودشان به صورت شخصي دارند.كاركنان مراكز اينترنتدر سال ١٣٩٢ تعداد كاركنان كارگاه‌هاي خدمات اينترنت ٨٨٦٨ نفر بوده است كه نشان مي‌دهد به طور متوسط در هر كارگاه حدود سه نفر مشغول به كار بوده‌اند. همچنين از كل كاركنان اين كارگاه‌ها ٥١٨٥ نفر (٥/٥٨ درصد) كاركن مزد و حقوق بگير تمام‌وقت، ٩٠٠ نفر (١/١٠ درصد) كاركن مزد و حقوق‌بگير پاره وقت و ٢٧٨٣ نفر (٤/٣١ درصد) كاركن بدون مزد و حقوق بوده‌اند.پرداختي‌ها و دريافتي‌هااين بخش يكي از مهم‌ترين بخش‌هاي اين آمارگيري به حساب مي‌آيد كه مي‌توان متوجه ابعاد مالي اين حرفه شد. درسال ١٣٩٢ ارزش پرداختي‌ها و دريافتي‌هاي كارگاه‌هاي خدمات اينترنت به ترتيب بيش از ١٣٠ ميليارد تومان و ٣٢١ ميليارد تومان بوده است. براين اساس براي هركارگاه به‌طور متوسط ارزش پرداختي‌ها ٤٥ ميليون تومان و ارزش دريافتي‌ها ١١١ ميليارد تومان است كه نشان مي‌دهد در مقايسه با دوره قبل ارزش پرداختي‌ها و دريافتي‌هاي هريك از اين كارگاه‌ها به ترتيب ٤/١ و ٩/١ برابر شده است.چرا اين مراكز رو به كاهش هستند؟با يك حساب سرانگشتي مي‌توان به اين نتيجه رسيد كه شايد يكي از دلايل كم شدن تعداد اين مراكز به دليل مشكلات اينترنت در كشور و وجود برخي محدوديت‌ها براي اين افراد است. از جمله مهم‌ترين اين مشكلات بحث پهناي باند و قيمت اينترنت است كه عده زيادي نمي‌توانند در خانه اينترنت داشته باشند يا براي مراجعه به كافي نت‌ها مشكلات مالي دارند. شايد بتوان پيش بيني كرد كه در صورت فراهم شدن شرايط بهتر چه از نظر سرعت، پهناي باند و قيمت براي اينترنت در آينده رشد نسبتا چشمگيري به وجود آيد و تعداد اين مراكز از ٢٨٧٢ مركز بيشتر شود.مراكز ارايه‌دهنده اينترنت چه نام‌هايي دارند؟كافي نت: (coffee net) كارگاهي است كه امكان استفاده كاربران از اينترنت را به صورت حضوري فراهم مي‌كند و در آن مشتريان و كاربران به شبكه اطلاع‌رساني اينترنت دسترسي پيدا كرده و از جمله مي‌توانند از آن ارتباط تلفني با خارج از كشور برقرار كنند. مراكز پشتيباني اينترنت: (ISP) كارگاهي است كه امكان دستيابي به اينترنت و ساير سرويس‌هاي وب را فراهم مي‌كند. اين مراكز نگهداري و پشتيباني از سرويس‌دهندگان وب را نيز انجام مي‌دهند. اين مراكز داراي ابعاد و اندازه‌هاي متفاوتي هستند كه توسط افراد يا شركت‌ها پشتيباني مي‌شوند. مراكز ارايه‌دهنده پهناي باند اينترنت: (ICP) كارگاه‌هاي ارايه‌دهنده پهناي باند اينترنت به عرضه‌كنندگان مردمي و بهره‌برداران نهايي (شركت)‌ها هستند. تمامي افرادي كه مايل به دريافت پهناي باند اينترنت بوده مي‌توانند از اين كارگاه‌ها استفاده كنند. كارگاه‌هاي تامين كننده ارتباطات خصوصي: (PAP) اين كارگاه‌ها با استفاده از شبكه فيبر نوري شركت‌هاي مخابرات استاني به ايجاد شبكه ارتباطي پرسرعت براي كاربران مي‌پردازند. اين كارگاه‌ها با نصب تجهيزات بازم ارتباطات سيمي يا بيسيمي را براي اينترنت پرسرعت فراهم مي‌كنند. وايمكس: (WIMAX) كارگاه‌هايي هستند كه با استفاده از يك سيستم ارتباطي بي‌سيم ديجيتال ارتباط كاربران را به شبكه اينترنت پرسرعت تامين مي‌كنند. 	