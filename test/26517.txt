1  )  این فوتبال گویا ان قدر در نظر اقایان ارزش و اعتبار دارد که حاضرند به خاطر دفاع از مواضع خودشان در ان ،  حتی پای اسطوره‌های علمی تاریخ بشر را هم به میان بکشند !  به نوشته قدس ؛  مهندس امیر واعظ اشتیانی که عمدتا مصاحبه‌های جنجالی و تفصیلی خودش را با یک خبرگزاری رسمی و معتبر انجام می‌دهد و اصولا هیچ کجای این قبیل گفتگوهایش جای حاشا و تکذیب ندارد ،  به تازگی یک مرتبه دیگر علیه امیر قلعه نویی موضع گرفته و طی عجیب‌ترین سخنان ممکن ،  کادر فنی سابق تیمش را به تلاش برای برهم زدن ارامش کنونی استقلال متهم کرده است !  کار اقای مهندس ان قدر بیخ پیدا کرده که حتی حاضر است گالیله بخت برگشته را هم نبش قبر کند و برای اثبات ادعاهای عجیبش ،  به دامان این دانشمند سرشناس چنگ بیندازد !  ایا واقعا همه دنیا ،  همین طور که واعظ ادعا کرده ،  دست به دست هم داده‌اند تا استقلال را زمین بزنند ?  باورش کمی دشوار است ! 2  )  امروز به نظر می‌رسد بزرگترین مشکل استقلال ،  خود استقلال است. تیم سابقا صدرنشین جدول رده بندی ،  هر روز هرچه بیشتر در باتلاقی فرو می‌رود که اصلی‌ترین فراهم کنندگان ان ،  خود مدیران و گردانندگان ان هستند. یک سوی اصلی دعوای مرگباری که دیری است در اردوگاه ابی‌ها در گرفته ،  واعظی است که انگار از یاد برده همه کاره یک تیم با میلیون‌ها هوادار است و باید پاسدار اسایش و امنیت روانی مجموعه‌اش باشد تا استقلال ،  از گزند حواشی همیشگی اطرافش ایمن بماند .برعکس ؛  جناب اقای مهندس طی تمام این ماه‌ها ،  به میان گود امده و با رساترین صدا و تحریک امیزترین جملات ممکن مبارز می‌طلبد !  در شرایطی که ایشان کوشیدند با دستمایه قراردادن توافق خود با مدیر ارشد کارخانجات فولاد مبارکه ،  از پاسخگویی در زمینه اتهاماتی که متوجه قلعه نویی می‌کنند ،  در برنامه 90 بگریزند ،  اکنون جالب است که سر درددل استاد در گفتگو با رسانه‌ها دوباره باز می‌شود تا در جایی که دیگر عادل نکته سنجی نیست تا مچ حضرت والا را بگیرد ،  یک مرتبه دیگر کارکنان سابق استقلال به انواع اتهامات متهم شوند ! اقای واعظ ؛  کدام را باور کنیم ?  دم خروس را یا قسم حضرت عباس را ?  اگر دم از ارامش می‌زنید ،  مصاحبه تازه تان یک مثال نقض برای این ادعاست و اگر همچنان در تکاپوی مبارزه به سر می‌برید ،  چطور در برنامه 90 حاضر به تکرار ادعاهای خود و رو در رویی احتمالی با قلعه نویی نشدید ?  ! 3  )  جالب است ؛  به تازگی مصاحبه‌ای از امیر قلعه نویی منتشر شده که سرمربی سابق استقلال در ان ،  اعلام کرده بود به واسطه توصیه علی سعیدلو از ادامه جنگ لفظی با اشتیانی می‌پرهیزد .این در حالی است که اقای واعظ اشتیانی -  مرد دو شغله ورزش ایران -  که گویا باید به حرمت قائم مقام بودنش در سازمان ،  زودتر و بهتر از دیگران به خواسته‌های رئیس سازمان تربیت بدنی عمل کند ،  توصیه مزبور را نادیده گرفته و هر روز شلیک جانانه‌تری از توپخانه کذایی‌اش به اردوگاه سرمربی سپاهان انجام می‌دهد !  جدا نگران ورزش کشورمان هستیم ؛  یکی از نقاط ضعف بزرگ تشکیلات سابق تربیت بدنی در ایران ،  تندخویی و جنجال طلبی برخی از منصوبان علی ابادی در سازمان بود که عملا همیشه چراغ جنگ را روشن نگه داشته و صلح را برهم می‌زد. امیدوار بودیم با حضور سعیدلو در این سمت ،  این گونه مشکلات به حداقل برسد ،  اما …  نه اقای اشتیانی ،  این رسمش نیست .4  )  استقلال بزرگ ،  لحظه لحظه در کام نابودی فرو می‌رود و عنقریب است که تداوم نتایج اسفبار اخیر ،  به وقوع بحرانی سنگین در مجموعه این تیم منجر شود. در رویارویی یک فرد با یک باشگاه ،  بدون شک بیشترین ضرر را باشگاهی می‌بیند که نیازمند ارامش و فضای امن روانی است. استقلال تحت هیچ شرایطی در مبارزه با قلعه نویی و دیگران موفق نمی‌شود و از همین رو ،  جدا به نفر اول این باشگاه توصیه می‌کنیم دست از رویه‌اش بردارد و برای جلوگیری از فاجعه ،  همه تمرکزش را خرج تیمی بکند که روی مرز بحران ایستاده است.