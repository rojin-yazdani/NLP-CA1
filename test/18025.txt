نمایندگان مجلس شورای اسلامی روز پنجشنبه کار بررسی لایحه بودجه سال 91 را پس از 8 روز و 14جلسه بررسی در مجلس با سقف 566 هزار میلیارد تومان تصویب و به قانون تبدیل کردند.به گزارش کیهان نمایندگان مجلس با 123رای موافق ،  46 رای مخالف و 14 رای ممتنع از 200 نماینده حاضر در جلسه ،  ماده واحده ،  ردیف‌ها و بندهای لایحه بودجه 91 را تصویب کردند.بهارستان نشینان با تصویب لایحه بودجه ،  میزان بودجه سال 1391 کل کشور را در دو بخش درامد و هزینه مشخص کردند.طبق ماده واحده قانون بودجه 91 ،  بودجه امسال از حیث منابع  ( درامدها )  بالغ بر 5 میلیون و 665 هزار و 618میلیارد و 35 میلیون ریال و از حیث مصارف  ( هزینه‌ها )  بالغ بر 5 میلیون و 665 هزار و 618 میلیارد و 35 میلیون ریال به شرح زیر است : الف -  منابع بودجه عمومی دولت از لحاظ درامدها و واگذاری دارایی‌های سرمایه‌ای و مالی و مصارف بودجه عمومی دولت از حیث هزینه‌ها و تملک دارایی‌های سرمایه‌ای و مالی بالغ بر یک میلیون و 642 هزار و 177 میلیارد و 61 میلیون ریال شامل : الف 1 -  منابع بودجه عمومی بالغ بر یک میلیون و 442 هزار و 699 میلیارد و 77 میلیون ریال.الف2 -  درامدهای اختصاصی وزارتخانه‌ها و موسسات دولتی بالغ بر 201 هزار و 477 میلیارد و 984 میلیون ریال.ب -  شرکت‌های دولتی ،  بانک‌ها و موسسات انتفاعی وابسته به دولت از لحاظ درامدها و سایر منابع تامین ارتباط بالغ بر 4 میلیون و 211 هزار و 754 میلیارد و 289 میلیون ریال و از حیث هزینه‌ها و سایر پرداخت‌ها بالغ بر 4 میلیون و211 هزار و 754 میلیارد و 289 میلیون ریال.بودجه 91 از اغاز تاکنون گفتنی است رئیس جمهور در جلسه علنی روز 12بهمن ماه مجلس ،  لایحه بودجه 1391 کل کشور را پس از 57 روز تاخیر برای بررسی و طی مراحل قانونی تقدیم هیئت رئیسه مجلس کرد اما تاخیر دولت در ارائه لایحه بودجه واکنش‌های متعدد و مختلفی را از درون مجلس به دنبال داشت.براساس ائین نامه داخلی مجلس ،  بهارستان نشینان از زمان چاپ و توزیع لایحه بودجه سالیانه کل کشور و پیوست‌ها و سوابق ان تا مدت 10روز می‌توانستند پیشنهادهای خود را به کمیسیون‌های تخصصی مجلس ارائه کنند و کمیسیون‌های تخصصی نیز موظفند حداکثر تا 15روز پس از چاپ و توزیع لایحه ،  گزارش خود را به کمیسیون تلفیق تقدیم کنند.کمیسیون تلفیق هم موظف بود حداکثر ظرف مدت 15روز پس از پایان مهلت گزارش کمیسیون تخصصی ،  ضمن رسیدگی به این گزارش‌ها ،  گزارش نهایی خود را تنظیم و به مجلس شورای اسلامی ارائه دهد.گفتنی است از انجا که فرصت برای بررسی و تصویب کامل لایحه بودجه تا پایان سال 90 وجود نداشت نمایندگان مجلس در جلسه 21اسفندماه سال گذشته با تصویب تنخواه 22 هزار میلیاردی رسیدگی به لایحه بودجه سال 91 را رسما به امسال موکول کرده بودند.نمایندگان مجلس در این جلسه به دولت اجازه داده بودند در ماه‌های فروردین و اردیبهشت سال 1391 تا مبلغ 220 هزار میلیارد ریال دریافت و پرداخت کند.به موجب این طرح مقرر شده بود 22 هزار میلیارد تومان در چارچوب احکام و جداول قانون بودجه سال 1390 برای دریافت و پرداخت در دو ماهه اول سال اینده ارائه شود ،  مشروط بر اینکه هزینه‌های جاری بیش از 10درصد نسبت به سال قبل افزایش نیابد.50 عضو کمیسیون تلفیق مجلس نیز در بهمن ماه سال 90 از بین اعضای کمیسیون‌های تخصصی پارلمان انتخاب شدند و از 15فروردین بررسی لایحه بودجه را در دو شیفت بعدازظهر و پس از نماز مغرب و عشا اغاز کردند که در نهایت کار بررسی سند مالی کشور در سال 91 در جلسه 19 اردیبهشت ماه این کمیسیون که تا 12 نیمه شب نیز به طول انجامید ،  به اتمام رسید.نادرترین و در عین حال جالب‌ترین اتفاق در جریان بررسی بودجه توسط کمیسیون تلفیق عدم تصویب کلیات ان در این کمیسیون بود که اعضای تلفیق پس از چندین جلسه بحث و بررسی ،  روز 20 فروردین ماه کلیات لایحه بودجه را برای اولین بار با 15 رای موافق ،  19 رای مخالف و 1 رای ممتنع تصویب نکردند.اما فردای ان روز 34 تن از اعضای تلفیق در جلسه‌ای که علی لاریجانی رئیس مجلس نیز در ان حاضر شده بود ،  با رای گیری مجدد ،  کلیات لایحه بودجه 91 را تصویب کردند.بالاخره لایحه بودجه صبح روز 20 اردیبهشت ماه به صحن علنی پارلمان امد و براساس ماده 108 ایین نامه داخلی مجلس ،  نماینده دولت ،  سخنگوی کمیسیون تلفیق و حداکثر 10 نفر از نمایندگان به عنوان مخالف و 10 نفر به عنوان موافق گزارش کمیسیون تلفیق ،  درباره لایحه بودجه صحبت کردند و سپس کلیات لایحه با رای اکثریت نمایندگان مجلس تصویب شد.پس از تصویب کلیات بودجه نمایندگان وارد بررسی جزئیات بودجه 91 شدند و در نهایت با برگزاری جلسات 2 شیفته این بررسی صبح روز پنجشنبه به پایان رسید.بهارستان نشینان مجموعا طی 8 روز و 14 جلسه در صحن علنی لایحه بودجه 91 را بررسی کردند و روز پنجشنبه با تصویب سقف بودجه از دو حیث درامد و هزینه پرونده لایحه بودجه 91 کل کشور را بستند.متن قانون بودجه 91 شامل 3 بخش ماده واحده  ،  مواد الحاقی به ماده واحده و ردیف‌های بودجه است که براساس گزارش کمیسیون تلفیق متن بودجه‌ای که برای بررسی به صحن علنی امد ،  شامل 19 بند در ماده واحده و 56 ماده الحاقی به ان بود.در قانون بودجه سال 1391کل کشور که با نفت 85 دلاری و دلار 1226 تومانی بسته شده ،  بودجه عمرانی دولت با عنوان تملک دارایی‌های سرمایه‌ای 38 هزار و 252 میلیارد تومان ،  منابع حاصل از فروش نفت و فراورده‌های نفتی 61 هزار و 55 میلیارد تومان ،  درامدهای مالیاتی دولت 45 هزار و 772 میلیارد تومان ،  درامد دولت از اجرای قانون هدفمندی یارانه‌ها 66 هزار میلیارد تومان و حقوق کارمندان دولت تحت عنوان جبران خدمات کارکنان 31 هزار و 374 میلیارد تومان تعیین شده است.مجوز مجلس به دولت مبنی بر تنخواه 22 هزار میلیاردی برای دو ماه ابتدایی سال 1391 یکشنبه 31 اردیبهشت ماه از اعتبار می‌افتد و دولت از روز اول خرداد ملزم به اجرای قانون بودجه 91 کل کشور است.اختصاص 2درصد بودجه عمومی به امور زیربنایی ،  اقتصادی ،  فرهنگی و اجتماعینمایندگان مجلس شورای اسلامی در جلسه علنی صبح پنجشنبه پارلمان رسیدگی به جزئیات لایحه بودجه 91 کل کشور را ادامه داده و بند الحاقی 43 را به تصویب رساندند.مجلس 2 درصد از اعتبارات بودجه عمومی دولت در قانون بودجه سال 91 را به امور زیربنایی ،  اقتصادی ،  اجتماعی ،  فرهنگی و …  اختصاص داد.بهارستان نشینان همچنین در جریان بررسی ماده الحاقی 44 با پیشنهاد نیره اخوان نماینده مردم اصفهان مبنی بر افزایش حق بیمه کارگران ساختمانی از 10درصد که در این ماده امده بود ،  به اندازه یک درصد نسبت به سال 90 ،  با 119 رای موافق ،  30 رای مخالف و 18 رای ممتنع از مجموع 202 نماینده حاضر در صحن علنی مجلس موافقت کردند.نمایندگان مجلس در ادامه جلسه روز پنجشنبه خود مقرر کردند مدت زمان تقسیط عوارض شهرداری‌ها تا 6 سال افزایش یابد.در مصوبه‌ای دیگر بهارستان نشینان خزانه داری کل کشور را موظف کردند سهم شهرداری‌ها و دهیاری‌ها را از جریمه‌های رانندگی به طور مستقیم به حساب شهرداری‌ها و استانداری‌ها واریز کند.مجلس همچنین به وزارت نیرو اجازه داد تا با رعایت اصل 44 قانون اساسی نسبت به عقد قرارداد برای تبدیل حداقل 4 هزار مگاوات نیروگاه گازی به سیکل ترکیبی اقدام کنند.نمایندگان مجلس در ادامه جلسه روز پنجشنبه مصوب کردند که به منظور تمرکززدایی وظایف ،  اختیارات و مسئولیت‌های وزرا و معاونین رئیس جمهور با تصویب دولت می‌تواند به عهده سایر مقامات و استانداری‌ها گذاشته شود.مجلس همچنین در ماده الحاقی 56 که اخرین ماده الحاقی به ماده واحده است ،  تصویب کرد که اجرایی این قانون از زمان تصویب ان لازم الاجرا است.هزینه‌های مصرفی اماکن مقدس اقلیت‌ها رایگان شدنمایندگان مجلس شورای اسلامی در ادامه جلسه علنی پارلمان با نظر کمیسیون تلفیق بودجه مجلس برای افزودن عبارتی به ماده الحاقی 28 موافقت کردند.بهارستان نشینان در ماده الحاقی 28 لایحه بودجه مصوب کرده بودند که هزینه‌های مصرفی و حق انشعاب برق ،  اب و گاز برای مساجد ،  حسینیه‌ها و دارالقران‌ها رایگان است.در نهایت کمیسیون تلفیق ماده الحاقی 28 را به شرح ذیل اصلاح کرد که نمایندگان مجلس نیز با ان موافقت کردند که بر این اساس هزینه مصرفی و حق انشعاب برق ،  اب و گاز برای مساجد ،  حسینیه‌ها ،  دار القران‌ها و اماکن دینی اقلیت‌های دینی شناخته شده در قانون اساسی رایگان است.انتقاد یک نماینده از اختصاص بودجه برای بنیاد مولاناموید حسینی نماینده خوی در مجلس نسبت به در نظر گرفتن سه ردیف اعتباری در بودجه 91 برای بنیاد مولانا انتقاد کرد و گفت :  سواستفاده از نام بزرگان در بودجه در شان مجلس نیست.وی با اشاره به ریاست رضا عبداللهی نماینده ماهنشان در کمیسیون تلفیق بودجه 91 ،  گفت :  برای ماهنشان نیز چندین میلیارد تومان بودجه در نظر گرفته شده است ،  حال جای این پرسش پیش می‌اید که ایا این موضوع برای همه امکان پذیر است و همه نمایندگان می‌توانند چنین ردیف‌های اعتباری برای حوزه‌های انتخابیه شان داشته باشند ? در ادامه علی لاریجانی رئیس مجلس شورای اسلامی ضمن وارد ندانستن این اخطار ،  گفت :  موضوعی که شما مطرح می‌کنید ،  اخطار قانونی نیست.وی افزود :  دولت لایحه بودجه 91 را تنظیم کرده و این لایحه به تلفیق رفته و در انجا بررسی شده و سپس به صحن علنی مجلس امده است و نمی‌توان این موضوع را تبعیض دانست.ایرادات شورای نگهبان به بودجه در جلسه شنبه بررسی می‌شودرئیس مجلس پس از تصویب بودجه 91 از مسئولان و دستگاه‌های دخیل در بررسی این لایحه تشکر و اعلام کرد که جلسه بعدی مجلس ساعت 14 روز شنبه برای بررسی مواد ارجاعی شورای نگهبان تشکیل می‌شود.رئیس مجلس همچنین گفت ما منتظر می‌مانیم تا شورای نگهبان نظرات خود را در خصوص مصوبات مجلس در بودجه 91 اعلام کند و کمیسیون تلفیق نیز عصر روز پنج شنبه نظرات شورای نگهبان را بررسی کرده و صبح روز شنبه نیز طی جلسه‌ای ادامه رسیدگی به موارد اعاده شده از شورای نگهبان را در دستور کار دارد.