مدافع استقلال که بعد از پایان بازی مقابل شهرداری سمنان در جام حذفی ،  از وزیر ورزش خواسته بود تا میزان حقوقش را در رسانه‌ها منتشر کند ،  تنها پس ازساعتی ازاین اظهارنظر ،  با ارایه توضیحاتی ان هم در سایت باشگاه استقلال (  !  )  حرف‌هایش را پس گرفت.به گزارش تابناک ورزشی ،  این تغییر نظر سریع و تصحیح اشتباه در مصاحبه  ،  تردیدهایی را ایجاد کرده است ،  به خصوص اینکه مدیرعامل استقلال رییس دفتر وزیر ورزش است.به نقل ازسایت رسمی باشگاه استقلال ،  حنیف عمران زاده نسبت به صحبت‌هایش پس از دیدار استقلال و شهرداری سمنان توضیحاتی داده واز قول او گفته شده :  در مصاحبه‌های منتشر شده از من سو تفاهمی ایجاد شده است که من وظیفه خودم دانستم درباره ان توضیحاتی را ارائه کنم. منظور من از انتشار قراردادهای مسئولین ،  تنها مربوط به مسئولین فدراسیون بود و من زمانی که قصد داشتم از اسامی انها استفاده کنم به اشتباه نام وزارتخانه ورزش را نیز به زبان اوردم که از همین جا از وزیر دانشگاهی و محترم ورزش پوزش می‌طلبم. حنیف در حالی می‌گوید که از سیاست انتشار مبلغ قراردادها شاکی وناراحت است که این طرح مورد قبول وحمایت وزارت ورزش و شخص وزیر بوده است :  منظور من از این صحبت‌ها انتقاد به فدراسیون فوتبال و متولیان انها بود که با منتشر کردن قراردادهای بازیکنان ذهن مردم را منحرف می‌کنند و روی صحبت من تنها با این سازمان بود که در این میان به اشتباه نام وزارت ورزش نیز مطرح شد.