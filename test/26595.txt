یک نماینده سابق کنگره که ماه پیش در ایران بوده روز جمعه پیش‌بینی کرد ایران و گروه 1 + 5 در مذاکرات هسته‌ای به توافق دست خواهد یافت.به گزارش فارس ،  یک نماینده سابق کنگره که ماه پیش در ایران بوده روز جمعه پیش‌بینی کرد ایران و گروه 1 + 5 در مذاکرات هسته‌ای به توافق دست خواهد یافت.جیم اسلاتری که می‌گوید ماه گذشته برای صحبت در کنفرانس جهان علیه خشونت و افراطی‌گری در ایران حضور داشته در گفت‌وگو با توپکا کپیتال ژورنال مدعی شده با چندین نفر از مقامات بلندپایه ایرانی دیدار کرده است.اسلاتری گفته ایرانی‌ها به وی گفته‌اند بعد از وقوع انقلاب اسلامی در سال 1979 این اولین باری است که از یک مقام فعلی یا قبلی امریکا برای سخنرانی در داخل ایران دعوت به عمل امده است.وی می‌گوید :  ما در دوران بسیار جالب و دشواری قرار داریم و من معتقدم که دولت فعلی ایران بسیار علاقه‌مند به برقراری رابطه با امریکا است. این نماینده سابق کنگره افزود معتقد است ایران اماده است میزان اورانیوم غنی‌شده و تعداد سانتریفیوژهای خود را کاهش دهد.بر اساس این گزارش ،  محمد نهاوندیان ،  رئیس دفتر رئیس جمهور در دیدار با اسلاتری ضمن ابراز امیدواری از توافق هسته‌ای ایران و گروه 1 + 5 تاکید کرده این پنجره همیشه باز نخواهد ماند.