ترکمنستان در اقدامی خارج از عرف دیپلماتیک و مغایر با قوانین بین المللی تعدادی از ماهیگیران ایرانی را در دریای خزر بدون اخطار قبلی هدف گلوله قرار داد.منابع موثق در استان گلستان به خبرنگار ایرنا گفتند که پلیس دریایی ترکمنستان اواخر اذرماه امسال تعدادی از ماهیگیران ترکمن ساکن روستاهای خواجه نفس و چپقلی این استان را که با قایق‌های خود برای صید ماهی به دریا رفته بودند در یک عملیات غافلگیرانه در کمین خود قرار داد و به سمت انان گلوله‌های جنگی شلیک کرد.این منابع به ایرنا افزودند :  یکی از قایق‌ها با شلیک گلوله پلیس ترکمنستان غرق شد و متاسفانه از سرنوشت سرنشینان ان اطلاع دقیقی در دست نیست ،  اما بر اساس اظهارات شاهدان یک ماهیگیر کشته شده و بقیه به اسارت پلیس دریایی عشق اباد درامده اند.بر اساس این گزارش ،  ماهیگیران ترکمنی که با شش قایق عازم صید شده بودند ،  نزدیک به 300 کیلوگرم ماهی صید کرده بودند.رفتارهای خصمانه ترکمنستان بر ضد ایران در ماه‌های اخیر تشدید شده و ایرنا از اخبار واصله کسب اطلاع کرده است که تنها مسجد شیعیان در عشق اباد نیز در استانه تخریب قرار گرفته است.