رییس شورای عالی انقلاب فرهنگی ،  حکم دکتر یادگاری برای ریاست جهاد دانشگاهی را صادر نکرد.به گزارش خبرنگار تابناک  ،  هیات امنای جهاد دانشگاهی پس از نشست‌های متعدد ،  دکتر یادگاری را به عنوان ریاست جهاد دانشگاهی تعیین و برای صدور حکم به رییس جمهور معرفی کرد.بنا بر این گزارش ،  دکتر احمدی نژاد ،  رییس شورای عالی انقلاب فرهنگی با انتصاب یادگاری برای تصدی جهاد دانشگاهی موافقت نکرده و تاکنون نیز وی در جهاد دانشگاهی حضور نیافته است.گفتنی است ،  بنا بر قانون ،  هیات امنای جهاد دانشگاهی که وزیران علوم ،  تحقیقات و فناوری ،  بهداشت و درمان و اموزش پزشکی ،  معاون برنامه ریزی و نظارت راهبردی رئیس جمهور ،  رییس نهاد نمایندگی مقام معظم رهبری در دانشگاه‌ها و رییس جهاد دانشگاهی از جمله اعضای ان هستند ،  رییس جهاد دانشگاهی را تعیین و برای انتصاب و صدور حکم به رییس شورای عالی انقلاب فرهنگی معرفی می‌کنند.