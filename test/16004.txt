مهدی هاشمی بازیگر و نویسنده مجموعه تلویزیونی ماندگار افسانه سلطان و شبان در ارتباط با فعالیت خود و داریوش فرهنگ برای شکل گیری این مجموعه یادداشتی را در اختیار خبرگزاری مهر قرار داده است.به گزارش خبرنگار مهر ،  در ابتدای این یادداشت امده است :  یکی دو سال از انقلاب گذشته بود. با اینکه سابقه 10 ساله در مراکز مختلف نمایش دانشجویی و حرفه‌ای داشتیم و تا سال 59 هم همچنان کار می‌کردیم کم کم دیدیم صحنه‌های نمایش ان کارامدی سابق را ندارد و ان جایگاه و تاثیر روشنگرانه و انسان سازش را از دست داده است. یا باید این شغل را ترک می‌کردیم یا در مراکز هنری و نیمه هنری دیگر از نو شروع می‌کردیم. اینجا بود که تلویزیون سرگرمی‌ساز به دادمان رسید و افسانه سلطان و شبان ساخته شد. البته نه به این راحتی.  وی در ادامه یاداور می‌شود :  با دوندگیها و دردسرهای زیاد انچنان که تا بعد از سالها سراغ تلویزیون نرفتیم. به جز یک مورد بازی در سریال کوچک جنگلی که نویسنده‌اش ناصر تقوایی بود و نقش دکتر حشمت را دوست داشتم و بهروز افخمی هم با وجود جوان بودنش کارش را بلد بود و هم اینکه می‌خواستم خود را در جریان نوع دیگری از بازیگری بیاندازم که در محدوده کار و طنز و کمدی نباشد که در ان سالهای فضای جنگ سخت و دردساز بود. و اما چرا سلطان و شبان ? مهدی هاشمی با اشاره به شکل گیری داستان این مجموعه می‌افزاید :  به جستجوی پیدا کردن داستانی مناسب برای صفحه تلویزیون پس از زیر و رو کردن کتابهای کتابخانه کوچکمان و جستجو در کتابهای داستانی جهانی دیگر قصه کوتاه یوسف شاه نوشته فتحعلی اخوندزاده نظرم را جلب کرد. نویسنده ان را به طنز نوشته بود. در زمان قدیم در کشوری منجم دربار پیش بینی می‌کند که در فلان روز سلطان قدر قدرت با تیرهای غیب بلا به قتل می‌رسد پس چاره‌ای می‌اندیشند و در ان روز شخصی مخالف حکومت را به تخت می‌نشانند و ان شخص به جای سلطان کشته می‌شود. در ادامه این یادداشت امده است :  نویسنده در ان قصه کوتاهش خواننده را ارجاع می‌دهد به کتاب عالم ارای عباسی تالیف اسکندر بیک ترکمان. کتاب دو جلدی عالم ارا را پیدا کردم ورق زدم و دیدم بله به اندازه نیم صفحه این قصه در سرگذشت شاه عباس صفوی امده است. مثل ان جمله معروف یافتم یافتم ارشمیدس سر از پا نشناخته همان طور با لباس زیر در اپارتمان 80 متریمان باز کردم و روبرو در اپارتمان 90 متری داریوش فرهنگ را کوبیدم و گفتم در را باز کن پیدا کردم. چون فکر می‌کردم فقط داریوش فرهنگ باید ان را بسازد که دوست و همکار و همنشین شبانه روزی ان سالهای خوب دوران تئاتری من بود. وی درباره همکاری با فرهنگ می‌نویسد :  فردای ان روز اول وقت ساختمان جام جم دفتر اقای بهشتی مدیر فیلم و سریال شبکه 1 و معاونش اقای داد بودیم. اقای بهشتی چون تئاترهای ما را دیده بود و راه و روش ما را می‌شناخت فقط پرسید داستان چیست ?  گفتیم ارتباطی با واقعیتهای روز ندارد افسانه‌ای است در قدیم ایران طی دو هفته سلطانی سقوط می‌کند و شبانی جای او را می‌گیرد. طرح داستانی ما را نخوانده امضا کرد و گفت ما داریم می‌رویم بنیاد فارابی را راه بیاندازیم و تا دو هفته دیگر بیشتر اینجا نیستیم. همان شب من و داریوش فرهنگ از خانواده‌هایمان خداحافظی کردیم و رفتیم. متل صحرا نزدیک نوشهر یک اتاق گرفتیم و شب و روز نوشتیم ،  نوشتیم و نوشتیم. داستان را فصل بندی کرده بودیم یکی در میان می‌نوشتیم بعضی وقتها اخر سکانسی که او می‌نوشت با شروع سکانس من چنان ادامه هم بود که انگار یک مغز دارد می‌نویسد. در ادامه این یادداشت می‌خوانیم :  دو هفته بعد نوشته 300 صفحه‌ای کامل را روی میز اقای بهشتی گذاشتیم و او وسط اسباب کشی به فارابی یکبار دیگر نخوانده امضا کرد و شورا هم تصویب کرد. پیش تولید شروع شد و کار به جریان افتاد اما یک دفعه بعد از دو ماه فیلمبرداری کار را خواباندند. بدون اینکه بگویند چرا ?  !  شش ماه در راهروهای جام جم سرگردان بودیم که بفهمیم چرا ?  بعد از دوندگیهای علیرضا مجلل مدیر تولید که تهیه کننده رسمی تلویزیون بود به اتفاق کارگردان و من بالاخره مدیران جدید قانع شدند که ما جزو هیچ دار و دسته‌ای نیستیم و فقط می‌خواهیم فیلم بسازیم. چون با دیده تردید به ما نگاه می‌کردند قرار شد نوشته با نظارت مسئولان که از نو حک و اصلاح شود. این بازیگر سینما و تئاتر در ادامه می‌افزاید :  اقایی که نماینده مجلس بود و مامور در صدا وسیما هر روز ساعت 4 صبح قبل از نماز با من و داریوش فرهنگ برای اصلاح فیلمنامه قرار می‌گذاشت و خط به خط نوشته را بررسی می‌کرد و موارد شبه برانگیز یا از نگاه خودش نیش و کنایه دار را گوشزد می‌کرد و بعد از یک ماه چانه زنی سر کلمه‌ها و جمله‌های مشکوک از نظر ایشان نتیجه را در جلسه‌ای به شورای تصمیم گیری شبکه یک ارایه داد. نماینده مذکور ضمن تایید نکردن ما به عنوان افراد خودی و هم اینکه حاضر نشده بودیم مطابق سلیقه ایشان نوشته را تغییر دهیم گزارشی علیه ما ارایه داد. وی در پایان خاطرنشان می‌کند :  داریوش فرهنگ که نتیجه منفی نظر نماینده محترم را حدس زده بود به جلسه نیامد و تنها من و علیرضا مجلل حضور داشتیم. من ساکت بودم و در فکر عمر هدر رفته و تلاش بی‌ثمر که یک دفعه اقای مجلل از کوره در رفت و از مدیران از ندانم کاریها و برو بیاهای بی‌حاصل که زود به زود عوض می‌شوند و در جریان کارها نیستند و وقت و زندگی ما را هدر می‌دهند به باد انتقاد گرفت و جلسه را ترک کرد. من مانده بودم تنها و بی‌رمق که در فرصتی جلسه را ترک کنم دیدم اقای اقازاده وزیر نفت و نماینده دولت وقت در تلویزیون با لحنی دلسوزانه و مهربانانه با ته لهجه اذری از مدیران خواهش می‌کند اجازه دهند کار ساخته شود اگر بد بود پخش نکنند و افسانه سلطان و شبان با یک جمله یک وزیر در یاس و ناامیدی محض با بازیگران و عوامل جدید دوباره ساخته شد. شانس ،  الله بختکی یا هر اسمی که می‌خواهید رویش بگذارید ولی من به همه می‌گویم خواستیم و شد.