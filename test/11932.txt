رهبر انقلاب اسلامی در پیام نوروزی خود به مناسبت حلول سال 1390 هجری شمسی ،  که دقایقی پیش پخش شد ،  ضمن تبریک به احاد ملت  ، سال جدید را به نام جهاد اقتصادی نامگذاری فرمودند.به گزارش تابناک  ،  ایت الله خامنه‌ای رهبر انقلاب اسلامی در پیام نوروزی خود به مناسبت حلول سال 1390 هجری شمسی با برشمردن فعالیت‌های گسترده مردمی و حکومتی در سال گذشته که به نام همت و کار مضاعف نامیده شده بود ،  سال 1390 را به نام سال جهاد اقتصادی نامگذاری فرموده و همه دستگاههای مسئول و مردم را به حرکت همه جانبه در این زمینه فراخواندند.رهبر انقلاب همچنین با اشاره به رنج مردم منطقه از جمله مردم لیبی ،  یمن و بحرین از خداوند تعالی فرج عاجل برای این ملت‌ها مسالت فرمودند. متن کامل پیام نوروزی رهبر انقلاب به این شرح است : بسم‌الله‌الرحمن‌الرحیمیا مقلب القلوب و الابصار ،  یا مدبر اللیل و النهار ،  یا محول الحول و الاحوال ،  حول حالنا الی احسن الحالعید سعید نوروز و فرا رسیدن بهار و سال نو را به همه‌ی هم‌میهنان عزیزمان در سراسر کشور و همچنین به همه‌ی ایرانیانی که در کشورهای دیگر ،  در سراسر جهان ساکن هستند و همچنین به ملتهای دیگری که برای نوروز ارزش و احترام قائل هستند ،  تبریک عرض میکنم. بخصوص تبریک میگویم به افراد و خانواده‌هائی که در خدمت کشور ،  در خدمت انقلاب و در خدمت نظام قرار دارند ؛  خانواده‌ی شهیدان عزیز ،  جانبازان و خانواده‌های انها ،  خانواده‌ی مامورانی که در این روزها که همه در خانه‌های خود مجتمعند ،  انها سر کارهای حساس و مهم خود حضور دارند و از حضور در خانواده‌های خود محرومند. امیدوارم به فضل و رحمت الهی ان‌شاالله ملت ایران سال شاد و سرشار از برکت و نعمت را در پیش داشته باشند و در همه‌ی میدانها موفق و سربلند و پیروز باشند.البته حوادث تلخی که در برخی از کشورها نسبت به مردم انجام میگیرد در بحرین نسبت به مردم عزیز انجا ،  در یمن ،  در لیبی عید را بر ما گوارا نمیکند و مانع از این است که انسان شادی عید را بتمامه احساس کند. امیدواریم خداوند متعال برای این ملتها ملت بحرین ،  ملت یمن ،  ملت لیبی فرج عاجلی برساند و دشمنان ملتها را با عقوبت خود مجازات کند.عید نشانه‌ی حرکت طبیعی انسان در طول سال و ماه و روز و شب است و چون این حرکت باید به سمت کمال و تعالی باشد ،  هر عیدی یک مقطعی است برای اینکه انسان بتواند یک مرحله‌ی جدیدی را اغاز کند. ما ملت ایران به توفیق الهی و به فضل پروردگار در سال 89 توانستیم کارهای بزرگی را انجام دهیم. ما سال 89 را به نام سال همت مضاعف و کار مضاعف نامگذاری کردیم. خوشبختانه در سرتاسر سال ،  این شعار تحقق عملی پیدا کرد. میتوانم ادعا کنم که یکی از شعارهائی که در طول این سالها بیشترین بهره را از توجه مردم و مسئولان و عمل انها و انطباق وضعیت کشور با خود دارا بود و برد ،  همین شعار همت مضاعف و کار مضاعف بود ،  که واقعا ملت و دولت خوشبختانه در این کار ،  در این حرکت سالیانه ،  همت مضاعف و کار مضاعف را نشان دادند. ما در زمینه‌های اقتصادی ،  در زمینه‌های سیاسی ،  در زمینه‌ی حضور عظیم و پرشکوه مردم در عرصه‌های مختلف سیاسی و انقلابی ،  در عرصه‌ی علم و فناوری و در عرصه‌ی سیاست خارجی ،  در بخشهای مختلف ،  خوشبختانه کارهای بزرگی را شاهد بودیم که هم مسئولین کشور ،  قوه‌ی مجریه ،  قوه‌ی مقننه و قوه‌ی قضائیه انجام دادند ؛  بخصوص قوه‌ی مجریه در این دوران یکساله کارهای بزرگی را انجام دادند که از جمله‌ی انها همین مسئله‌ی حساس و بزرگ هدفمندی یارانه‌هاست ،  که این کار بزرگ را شروع کردند و امیدواریم ان‌شاالله با موفقیت کامل این کار به انجام برسد. انچه که من از مجموع احساس میکنم ،  این است که کشور ما بحمدالله در جاده‌ی پیشرفت و تعالی حرکت خوبی را اغاز کرده است. البته این حرکت که روزبه‌روز هم شتاب بیشتری گرفته است ،  ناشی از زحمات و تلاشهای مسئولان و ملت در طول سالیان متمادی است ؛  اما خوشبختانه این حرکت هرچه گذشته است ،  شتاب بیشتری پیدا کرده است. مثلا در عرصه‌ی تولید علم ،  طبق امارهائی که مراکز متخصص جهانی و مراکز بین‌المللی اعلام میکنند ،  مشارکت کشور ما در پیشرفت علمی و تولید علم در دنیا بیش از یازده درصد است ؛  در حالی که ما یک درصد مردم دنیا هستیم و کشوری که بعد از ما در این منطقه بیشترین نصیب را داشته است ،  کمتر از شش درصد پیشرفت داشته است. بنابراین پیشرفت کشور در عرصه‌های مختلف بحمدالله خیلی خوب بوده است. این حرکت شتاب‌الود و همراه با جدیت و همت ،  ان‌شاالله بایستی ادامه پیدا کند. انچه که در عرصه‌ی مجموعه‌ی مسائل کشور انسان مشاهده میکند ،  که در سال 90 باید ما ان را وجهه‌ی همت خودمان قرار بدهیم ،  این است که از جمله‌ی اساسی‌ترین کارهای دشمنان ملت ما و کشور ما در مقابله‌ی با کشور ما ،  مسائل اقتصادی است. البته در عرصه‌ی فرهنگی هم فعالند ،  در عرصه‌ی سیاسی هم فعالند ،  در عرصه‌ی انحصارات علمی هم فعالند ،  اما در عرصه‌ی اقتصادی فعالیت بسیار زیادی دارند. همین تحریمهائی که دشمنان ملت ایران زمینه‌سازی کردند یا ان را بر علیه ملت ایران اعمال کردند ،  به قصد این بود که یک ضربه‌ای بر پیشرفت کشور ما وارد کنند و ان را از این حرکت شتابنده باز بدارند. البته خواسته‌ی انها براورده نشد و نتوانستند از تحریمها ان نتیجه‌ای را که انتظار داشتند ،  بگیرند و تدابیر مسئولان و همراهی ملت بر ترفند دشمنان فائق امد ؛  اما دنبال میکنند. لذا این سال جاری را که از این لحظه اغاز میشود ،  ما بایستی متوجه کنیم به اساسی‌ترین مسائل کشور ،  و محور همه‌ی اینها به نظر من مسائل اقتصادی است. لذا من این سال را سال جهاد اقتصادی نامگذاری میکنم و از مسئولان کشور ،  چه در دولت ،  چه در مجلس ،  چه در بخشهای دیگری که مربوط به مسائل اقتصادی میشوند و همچنین از ملت عزیزمان انتظار دارم که در عرصه‌ی اقتصادی با حرکت جهادگونه کار کنند ،  مجاهدت کنند. حرکت طبیعی کافی نیست ؛  باید در این میدان ،  حرکت جهشی و مجاهدانه داشته باشیم.توجه دارید که ما الان در این ساعت داریم وارد سومین سال دهه‌ی پیشرفت و عدالت میشویم. البته هم در زمینه‌ی پیشرفت و هم تا حدود زیادی در زمینه‌ی عدالت کارهای خوبی انجام گرفته است ،  لیکن حرکت ما باید به نحوی باشد که بتوانیم این دهه را به معنای حقیقی کلمه مظهر پیشرفت و مظهر استقرار عدالت در کشورمان قرار بدهیم. خوشبختانه با این حرکتی که در دنیای اسلام به وجود امده است ،  انسان احساس میکند که این دهه به توفیق پروردگار برای منطقه هم دهه‌ی پیشرفت و دهه‌ی عدالت خواهد بود.امیدواریم خداوند متعال شما ملت عزیز را ،  شما مسئولان عزیز را ،  شما جوانان مؤمن و خوش‌روحیه و فعال و بااستعداد را مشمول لطف خود و مشمول ادعیه‌ی زاکیه‌ی حضرت بقیه‌الله  ( ارواحنا فداه )  قرار بدهد. یاد شهدای عزیزمان را ،  یاد امام بزرگوار را گرامی میداریم و امیدواریم خداوند به برکت ارواح طیبه‌ی این بزرگواران ملت ایران را مشمول رحمت و فضل و برکت و رضوان و غفران خود قرار دهد. والسلام علیکم و رحمهالله و برکاته