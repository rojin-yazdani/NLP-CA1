حسن روحانی در اغاز سخنرانی خود ،  از مقامات خارجی و میهمانان شرکت کننده در این مراسم تشکر کرد و گفت :  اکنون پس از سوگند ،  مسئولیت سنگین قوه مجریه را به عهده گرفتم.وی ادامه داد :  باور دارم تشکیل دولت راستگویان ،  امانتداران ،  اخلاق‌مداران و مردمداران نزدیک‌ترین مسیر برای پیروی از پیامبر رحمت  ( ص )  است. این که مسئولیت دولت جدید در ماه مبارک رمضان اغاز می‌شود و شروع این مسئولیت با چهارده مرداد را که یاداور پیروزی مردم در نهضت مشروطه و سراغاز قانونگرایی در تاریخ جنبش‌های ازادی خواهی ملت ایران است ،  به فال نیک می‌گیرم و از خداوند متعال مسالت می‌نمایم که در این مسیر دشوار درهای رحمت خویش را بر روی مردم بزرگوار ایران و این خادم ملت بگشاید و تقدیری نیکو و شایسته برای مردم و کشور رقم بزند. مردم ایران در انتخابات 24 خرداد ،  حماسه‌ای بس بزرگ افریدند. ملت بزرگی که فراز و نشیب‌های فراوانی را تجربه و سختی‌های زیادی را تحمل کرده‌اند ،  با روحی سرشار از امید ،  نشاط و تعهد به کشور و اینده ان مردمسالاری نظام را بار دیگر به نمایش گذاشتند. به گزارش تابناک روحانی در ادامه افزود :  در این انتخابات مردم با لبخند به زندگی و مشارکت مؤثر و کم نظیر ،  خواسته‌های خود را از طریق صندوق رای به کرسی نشاندند. بنیانگذار جمهوری اسلامی ،  امام راحل ،  میزان را رای مردم اعلام کردند. امروز به اعتبار رای مردم و امضای ان از سوی رهبری معظم انقلاب ،  متعهد به انجام وظایفی می‌شوم که یقینا فراتر از توان و ظرفیت هر شخص حقیقی است. در هفته‌های گذشته درباره پیام صندوق‌های رای بسیار تامل کردم. مردم در این انتخابات به وضوح مشخص کردند که بر کدام مشی و اندیشه پای می‌فشارند و ان را ادامه راستین ارمان‌های انقلاب می‌دانند. روحانی گفت :  همه ان‌هایی که به اینجانب رای دادند و ان‌ها که به دیگران رای دادند و یا حتی پای صندوق‌های رای حاضر نشدند همه شهروندان ایرانی هستند و از حقوق برابر شهروندی برخوردارند. دولت تدبیر و امید خود را مکلف می‌داند که خواسته‌های قانونی همه انان را مدنظر قرار دهد. من نماینده همهٔ مردم ایران هستم. سرمایه این دولت در مسیر پیش‌رو اتکال به خداوند ،  اعتماد به مردم گرانقدر ایران و بهره‌گیری از همه سرمایه‌های طبیعی و انسانی این مرز و بوم است. رئیس جمهور گفت :  مردم ایران به اعتدال‌گرایی و دوری از افراط و تفریط رای دادند. کانون فکری و اجرایی دولت بر محور اعتدال و عقلانیت بنا خواهد شد. اعتدال‌گرایی به معنای توازن میان ارمان و واقعیت و ترجیح منافع ملی بر منافع حزبی و جناحی است. اعتدال‌گرایی بر بردباری و قانونگرایی و اجماع ملی بر تعاملات سیاسی تاکید می‌کند. بنیان این مرام فکری و عملی فاصله گرفتن از تخیل و توهم و تمرکز بر تفکر ،  برنامه ،  شفافیت ،  و استفاده از تخصص هاست. روحانی ادامه داد :  دولت تدبیر و امید نهایت اهتمام را به کار می‌گیرد تا بر مبنای روش‌های عقلایی و متناسب با واقعیت‌های موجود ،  اعتدال را شالوده عملکرد و مدیریت کشور قرار داده ،  تهدیدها را کاهش داده و فرصت‌ها را افزایش دهد. اعتدالگرایی براخلاق و مدارا اصرار می‌ورزد و از طریق گفتگو ،  تفاهم و تدوین برنامه‌های کوتاه و میان مدت سعی می‌نمایند شکاف‌های اجتماعی و اقتصادی را به حداقل ممکن برساند. دولت تدبیر و امید بر حاکمیت قانون ،  رعایت حقوق و ازادی‌های همه شهروندان ،  پاسخگویی به جامعه و به مدیریت علمی تاکید خواهد داشت. مردم تغییر ،  تحول و تعالی می‌خواهند. وی افزود :  مردم می‌خواهند از فقر و تبعیض به دور باشند و حرمت و کرامت داشته باشند. مردم می‌خواهند در فضایی ازاد ،  معنوی و عقلانی زندگی کنند. پدران و مادران جامعه ما در پی اینده‌ای مطمئن برای فرزندانشان هستند. جوانان ما می‌خواهند فرصت شکوفایی و کار و ابتکار داشته باشند. در یک کلام ،  مردم می‌خواهند بهتر زندگی کنند ،  عزت داشته باشند ،  از زندگی باثباتی برخوردار شوند و جایگاه شایسته خود را در میان ملت‌ها بازیابند. از اغاز انقلاب اسلامی زنان فهیم این سرزمین بر مبنای اندیشه‌های والای امام ،  دوشادوش مردم در جهت توسعه و اعتلای کشور حضوری همه جانبه داشتند. انان همواره کوشیده‌اند به عنوان نیمی از جامعه بزرگ ما در خلق حماسه‌های جاودان نقش افرین باشند. انتخابات 24 خرداد نیز جلوه‌گاه دیگری از این شگفتی افرینی‌ها بود. در پی گام‌های بلندی که نظام اسلامی برداشته است ،  دولت تدبیر امید استیفای هرچه بیشتر حقوق زنان و ایجاد فرصت برابر را از اهم وظایف خود می‌داند و فراهم اوردن زمینه‌های لازم برای نقش افرینی بیشتر انان را در دستور کار خود قرار می‌دهد. یکی از اهداف کلیدی دولت مبارزه با فساد و تبعیض خواهد بود. همه دستگاه‌ها و مسئولان باید دست به دست هم دهند تا مبارزه جدی با نابرابری و فساد را اغاز کنند. اگر با فساد مبارزه کنیم ،  فعالیت و رقابت اقتصادی مردم معنا می‌یابد. رئیس جمهور ادامه داد :  مبارزه با فساد ،  عدالت و شکوفایی اقتصادی را به ارمغان می‌اورد. در این شرایط فقر و تبعیض از جامعه رخت برخواهد بست. رویکرد اصلی دولت یازدهم زمینه سازی برای مشارکت گسترده مردم است که سرلوحه همه سیاست‌های بخش‌های مختلف خواهد بود که در ان کارامدی ،  شفافیت ،  فراهم اوردن فضای کسب و کار مناسب ،  ترویج فرهنگ کارافرینی ،  ساماندهی سرمایه اجتماعی ،  دست یابی فزاینده به علوم و فنون و تامین رفاه عمومی اساس عملکرد و سیاست‌گذاری‌ها خواهد بود. روحانی گفت :  دولت تدبیر و امید می‌خواهد نشاط را به زندگی ایرانی‌ها برگرداند. برای این هدف باید قدرت و ثروت ملی را افزایش دهیم و خرد جمعی را مبنای تصمیم سازی و تصمیم گیری قرار داده و به بخش‌های غیردولتی اعتماد کرده و تصدی‌گری دولت را کاهش داده ،  به مردم اعتماد کنیم و با ان‌ها صادقانه صحبت کنیم. روحانی خاطرنشان کرد :  باید مداخله دولت در فرهنگ کاهش یابد. روحانی افزود :  دولت باید ساختارها را برای رشد ملت اصلاح کند. ایرانیان در همه جای سرزمین به خوبی اموخته‌اند که دوشادوش هم با احترام و افتخار زندگی کنند. رئیس جمهور گفت :  فعالیت‌های زیادی برای استیفای قومیت‌ها و اقلیت‌ها پرداخته شده اما هنوز هم کاستی‌ها و نارسایی‌ها وجود دارد. دولت تدبیر و امید ،  در این زمینه تلاش خواهد کرد. روحانی افزود :  مردم نسبت به مشکلات ،  هم اگاهی و هم دغدغه دارند. مردم با مشارکت فعال در انتخابات امید افریدند تا اعتدال و قانونگرایی شرایط کشور را به سود بهبود و توسعه پایدار سوق دهد. در عرصه سیاست خارجی ،  با قاطعیت تمام و به عنوان منتخب مردم شریف ایران اعلام می‌دارم که جمهوری اسلامی ایران در پی صلح و ثبات منطقه است. ایران لنگرگاه ثبات در این منطقه پراشوب است. ما در پی تغییر مرزها و دولت‌ها نیستیم. نظام سیاسی هر کشور به خواست و اراده مردم ان کشور بستگی دارد. ما با هرگونه دگرگونی در نظام‌های سیاسی از طریق دخالت خارجی مخالفیم و به کارگیری زور را نقطه مقابل مردمسالاری و حق تعیین سرنوشت ملت‌ها می‌دانیم. مخالفت و ستیز با هرگونه سلطه و تجاوز و زورگویی و بخصوص تعرض نظامی ،  جزئی از فرهنگ اسلامی ،  انقلابی و ایرانی ماست. ارامش و ثبات در همه مناطق پیرامونی ما ،  نیازی همه جانبه برای جمهوری اسلامی ایران است. تلاش همه جانبه برای پایان دادن به ناارامی‌ها ،  برادرکشی‌ها ،  خشونت‌های فرقه‌ای و قبیله‌ای و بی‌عدالتی در هر نقطه جهان ،  خواست همه ملت هاست. در جهان به هم پیوسته کنونی هیچ قدرتی نمی‌تواند امنیت خود را از طریق ایجاد وحشت و ناامن کردن دیگران به دست اورد. رفاه ،  امنیت و توسعه کالاهای جهانی و غیرقابل انحصار هستند. روحانی گفت :  دولت تلاش می‌کند در تعاملات بین‌المللی با ایجاد اعتماد متقابل بهتر و بیشتر با کشورهای منطقه و جهان ،  امنیت ملی و پیرامونی خود را گسترش دهد. شفافیت ،  کلید گشودن باب اعتماد است ؛  شفافیتی که از ان سخن می‌گوییم نمی‌تواند یکطرفه و بدون سازوکارهای اجرایی و عملی در روابط دوجانبه و چندجانبه باشد. تنش زدایی ،  ایجاد اعتماد متقابل و تعامل سازنده مسیر حرکت ما را روشن خواهد کرد. با صراحت می‌گویم ایران هیچ گاه سر جنگ با دنیا نداشته و ما تمام تلاش‌های خود را معطوف به تلاش‌های جنگ افروزان خواهیم کرد. ایران بهای سنگینی برای استقلال خود پرداخته و همچنان برای عزت و سربلندی خود ارزش زیاد قائل است. هرچند تحریم‌ها فشار اقتصادی زیادی وارد کرده بر مردم ،  مشارکت فعال مردم در انتخابات نشان داد ،  ان‌ها در حفاظت از منافع ملی خود هشیارند ؛  ملتی که با برخورداری از انسجام ملی و مشارکت گسترده و در کمال ارامش و امنیت در انتخابات شرکت می‌کند ،  نمی‌توان با تحریم به تسلیم واداشت و یا به جنگ تهدید کرد. بلکه تنها راه تعامل با ایران ،  گفت‌وگو از جایگاه برابر ،  اعتمادسازی متقابل و احترام دوجانبه و کاستن از خصومت‌هاست.  [ احسنت‌ها و تشویق‌های مکرر نمایندگان و میهمانان ]  روحانی ادامه داد :  بر این اساس متناسب با رفتار و برخورد طرف‌های مقابل ،  در جهت بهبود و ارتقای روابط حرکت خواهیم کرد. به صراحت می‌گویم اگر پاسخ مناسب می‌خواهید ،  نه با زبان تحریم که با زبان تکریم با ایران سخن بگویید.  [ تشویق حضار ]  روحانی تاکید کرد :  من دست همکاری به سوی همه نهادها و دستگاه‌های مسئول کشور دراز می‌کنم. دولت برای تحقق اهداف عالی کشور و افزایش شوکت و کرامت ایرانیان به همفکری و همراهی و هم اندیشی همه مسئولان و مردم نیازمند است. امیدوارم با مروت و مدارا و همدلی و همکاری و پاسخگویی به خواست بحق مردم ایران بتوانیم اینده بهتری را رقم بزنیم. امیدواریم همگی قدر این فرصت را بدانیم. نکند سرگرم حاشیه‌ها شویم و هدف را گم کنیم. روحانی در پایان بار دیگر از حاضرین در جلسه تحریف تقدیر و تشکر کرد.