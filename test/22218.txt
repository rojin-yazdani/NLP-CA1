معاون کنسولی ،  مجلس وامور ایرانیان خارج ازکشور وزارت امور خارجه جمهوری اسلامی ایران درواکنش به تکذیبیه جانشین اداره کل منابع انسانی ستاد کل نیروهای مسلح ،  تاکید کرد :  اظهارات اخیر درمورد معافیت نظام وظیفه ایرانیان خارج ازکشور نص صریح قانون است وهیچگونه نکته کذبی در ان وجود ندارد.حسن قشقاوی روزپنجشنبه در مصاحبه با ایرنا ،  در واکنش به تکذیبیه سردار موسی کمالی جانشین اداره کل منابع انسانی ستاد کل نیروهای مسلح اظهارکرد :  سخنان بنده درمورد معافیت مشمولین خدمت نظام وظیفه خارج ازکشورهمان اجرای بند ط ماده واحده قانون بودجه سال 94 بود که ما در ماه گذشته طی اطلاعیه‌ای برای اجرا ،  به کلیه نمایندگی‌های خارج از کشور ابلاغ کردیم.وی تصریح کرد :  طبق این قانون متولدین بین سال‌های 55 تا 67 می‌توانند با پرداخت جریمه دوران غیبت ،  به دریافت معافیت نایل ایند وکارت معافیت نظام وظیفه دریافت کنند.قشقاوی اضافه کرد :  افراد مشمول خدمت نظام وظیفه درخارج از کشور که شامل این گروه نیستند نیز می‌توانند 2 بار درسال هر بار به مدت سه ماه به ایران سفر کنند و در صورت شرایط اضطراری ،  این اجازه تا سه بار نیز قابل تمدید است.معاون کنسولی ،  مجلس وامور ایرانیان خارج ازکشور وزیر امور خارجه مجددا تاکید کرد :  بنابراین اظهارات اینجانب نص صریح قانون بوده ،  وهیچ نکته کذبی دراظهاراتم وجود ندارد.قشقاوی دراین باره توضیح داد  :  اینجانب لفظ خرید خدمت نظام وظیفه را بکار برده بودم که درقانون ازعنوان خرید جریمه غیبت استفاده شده است که نتیجه هر دو عبارت یک چیز می‌باشد.وی خاطرنشان کرد :  قانون مذکور امسال مجددا تمدید شده است وبعد از شهریور تا پایان امسال همچنان قابل اجرا می‌باشد.