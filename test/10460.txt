رئیس جمهوری اسلامی ایران با اشاره به بحران‌های اقتصادی و سیاسی ، گسترش تهدیدات ناشی از افراطی گری ،  مواد مخدر و بیماری‌های واگیر گفت :  سازمان شانگهای می‌تواند با ابتکارات نو  ،  ضمن جبران عدم کارایی بعضی از نظام‌ها و ساز و کارهای بین المللی ،  پاسخگوی بخشی از مطالبات امروز باشد . به گزارش خبرگزاری مهر ،  دکتر محمود احمدی نژاد در نشست سران کشورهای عضو سازمان همکاری شانگهای با بیان این مطلب اظهار داشت :  از اجلاس قبلی تاکنون تحولات منطقه‌ای و جهانی شتاب بیشتری به خود گرفته است. در بخش‌های اقتصادی  ،  جهان متاثر از خشکسالی‌های گسترده ،  کمبود مواد غذایی  ،  افزایش شدید قیمتها ،  اشفتگی در بازارهای مالی و پولی و بسیاری از بورس‌های جهان  ،  گسترش فقر و مداخلات گسترده در بازارهای پولی برای نجات اقتصاد رو به اضمحلال امریکا و انتقال مشکلات اقتصادی این کشور به سایر کشورها بوده است  .وی افزود :  در بخش‌های سیاسی  ،  بعضی بحران‌ها تداوم یافته است و مسایل جدیدی نیز بوجود امده است . بحران عراق ادامه یافته و هنوز عراق در اشغال است . حضور نیروهای ناتو در افغانستان نه تنها کمکی به ایجاد امنیت نکرده است بلکه دائما عده‌ای از مردم بیگناه افغانستان در بمباران‌ها و درگیری‌ها کشته می‌شوند واخیرا شاهد بودیم در یک تهاجم وحشیانه بیش از 100 نفر ازکودکان و زنان افغان در یک روستا کشته شدند. گروه‌های هدف ناتو در این کشور نه تنها محدود نشده‌اند بلکه دامنه حضور انان گسترش یافته است . چنین وضعیت ناپایداری می¬تواند علاوه بر مردم مظلوم افغانستان  ،  همسایگان و کشورهای منطقه را نیز تحت تاثیر خود قرار دهد. دکتر احمدی ن‌ژاد ادامه :  بعضی قدرتهای غربی از طریق تحریک بعضی جریانات سیاسی و بعضی دولت‌ها و دعوت انان در پیوستن به پیمانهای نظامی  ،  همگرایی موجود در منطقه را خدشه دار ساخته و بین همسایگان تشنج ایجاد می‌کنند تا از یک طرف زمینه گسترش نفوذ و اقتدار سیاسی و نظامی خود را فراهم کنند و از جانب دیگر مانع از اقتدار دولتهای منطقه شوند و متاسفانه اقدامات یک جانبه انان ادامه دارد . رئیس جمهوری خاطر نشان کرد :  تولید ،  فراوری و توزیع مواد مخدر همچنان به عنوان یک تهدید جهانی رو به گسترش است . جوانان کشورها قربانیان اصلی ان هستند. علیرغم احساس خطر جهانی و طرح موضوع در نشست‌های مختلف اقدام همه جانبه و موثری در مقابله با ان انجام نشده است . وی گفت :  میلیونها نفر در سال ،  قربانی مصرف مواد مخدر می‌شوند و تلفات و خسارات ناشی از ان از جنگهای متعارف درجهان بیشتر است . به همین مقدار امروز به دلیل توسعه بیماری HIV بر بشریت خسارت وارد می‌شود . افراط گرایی و تروریسم کور معضل دیگری است که فضای زندگی ملت‌ها بخصوص ملت‌های منطقه را ناامن ساخته است . احمدی نژاد اظهار داشت :  علیرغم مشکلات و چالش‌های عمده فرا روی بشر امروز که به بعضی از ان اشاره گردید ،  نظامات اقتصادی و سیاسی بین المللی تاکنون قادر به مقابله با اسیب‌ها و رفع انها نبوده‌اند . نه در مسایل و بحرانهای اقتصادی نظیر افزایش قیمتها و کاهش ارزش ذخایر ارزی و توسعه فزاینده فقر و نه در مسایل و بحران‌های سیاسی نظیر زخم کهنه 60 ساله فلسطین که هنوز روزانه از کودکان و زنان و جوانان فلسطینی قربانی می‌گیرد و صدها هزار نفر دیگر را در محاصره غیر انسانی مواد غذایی و دارویی قرار داده است و یا درمسئله عراق و افغانستان و یا تهدیدات خاموش مواد مخدر و بیماریهای واگیر و گروه‌های افراطی این نظامات نتوانسته‌اند اقدامات موثری انجام دهند و معمولا جز هیاهو و تبلیغات چیزی ارایه نکرده‌اند . دکتر احمدی نژاد با بیان این مطالب خطاب به اعضای این اجلاس گفت :  سازمان همکاری شانگهای می‌تواند موقعیت و فرصت ممتازی در حل مشکلات اقتصادی ،  مناقشات منطقه‌ای و بین المللی و تهدیدهای فوق الذکر احراز نماید . وی ادامه داد :  سازمان همکاری شانگهای با دربرگرفتن بیش ازیک سوم از مردم جهان با فرهنگ‌های غنی ،  استعدادهای فراوان و گوناگون و همچنین با بهره مندی از ویژگی‌های برجسته رفتاری و اخلاق ملت‌های خود نظیر انسان دوستی  ،  حق طلبی ،  عدالتخواهی و مهمان نوازی ،  می‌تواند مانع زورگویی‌ها  ،  تهدیدات و تجاوزات بوده و پرچمدار صلح و دوستی در جهان باشد . سازمان شانگهای با نگاه عادلانه و احترام به حقوق همه ملتها و با کوشش برای رفع بی عدالتی‌ها و تهدیدها می‌تواند نقص و عدم کارایی بسیاری از مجامع و سازمانهای بین المللی را جبران نماید . رئیس جمهوری افزود :  خوشبختانه در سال گذشته شاهد توسعه همکاری‌های اقتصادی و تجاری بوده‌ایم . این همکاری‌ها می‌تواند به نحو برجسته‌تری در بخش‌های سیاسی و فرهنگی و امنیتی نیز گسترش یابد . احمدی نژاد گفت :  در هر صورت جهان در حال تغییرات است . بخشی از این تغییرات همانگونه که اشاره شد ناشی از ناکارامدی نظامات بین المللی است و بخش دیگر ناشی از مطالبات حق طلبانه و عدالتخواهانه ملتهاست . بدون تردید امروز عدالت  ،  پاکی و صداقت  ،  ارمان و مطالبه مشترک و عمومی همه ملت‌های جهان است و نمی‌توان از کنار ان عبور کرد . رئیس جمهوری کشورمان در ادامه سخنان خود خطاب به حاظرین گفت :  به نظر ما سازمان شانگهای می‌تواند با ابتکارات نو  ،  ضمن جبران عدم کارایی بعضی ازنظامات و ساز و کارهای بین المللی ،  پاسخگوی بخشی از مطالبات امروز نیز باشد. جمهوری اسلامی ایران پیشنهاد می‌کند  ؛ 1 -  مبادلات اقتصادی  ،  تجاری  ،  پولی و مالی بین کشورهای عضو با ارزهای رایج در خود این کشورها ساماندهی شود . نرخ‌های برابری در این کشورها بر حسب معیارهای متقن اقتصادی تعیین شود . در این صورت ارزش بخش عظیمی از منابع ارزی کشورهای مزبور حفظ و تقویت خواهد شد . همچنین سازمان در برنامه‌ای درازمدت نسبت به تعیین پول واحد جهت استفاده در معاملات و تبادل خارجی بررسی‌ها و مطالعه لازم را انجام دهد . 2 -  بانک سازمان همکاری شانگهای با مشارکت کشورهای عضو جهت تسهیل مبادلات تشکیل شود . 3 -  به منظور مبارزه با باندهای قاچاق و جنایات سازمان یافته و تروریسم و افراطی گری ،  همکاریهای امنیتی سازماندهی شود . 4 -  با هدف نزدیک‌تر شدن دیدگاه‌های سیاسی و همگرایی بیشتر با تشکیل کمیته مشترک سیاسی ،  مشورت‌های سیاسی بین اعضا به طور دائم جریان یابد . 5 -  برای رفع اختلافات احتمالی بین اعضا یک نهاد قضایی تاسیس گردد .رئیس جمهوری ضمن ارزوی موفقیت روزافزون برای سازمان ،  تاکید کرد ؛  جمهوری اسلامی ایران با توجه به جایگاه ژئوپلتیک و ژئو اکونومیک خود در منطقه بویژه با تکیه بر ظرفیت‌ها و توانمندی‌های اقتصادی  ،  فرهنگی و سیاسی خود ،  امادگی دارد همکاری‌های خود را با سازمان همکاری شانگهای و کشور‌های عضو گسترش و تعمیق بخشد . دکتر احمدی ن‌ژاد در پایان گفت :  بنده از جناب رحمن رئیس جمهور محترم تاجیکستان به خاطر مدیریت و مهمان نوازی شایسته ایشان تشکر می‌کنم و برای روسیه ریاست اینده سازمان و خود سازمان و همه ملتها ارزوی موفقیت ،  سلامتی و عزت دارم.