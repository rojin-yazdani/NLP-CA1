فرمانده انتظامی تهران بزرگ گفت :  با تلاش ماموران پلیس عاملان اسید پاشی بر روی مدیر بیمارستان ضیائیان دستگیر شدند.سردار ساجدی نیا در گفتگو با باشگاه خبرنگاران ،  درباره جزئیات خبر دستگیری عاملان اسید پاشی گفت :  شب گذشته ساعت 21 ،  دکتر سیامند انوری مدیر بیمارستان ضیائیان تهران هنگام مراجعت به منزل و در زمان پیاده شدن از خودرو توسط دو راکب یک دستگاه موتورسیکلت مورد اسیدپاشی قرار گرفت. فرمانده انتظامی تهران بزرگ ادامه داد :  مدیر بیمارستان ضیائیان که از ناحیه دو چشم اسیب دید ،  بعد از حادثه به بیمارستان فارابی تهران منتقل شد و پلیس با تشکیل تیم ویژه از همان لحظات اولیه موضوع را مورد بررسی قرار داد. این مقام ارشد انتظامی تهران بزرگ خاطر نشان کرد :  لحظاتی پیش پس از ساعت‌ها تلاش بی‌وقفه ماموران انتظامی تهران بزرگ و کاراگاهان پلیس اگاهی ،  متهمان که راکب و ترکنشین موتورسیکلت در اجرای نقشه اسیدپاشی بر روی دکتر انوری بودند ،  به همراه یک زن دستگیر و هم اکنون در اختیار پلیس قرار دادند. گفتنی است ،  وزیر بهداشت صبح امروز 9 اذرماه با حضور در بیمارستان فارابی ،  از دکتر انوری عیادت و توصیه‌های لازم را به تیم معالج در خصوص روند درمان وی ارائه کرد. لازم به ذکر است ،  چشم راست دکتر انوری دچار مشکل نشده ولی چشم چپش به دلیل اسیب دیدگی دیشب زیر تیغ جراحان رفت و دکتر محمود جباروند رییس بیمارستان فارابی درباره اخرین وضعیت مدیر بیمارستان ضیائیان گفت :  خوشبختانه عمل جراحی دکتر انوری موافقت امیز بوده و بینایی وی قابل بازگشت است و جای هیچ گونه نگرانی نیست. همچنین دکتر انوری درباره حادثه شب گذشته گفت :  هنگامی که نزدیک منزل رسیدم برای خرید توقف کردم و دیدم دو نفر سوار بر موتور به سمت خودرو من می‌ایند .هنگام پیاده شدن از خودرو انها در را باز کردند و محلولی را به صورتم پاشیدند من شروع کردم به کمک خواستن که یکی از راکبین به کمک دیگری امد تا مرا بگیرند اما فرار کردم.