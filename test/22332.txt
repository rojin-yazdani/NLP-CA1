وزیر اقتصاد گفت :  دقیقا زمانی که ما به این جمع بندی رسیدیم که قانون هدفمندی در مهر و ابان 89 به اجرا دراید ،  مورد یک حمله مدیریت شده در بازار ارز قرار گرفتیم که گرچه بازار را با تلاطم مواجه کرد ولی خود منشا خیر شد تا به جمع اوری بخشی از نقدینگی موجود در جامعه اقدام کنیم.به گزارش خبرگزاری فارس ،  سید شمس الدین حسینی وزیر امور اقتصادی و دارایی در دیدار نوروزی و جلسه خود با معاونان  ،  مدیران کل ستادی وزارت امور اقتصادی و دارایی ،  روسای سازمانهای امور اقتصادی استانها ،  مدیران مالیاتی ،  مالی و گمرک با مثبت ارزیابی کردن فعالیتهای سال 1389 و تقدیر از حرکتهای صورت گرفته و با بیان اینکه سال گذشته ،  سال منتج به رحمت بوده ،  به نامگذاری سال 1390 به نام سال جهاد اقتصادی اشاره کرد و افزود :  مهمترین معنای اطلاق نام جهاد اقتصادی به سال 1390 ،  این است که طی سالهای اخیر ،  حوزه اقتصاد و اصلاحات اقتصادی مورد تاکید بیشتری قرار گرفته است.وی با بیان اینکه جهاد اقتصادی ،  یک تلاش عالی و معنوی با چشم داشت معنوی است گفت :  این جهاد به انسان ،  گذشت ،  انگیزه تحول و حس همکاری بیشتر اعطا می‌کند.حسینی با بیان اینکه پیام اصلی قانون سیاستهای کلی اصل 44 ،  متحول کردن شیوه اداره امور اقتصادی کشور است ،  به روند تصویب قانون سیاستهای کلی اصل 44 قانون اساسی پس از ابلاغیه مقام معظم رهبری طی سالهای 84 و 85 و اجرای ان از سال 1387 اشاره کرد و اظهارداشت :  تصویب افق چشم انداز و تعریف مبانی کلان توسط سیاستهای کلی اصل 44 قانون اساسی برای ان ،  به ارائه تصویری ارمانی ولی غیربلند پروازانه از جایگاه برتر ایران به لحاظ علمی و فناوری در منطقه در سال 1404 اقدام کرد که دستیابی به ان به یک برنامه ریزی نیاز داشت. طراحی برنامه تحول اقتصادی به همین منظور و با این هدف انجام شد که امکان دست یابی به اهداف چشم انداز و طی فاصله تا ان را با سلامت و شتاب بیشتر فراهم کند.وی با تاکید بر اینکه امسال قرار است سرعت و قدرت حرکت به سوی تحقق اهداف چشم انداز افزایش یابد ،  افزایش سرعت در افق بهبود و اصلاحات اقتصادی و نیز افزایش امنیت ان را یک ضرورت در سال جدید برشمرد و بر لزوم مدیریت صحیح منابع و مصارف به عنوان یک محور و اصل در سیاستهای اقتصادی تاکید کرد.وزیر امور اقتصادی و دارایی محبوس کردن سرمایه‌ها را به منزله پایین اوردن بهره وری دانست و افزود :  باید تلاش کرد تا ضمن پرهیز از محبوس کردن سرمایه ،  به شناسایی به اصطلاح طلاهای خاک گرفته یا همان سرمایه‌های محبوس شده اقدام کرد و از انها بهره گرفت.وی با اشاره به ایجاد موزه اسناد و اوراق بهادار گفت :  بسیاری از اسناد جاگیر و غیرقابل استفاده خزانه داری کشور ،  پس از مذاکره با مرکز اسناد انقلاب اسلامی ،  قرار است به صورت یک موزه در ایند و همین اسناد به ظاهر جاگیر پشت کمدها و اتاقهای دربسته ،  به یک ثروت ملی تبدیل شوند. در تلاش هستیم این موزه ،  از اسناد و اوراق بهادار موجود در سازمانهای مختلف که دارای قدمتی بالای 100 باشند ،  شکل گیرد.* 5 محور در تجهیز منابعحسینی با تاکید بر اینکه مدیران عامل بانکها  ،  بیمه‌ها و …  باید برای تجهیز منابع کمک کنند به 5 محور در این خصوص اشاره کرد که عبارتند از :  بانک ،  بیمه ،  بورس ،  منابع مالی خارجی و خزانه داری به مفهوم عام.وی با بیان اینکه امسال باید با دو قانون بودجه فعالیت کرد افزود :  در شرایطی که بودجه 1389 برای دو ماه و بودجه 1390 برای 10 ماه تصویب شده ،  نیاز به مدیریت صحیح بوده و لازم است تا ضمن رعایت نظم و انضباط به شفافیت در فعالیتها اقدام کرد.* ناکامی قدرتهای بزرگ در فلج کردن اقتصادی ایرانوزیر امور اقتصاد و دارایی با بیان اینکه سال گذشته از همان ماههای ابتدایی همزمان بود با تصویب قطعنامه 1929 علیه ایران توسط تعدادی از کشورها که سازمان ملل را ابزار کار خود کرده بودند افزود :  این کشورها با تصویب این قطعنامه به دنبال فلج کردن اقتصاد ایران از منظر اقتصاد و معیشت بودند که به اذعان خودشان در ماههای پایانی سال 1389 ،  در این توطئه از طریق تحریم ،  به نتیجه نرسیدند.وی به امار اقتصادی کشور در شرایط تحریم اشاره کرد و افزود :  صادرات غیر نفتی کشور  ( بدون در نظر گرفتن خدمات )  از مرز 32 میلیارد گذشت و به 32 میلیارد و 600 میلیون دلار نزدیک شد. همچنین واردات به 64 میلیارد دلار بالغ شد. حجم ترانزیت به مرز 10 میلیون تن رسید و سرمایه گذاری خارجی طی 11 ماه به 2 میلیارد و 800 میلیون دلار در سال 89 بالغ شد.حسینی همچنین به شاخصهای کل بورس و اوراق بهادار اشاره کرد که در سال گذشته دارای 86 درصد رشد بوده است.وی با بیان اینکه به محض اخذ مجوز اجرای قانون هدفمندی یارانه‌ها ،  این قطعنامه صادر شد گفت :  این یک تصادف نبوده و هنگام اجرای قانون نیز به این مساله بیشتر پی برده شد. همه این تلاشها برای این بود که دولت در انجام یک طرح بزرگ اقتصادی منصرف شود که چنین نشد.وزیر امور اقتصادی و دارایی گفت :  دقیقا زمانی که ما به این جمع بندی رسیدیم که قانون هدفمندی در مهر و ابان 89 به اجرا دراید ،  مورد یک حمله مدیریت شده در بازار ارز قرار گرفتیم که گرچه بازار را با تلاطم مواجه کرد ولی خود منشا خیر شد تا به جمع اوری بخشی از نقدینگی موجود در جامعه اقدام کنیم.وی لطف خدا ،  همت یکایک مسئولان و درایت مردم را در انجام موفق قانون هدفمندی یارانه‌ها موثر دانست و افزود :  حرکتها و اصلاحات خوبی در حوزه‌های مختلف اقتصادی ایجاد شده که از جمله انها در حوزه گمرک کاهش زمان ترخیص کالا از یک هفته به یک نیم روز ،  رساندن لایحه گمرکی تا در دستور کار صحن قرار گرفتن در مجلس ،  گمرک وب بنیان و …  ،  در حوزه مالیاتی ،  اجرای موفق قانون مالیات بر ارزش افزوده با اتکا به تنویر افکار عمومی ،  در سازمان سرمایه گذاری جذب سرمایه در شرایط تحریم ،  در بازار سرمایه رسیدن ارزش روز بازار سهام تا پایان سال به 105 هزار میلیارد تومان و …  بوده است.