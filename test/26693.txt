وزیر فرهنگ و ارشاد اسلامی در برنامه شب گذشته هفت گفت :  در این سه سال که من مسئولیت در وزارت ارشاد را برعهده داشتم ، 250 فیلم ساخته شد که از این میان تنها 18 فیلم بحث برانگیز بودند.به گزارش خبرنگار مهر ،  گفتگوی ویژه برنامه هفت شب گذشته 15 دی ماه به حضور سید محمد حسینی وزیر فرهنگ و ارشاد اسلامی اختصاص داشت. وی در این گفتگو درباره عملکرد وزارت فرهنگ و ارشاد اسلامی در طول سه سال و نیم گذشته  ،  برگزاری جشنواره فیلم فجر و اختلافاتی که دامنگیر سینمای ایران شده است صحبت کرد.فیلم‌اولی‌ها نقطه قوت جشنواره فجر امسال هستندحسینی در ابتدا درباره این دوره از جشنواره فیلم فجر گفت :  خوشبختانه امسال یکی از نقاط قوت جشنواره فیلم‌های اول است. یکی از اعضا شورای انتخاب امروز این مسئله را مطرح می‌کرد که اعضا باور نمی‌کردند امسال اثار به این خوبی و با کیفیتی ساخته شده باشد. خوشبختانه در این دوره از جشنواره تنوع بسیار زیادی در اثار داریم. شاهد تنوع اقلیمی در فیلم‌های این دوره از جشنواره هستیم که موضوعات مختلف و متنوعی را مطرح می‌کنند. این به معنی مردمی شدن سینمای ماست چون همه سینما متعلق به یک قشر و یا شهر خاص نیست.اولین فیلم سه بعدی در تاریخ سینمای ایرانوی توضیح داد :  خوشبختانه امسال شاهد نمایش اولین فیلم سه بعدی در سینمای ایران هستیم و سینماهای ما نیز به نمایش فیلم‌ها به صورت دیجیتال مجهز شده‌اند حتی تا امروز 6 شهرستانی که قرار است به صورت همزمان جشنواره را در شهرشان برگزار کنند سینماهایشان را به این سیستم مجهز کرده اند. امسال حدود 95 فیلم به دفتر جشنواره رسیده است که نشان‌دهده زنده بودن سینماست برخلاف نظر عده‌ای که می‌خواهند این طور به نظر برسد که سینما تعطیل است ،  واقعا اینگونه نیست.به دنبال جذب حداکثری هستیمحسینی در ادامه با تاکید بر تعامل سینماگران با یکدیگر گفت :  تاکید ما همیشه بر تعامل بوده است نه تقابل. همیشه نیز به جذب حداکثری اندیشیده‌ایم که بتوانیم رابطه خوبی با سینماگران برقرار کنیم. البته اشکالات و ضعف‌هایی همیشه بوده که باید انها را کمرنگ کنیم. با تفرقه و جدایی و تنش نمی‌توانیم مسائل و مشکلات را حل کنیم.وی ادامه داد :  در این دوره از جشنواره از همه سینماگران ،  پیشکسوتان و صاحب نظران دعوت شدهکه در برنامه‌ها ،  جلسات و داوری‌های جشنواره شرکت کنند و ما امادگی این را داریم که از نظرات همه سینماگران و صاحب نظران بهره ببریم. دیدن فیلم‌ها توسط مثلا تشکلهای دانشجویی باعث می‌شود که برخی بدون دیدن فیلم‌ها درباره انها اظهارات غیرتخصصی نکنند.1300 هنرمند درجه هنری گرفتندحسینی در ادامه درباره حمایتهایی که سازمان سینمایی از هنرمندان کرده است عنوان کرد :  صندوق حمایت از هنرمندان بدون هیچ محدودیتی برای هنرمندان تهرانی و شهرستانی بیمه خدمات درمانی و تکمیلی را ارائه می‌دهد همچنین تا به حال به 1300 هنرمند درجه هنری تعلق گرفته است که بیش از 150 نفر از این هنرمندان سینماگر بوده‌اند.2 هزار سینماگر در پرند و پردیس خانه می‌گیرندوی افزود :  همچنین از انجاکه تا به حال برای هنرمندان بازنشسته نشان دولتی نداشتیم قرار است به 5 هنرمند این نشان تعلق گیرد که در حال حاضر مراحل اداری اهدا نشان به محمدعلی کشاورز انجام شده است.داوود رشیدی ،  عزت الله انتظامی ،  جمشید مشایخی و ژاله علو دیگر هنرمندانی هستند که قرار است به انها نشان دولت تعلق بگیرد. همچنین قرار است به 2000 نفر از سینماگران مسکن در پرند و پردیس واگذار شود.فقط 18 فیلم مساله‌دار در دوران وزارتم ساخته شدحسینی درباره نظراتی مبنی بر پرداختن فیلم‌های امسال به موضوع خیانت گفت :  در این سه سال که من مسئولیت در وزارت ارشاد را برعهده داشتم ، 250 فیلم در کشور ساخته شد که از این میان تنها 18 فیلم بحث برانگیز بودند. که برخی از این فیلم‌ها مجوز اکران هم نگرفتند. در واقع در 7 درصد از فیلم‌های ما اختلاف نظر وجود دارد اما این به معنای ان نیست که این فیلم‌ها باید از چرخه اکران کنار گذاشته شوند. بلکه می‌توان برای برخی اکران محدود در نظر گرفت.وی اشاره کرد :  در واقع مسئله مهم این است که قانون و مقرارات و ضوابط باید اجرا شود و در نهایت تنها یک نهاد پاسخگو وجود داشته باشد که ان هم وزارت ارشاد است. اگر کسی از این قوانین تبعیت نکند مشکل به وجود می‌اید. بنای ما در مشکلاتی که به وجود امده بر تعامل و تفاهم بوده است و قرار هم نبود این اختلافات تا این حد رسانه‌ای شود. چون گاهی اوقات رسانه‌ها حرفها را تحریف می‌کنند و چیزی که مد نظر است انتقال نمی‌یابد.اختلافات مربوط به فیلم‌های دوران گذشته استوزیر ارشاد متذکر شد :  معتقدم که باید اسیب‌های اجتماعی در اثار ما نشان داده شود اما نه به صورتی که این اسیب‌ها ترویج و از انها قبح زدایی شود باید با ظرافت این مسائل به نمایش گذاشته شود. همچنین از انجا که از این پس همه اثار با دقت ساخته می‌شوند دیگر نگرانی درباره اینده وجود ندارد. اختلافات در حال حاضر مربوط به فیلم‌های گذشته است.وی ادامه داد :  خوشبختانه همه هم پذیرفته‌اند که یک نهاد باید حرف اخر را بزند ما نیز دقت‌های لازم را خواهیم داشت و نگرانی برای اینده وجود ندارد. از روز گذشته نیز حواله فیلم من و زیبا برای سینما ازادی صادر شده استو برای باقی فیلم‌ها سینما ازاید در حال صحبت با تهیه کنندگان است.قانون فصل‌الخطاب است و یک نهاد باید مسئول باشدوی درباره سرنوشت خانه سینما عنوان کرد :  تاکید همیشگی ما بر ضرورت اجرای قانون بوده و قانون باید فصل الخطاب باشد. در بحث خانه سینما نیز اشکالات قانونی وجود داشت که باید برطرف می‌شد. مثلا درباره اصناف مختلف مسائل و معظلاتی وجود داشت که باید قانونی برطرف می‌شد.وی افزود :  اساسنامه جدید خانه سینما باید یا در شورای عالی انقلاب فرهنگی و یا در شورای عالی سینما مصوب شود و به صورت قانونی به ثبت برسد. تک تک صنف‌ها نیز باید با اساسنامه و قانونی فعالیت کنند.حسینی در ادامه درباره نظرات جواد شمقدری مبنی بر ریل گذاری در سینمای ایران گفت :  یکی از مشکلات سینمای ایران در چند سال اخیر دور شدن از ارزش‌ها و فرهنگ ایرانی بوده است. ما تلاش کردیم در طول این مدت سوژه‌های مفیدی را پیگیری کنیم و حتی چهره واقهی ایران را به دنیا نشان دهیم چهره‌ای به دور از سیاه نمایی.کل سینمای ایران مساله‌دار نیستوی متذکر شد :  علی رغم تبلیغات منفی در این دوره فیلم‌های بسیار خوبی ساخته شده است. فیلم‌های ارزشمندی در ژانرهای مختلف دفاع مقدس ،  سیاسی ،  اجتماعی ،  کودک و انیمیشن تولید شده است که مطبوعات کمتر به انها پرداخته‌اند و به این ترتیب برخی فکر می‌کنند کل سینمای ما سینمای مسئله داری است.بعضی به عمد می‌خواهند مرا ناکارامد جلوه دهندوی ادامه داد :  متاسفانه عده‌ای بنا داشتند از روز اول تجربه وزارت بنده را ناموفق بدانند و برخی کارشکنی‌ها نیز در همین رابطه وجود داشت. برخی نیز از عمد ساخت فیلمشان را به تعویق می‌انداختند که مثلا مخالفتشان را با حضور نداشتن در جشنواره نشان دهند.حسینی درباره عادلانه تقسیم نشدن بودجه بین سینماگران و اختلاف در این مورد مطرح کرد : بحث عدالت از ابتدا مسئله محوری و اساسی برای دولت بوده است. هرجا که ما احساس کنیم برای راه‌اندازی جشنواره یا رویدادی نیاز است دولت وارد عمل می‌شود همانطور که از جشنواره مردمی فیلم عمار و پروین اعتصامی نیز حمایت شد.حوزه هنری حق دارد در شورای صنفی نمایش نماینده بیشتری داشته باشدحسینی درباره حضور نمایندگان حوزه هنری در شورای صنفی نمایش گفت :  حوزه هنری به توجه به اینکه سینماهای بسیاری را در اختیار دارد حق دارد که بخواهد نماینده‌ای در شورای صنفی نمایش داشته باشد اما بعد از تصویب این قانون همه باید به خروجی شورا احترام بگذارند و به مصوبات ان پایبند باشند. وی در پایان صحبت‌هایش درباره عملکرد مثبت وزارت ارشاد و حضور سینمای ایران در هفته‌های فیلم در کشورهای مختلف و دیده شدن سینمای ایران در خارج از کشور صحبت کرد و در نهایت ازعملکرد وزارت ارشاد و مدیران سینمایی در طول سه سال و نیم ابراز رضایت کرد.در میانه صحبتهای وزیر گفتگو با مردم و برخی سینما گران از جمله جابر قاسمعلی ،  جهانگیر الماسی ،  همایون اسعدیان ،  جمال شورجه ،  سید ضیا هاشمی درباره عملکرد وزارت ارشاد پخش شد.