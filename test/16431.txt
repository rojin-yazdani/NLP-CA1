معاون سازمان ملی استاندارد ضمن اعلام توقف شماره‌گذاری وانت پیکان و به موزه رفتن این خودرو از ابتدای سال اینده ،  اکتان بنزین‌های موجود در جایگاه‌ها را نزدیک به 95 و کیفیت ان را مناسب اعلام کرد.به گزارش خبرنگار ایسنا ،  وحید مرندی مقدم امروز  -  یکشنبه  -  در نشستی با بیان این‌که بنزین‌های موجود در جایگاه‌ها مخلوطی از تولید داخل و وارداتی است ،  گفت :  بعضا اکتان بنزین‌های وارداتی به بیش از 95 می‌رسد و اکتان بنزین جایگاه‌ها به 95 بسیار نزدیک شده است.وی با بیان این‌که تاکنون در شش کلان‌شهر کشور بنزین یورو 4 توزیع می‌شود ،  اظهار کرد :  وزارت نفت قول داده تا پایان سال در هشت کلان‌شهر بنزین یورو 4 ارائه کند که تنها شیراز و قم باقی مانده‌اند.معاون نظارت بر اجرای استاندارد سازمان ملی استاندارد با بیان این‌که گزارش کیفیت بنزین اماده و برای مسوولان ارسال شده است ،  ادامه داد :  وزارت نفت براساس مصوبه هیات دولت موظف شده بود تا پایان سال جاری توزیع بنزین یورو 4 را در هشت کلان شهر شامل تهران ،  اصفهان ،  شیراز ،  تبریز ،  اراک ،  قم ،  مشهد و  …  انجام دهد که در حال حاضر شش مورد از ان محقق شده است.مرندی مقدم با بیان این‌که در توزیع بنزین یورو 4 زحمات زیادی کشیده شده است ،  گفت :  اماده سازی این بنزین نیازمند نوسازی و بهسازی پالایشگاه‌ها بود اما به هر حال هنوز نسبت به دنیا عقب هستیم چراکه الان در اروپا بنزین از یورو 5 در حال تغییر به یورو 6 است. البته اختلاف زیادی بین بنزین‌های یورو 4 با این دو بنزین وجود ندارد.وی با اشاره به تکمیل ازمایشگاه بنزین بندرعباس افزود :  ازمایشگاه خوزستان نیز برای کنترل بنزین‌های وارداتی مقداری نواقص دارد که در حال تکمیل است. از سوی دیگر یک ازمایشگاه دیگر در حال خریداری است.معاون سازمان ملی استاندارد درباره کنترل بنزین‌های وارداتی توسط این سازمان اظهار کرد :  پیشنهاد برای شورای عالی استاندارد ارسال کرده‌ایم و منتظریم در این خصوص تشکیل جلسه دهند که یکی از دستور جلسات این شورا در همین مورد است.مرندی مقدم با اشاره به تفاوت‌های بنزین یورو 4 و یورو 2 گفت :  از جمله موارد مهم در این زمینه تفاوت در اکتان و بنزن است که در بنزین یورو 4 اکتان 87 به 95 می‌رسد و بنزن از پنج به یک کاهش پیدا می‌کند. همچنین برخی مواد اکسیژن دار نیز در بنزین یورو 4 اضافه شده است.توقف شماره‌گذاری وانت پیکان از ابتدای سال ایندهوی همچنین از توقف شماره گذاری وانت پیکان از ابتدای سال اینده خبر داد و گفت :  شماره گذاری وانت پیکان نیز مانند خودروی پیکان از ابتدای سال 1394 متوقف می‌شود و این خودرو نیز به موزه می‌رود.معاون سازمان ملی استاندارد در ادامه درباره بازنگری در برخی استانداردهای خودرو اظهار کرد :  بازنگری در استانداردهای همه کالاها جزو وظایف ذاتی این سازمان است. در مورد خودرو نیز برخی استانداردها جدید و استانداردهای روز اروپاست که نیاز به بازنگری ندارد اما برخی از استانداردها قدیمی است که نیاز به بازنگری دارد و در دستور بازنگری قرار گرفته و در کمیته برنامه ریزی در حال طرح است.مرندی مقدم بیان این‌که تمامی خودروهای مسافربری عمومی براساس استاندارد 4160 باید ازمون واژگونی را بگذرانند ،  اظهار کرد :  در حال حاضر هیچ کدام از خودروسازان این استاندارد را ندارند ،  چرا که به تازگی مطرح شده است. بنابراین امیدواریم تا پایان امسال خودروسازان بتوانند این مجوز را کسب کنند.معاون سازمان ملی استاندارد همچنین درباره استاندارد قطعات یدکی خودرو گفت :  خودرو قطعات زیادی دارد که تنها برخی از ان‌ها که در زمینه مباحث ایمنی مشمول استاندارد اجباری می‌شود. همچنین روی قطعات وارداتی نیز ازمون استاندارد را انجام می‌دهیم اما روی قطعات وارداتی ارم استاندارد درج نمی‌شود و تنها با مجوز اقدام به فعالیت می‌کنند.مرندی مقدم در پاسخ به سوالی درباره این که با وجود استاندارد قطعات ،  چرا خودروها همچنان نمره‌های منفی می‌گیرند ?  گفت :  بحث نمره‌های منفی با استاندارد متفاوت است ،  چرا که وزارت صنعت ،  معدن و تجارت یک شرکت بازرسی دارد که شاخص‌هایی را متفاوت از استاندارد در دستور کار خود قرار می‌دهد که این شاخص‌ها شامل بحث‌های رفاهی نیز می‌شود و مشمول استاندارد اجباری نیست.وی افزود :  در برخی زمینه‌ها ما حتی از اروپا نیز سخت‌گیرانه‌تر عمل می‌کنیم ؛  برای مثال در اروپا ایربگ و کپسول اتش نشانی در خودرو اجباری نیست اما ما استفاده از این موارد را اجباری کرده ایم.معاون سازمان ملی استاندارد با بیان این‌که در مجموع 55 مورد در خودرو مشمول استاندارد اجباری می‌شود ،  گفت :  بقیه موارد در بازار و براساس رقابت بین تولیدکنندگان انجام می‌شود. در عین حال که تصور می‌کنیم تمام کالاها و قطعات خودرو باید استاندارد اجباری داشته باشند در هیچ کجای دنیا مرسوم نیست. البته از 55 مورد 51 مورد مربوط به سازمان ملی استاندارد و چهار مورد مربوط به بحث‌های الایندگی و محیط زیست می‌شود.مرندی مقدم همچنین با بیان این‌که در 10 ماهه نخست امسال 112 هزار مورد بازرسی از مراکز عرضه کالا و مواد غذایی از جمله سوپرمارکت‌ها ،  فروشگاه‌های زنجیره‌ای ،  مراکز عمده فروش و محلی صورت گرفته است ،  گفت :  به غیر از این موارد 17 هزار مورد نیز خریداری نمونه انجام شده که این اقلام به رغم داشتن علامت استاندارد خریداری شده و در ازمایشگاه‌های سازمان ملی استاندارد از لحاظ کیفیت مورد بررسی قرار می‌گیرند.