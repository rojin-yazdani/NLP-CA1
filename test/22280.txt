فاضل از حذف قبور یک و 2 طبقه در بهشت زهرا خبر داد و گفت :  تمام قبور در بهشت زهرا 3 طبقه می‌شود.اسد فاضل ،  مدیر عامل سازمان بهشت زهرا شهرداری تهران در گفت‌وگو با فارس با بیان اینکه قبور یک و دو طبقه در بهشت‌زهرا حذف شده است ،  گفت :  با توجه به محدودیت زمین تمامی قبور بهشت‌زهرا سه طبقه می‌شود.مدیر عامل سازمان بهشت زهرا شهرداری تهران ادامه داد :  در حال حاضر متوفیان در قبور سه طبقه دفن می‌شوند.وی افزود :  هنگامیکه متوفی در یک طبقه دفن می‌شود ،  بازماندگان انها می‌توانند دو طبقه بالای ان را خریداری کنند ،  در غیر اینصورت طبقات فوقانی به افراد دیگر واگذار می‌شود.مدیر عامل سازمان بهشت زهرا شهرداری تهران به قبوری که سی سال از عمر انها گذشته اشاره کرد و گفت :  با اجازه خانواده‌های متوفیان ،  این قبور نیز سه طبقه می‌شود و در اختیار اقوام درجه یک انها قرار می‌گیرد.