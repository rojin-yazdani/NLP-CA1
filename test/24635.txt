دکتر بابک قرائی مقدم در همشهری انلاین نوشت : رئیس مرکز تحقیقات سرطان دانشگاه علوم پزشکی شهید بهشتی اخیرا اعلام کرد که ایران بالاترین روند رشد سرطان را در دنیا دارد.دکتر محمد اسماعیل اکبری اظهار داشت :  سالانه حدود 90هزار مبتلا به سرطان در کشور داریم که 33هزار نفر نیز در سال به‌خاطر سرطان می‌میرند.در این مقاله به عوامل اصلی رشد سرطان در ایران و راهکارهای مقابله با این معضل اشاره شده است که در ادامه می‌خوانید : قبل از هر چیز باید گفت که جای مرکزی ملی ،  برای تحقیقات سرطان در کشور خالی است. خوشبختانه در سال‌های گذشته سنگ بنای این مرکز همراه با تاسیس مؤسسه ملی سلامت ایران نهاده شده است. ارائه اینگونه امارها از سوی چنین مراکزی پس از تاسیس در اینده ،  به‌طور رسمی‌تر می‌تواند بیانگر میزان بروز سرطان در کشور باشد اگرچه سخنان رئیس مرکز تحقیقات سرطان دانشگاه علوم‌پزشکی شهید بهشتی به‌عنوان یکی از معتبرترین و بزرگ‌ترین دانشگاه‌های کشور جای تامل جدی دارد.بنزین یکی از مواد مورد استفاده در جوامع صنعتی است که در مورد کاهش خطرات ان در جهان تحقیقات فراوانی صورت گرفته است. شکی در این نیست که توزیع بنزین با کیفیت بالا جامعه را از خطر احتمالی این مواد که سالانه میلیاردها لیتر از ان در کشور استفاده می‌گردد ،  دور نگه خواهد داشت.مسئله دیگر که در سال‌های اخیر نگرانی‌های فراوانی را ایجاد کرده است ،  میزان ازبست موجود در لنت‌های ترمز داخلی و وارداتی است. شرکت کنترل ترافیک شهر تهران میزان ازبست 11نوع لنت ترمز را مورد ارزیابی قرار داده که نتیجه همه این ازمایش‌ها مثبت بوده است. در گزارش شرکت مذکور همچنین میزان ازبست هوای تهران 60برابر شهرهای امریکا و اروپا اعلام شده است. ازبست یا پنبه نسوز  ( کوهی )  یکی از موادی است که از قدیم در صنایع مختلف از ان استفاده می‌شده است و در دهه‌های اخیر اثر سرطان‌زایی این مواد به‌طور مشخص در جهان ثابت شده و مصرف ان در کشورهایش صنعتی به سرعت کاهش یافته و قدغن شده است. دولت باید هر چه سریع‌تر برای قدغن کردن و حذف این ماده خطرناک به‌خصوص در لنت‌های ترمز اقدامات عملی سریع انجام دهد.نقش امواج الکترومغناطیسی روی سلامت انسان ازجمله مباحث مورد مناقشه سال‌های اخیر در ایران بوده است. بنابر مقاله جامعی که در سایت رسمی وزارت بهداشت ،  درمان و اموزش پزشکی منتشر شده‌است :  باید مراکز ارسال امواج الکترومغناطیسی از مقررات و استانداردهای بین‌المللی تبعیت کنند. دکل‌های فرستنده و تجهیزات مخابراتی بی‌سیم و دکل‌های اینترنتی بی‌سیم و بی‌تی‌اس موبایل‌ها باید با رعایت فواصل استاندارد به خارج از محیط‌های مسکونی منتقل شوند. در غیراین‌صورت اثار زیانبار این پدیده خطرات جدی به وجود می‌اورد. دولت باید نهایت تلاش خود را در عملی ساختن ضوابط مذکور بنماید. در طول سال‌های گذشته شرکت‌های مخابراتی ،  اینترنتی و تلفن‌های همراه با پیشنهادهای ده‌ها میلیون تومانی به ساختمان‌های متعدد ،  اقدام به نصب دکل‌های فراوان در مناطق مسکونی کرده بودند. بدون شک بسیاری از این دکل‌ها سلامت تعداد کثیری از شهروندان ساکنین شهرهای بزرگ را تهدید می‌کند.شاید بتوان از سیگار به‌عنوان یکی از معضلات سلامت در جهان و ازجمله کشورمان نام برد. نیکوتین ماده شیمیایی روانگردان موجود در سیگار است که بسیار اعتیاد اور است. سیگار بزرگ‌ترین عامل منفرد قابل پیشگیری مرگ‌ومیر در سطح جهان است. نیکوتین به‌وسیله سیگار کشیدن به درون ریه‌ها وارد می‌شود و در عرض مدت 6ثانیه به مغز می‌رسد. سیگار کشیدن بیشتر از همه منجر به بیماری‌های قلبی ،  کبدی و ریوی می‌شود و مصرف سیگار ریسک بیماری‌های مزمن انسدادی ریه ،  سکته مغزی و سکته قلبی را بالا برده ،  بزرگ‌ترین عامل خطرساز برای بیماری‌هایی چون سرطان ریه ،  سرطان حنجره و سرطان پانکراس است. افزایش مالیات مربوط به تولید و واردات سیگار ،  مقابله با ورود قاچاق ان و افزایش اموزش و تبلیغات هشداردهنده نسبت به عوارض بد سیگار می‌تواند ازجمله راه‌های مقابله با این معضل سلامت باشد.ریزگردها بدون شک یکی از بزرگ‌ترین معضلات طبیعی برای سلامتی ساکنین بعضی از شهرهای ایران بوده است. تحقیقات نشان داده است که ریزگردها میزان مرگ‌ومیر را در افرادی که بیماری زمینه‌ای ریوی و قلبی عروقی دارند ،  افزایش می‌دهد. ریزگردها در افراد سالم می‌تواند موجب تنگی نفس ،  سرفه ،  ترشحات خلطی ،  گرفتگی صدا و حتی سینوزیت شود و در افرادی که بیماری‌های زمینه‌ای مانند اسم دارند ،  باعث تشدید بیماری شده و در مواردی منجر به بستری شخص می‌شود. در قسمت‌های غربی ایران سرچشمه اصلی ریزگردها بادهایی است که گردوغبارهای بیابان‌های عراق و سوریه را به کشورمان سرازیر می‌کند. متاسفانه بی‌توجهی به محیط‌زیست و بیابان‌زدایی در عراق باعث خشک‌شدن بسیاری از باتلاق‌ها و ایجاد نواحی غبارساز در عراق گردیده است. دولت و سازمان محیط‌زیست باید راهی برای معضل مذکور در نواحی غربی کشور و همچنین در نواحی‌ای مانند سیستان و بلوچستان پیدا کنند. بدون شک ریزگردها یکی از معضلات زیست‌محیطی برای سلامتی مردم کشورمان هستند.یکی از شعارهای سازمان بهداشت جهانی این است :  جهانی فکر کنیم ،  منطقه‌ای عمل کنیم . گازهای گلخانه‌ای و میزان انتشار دی‌اکسیدکربن یکی از بزرگ‌ترین معضلات زیست‌محیطی جهان به‌حساب می‌اید. در حال حاضر 2کشور چین و امریکا به تنهایی بیش از 50درصد تولید گازهای گلخانه‌ای جهان را بر عهده دارند. دولت ایران به‌عنوان یکی از کشورهای تاثیرگذار و در حال پیشرفت نیز باید سعی و تلاش خود را در کاهش اثرات مخرب این گازها و سایر خطرات بالقوه برای کره زمین انجام دهد.