وقتی با چشمان امروزی به تاریخمان نگاه می‌کنیم ،  باور این که مردان ایرانی زمانی در جایی از این سرزمین ارایش می‌کردند ،  ان هم ارایش‌های غلیظ شاید تکان دهنده باشد اما این تنها شوکی نیست که تاریخ به ما وارد کرده است ،  ما همیشه در مواجه با تاریخمان شوکه شده‌ایم !  به گزارش خبرگزاری میراث فرهنگی ،  اما از کجا معلوم که هرودوت یونانی راست گفته و همه این توصیف‌ها دروغی بیش نباشد ?  اینجاست که لیلا پاپلی ،  باستان شناسی که روی این مسئله مطالعه کرده به دادمان می‌رسد. او می‌گوید که صحه این گزاره‌ها را از روی نگاره‌های هخامنشیان می‌شود ،  دریافت کرد. دست کم سرمه چشم‌ها و فر موها تا امروز باقی مانده است. جالب اینجاست که ارایش مردان اما به دوران هخامنشیان ختم نمی‌شود ،  مطالعه روی نقش برجسته‌ها و اشیا به دست امده از حفاری‌ها نشان می‌دهد که شاهان ساسانی هم ارایش می‌کردند. این شاهان موهای فرشده‌شان را در تور می‌پیچیدند و بالای سر جمع می‌کردند و گوشوار و گردن بند به خود می‌اویختند و این رسم حتی تا دوره قاجاریان نیز ادامه داشته‌است. اینکه از چه زمانی این هنجار ناهنجار شده ،  مسئله‌ای ست که نیاز به مطالعات جدی جامعه شناسی دارد. سوالی که شاید کلید ،  قفل راز ثابت قدم ماندن زنان ایرانی در زمینه ارایش را هم بگشاید. اینکه چطور شد ،  ایران سومین مصرف کننده لوازم ارایش در خاورمیانه و هفتمین کشور مصرف کننده لوازم ارایش در دنیاست ?  از طرف دیگر چرا مردان چنین زنانه ارایش را تلقی می‌کنند و به نوعی ان را جنسیتی کرده و گاهی با استفاده از همین ابزار به تحقیر زنان می‌پردازند. ایا مردان در دوره‌های مختلف تاریخی ایران ارایش می‌کردند ?  در این زمینه اسناد و مدارکی وجود دارد ? در تاریخ ما ارایش برای مردان نه تنها ناهنجار قلمداد نمی‌شده که هنجار بزرگی هم بوده است و هیچ تناقضی با مردانگی یا قدرت محسوب نمی‌شده است. به عنوان مثال هرودت از زبان نمایندگان یونان پارسیان رو مردانی توصیف کرده که تمامی صورت و بدن خود رو ارایش می‌کردند و از زیور الات استفاده می‌کردند و به پوشیدن لباس‌های فاخر علاقه داشتند. شاهان ساسانی هم ارایش می‌کردند.این شاهان موهای فر شده شان را در تور می‌پیچیدند و بالای سر جمع می‌کردند و گوشوار و گردن بند به خود می‌اویختند و این رسم حتی تا دوره قاجاریان نیز ادامه داشته‌است. سنگ برجسته‌های برجای مانده از دوران گذشته بهترین سندها برای نشان دادن رسم ارایش پادشاهان ایرانی است ساسانیان هم نقطه پایان رسم ارایش مردان در ایران نبودند. مردان در دوره قاجار هم سنگ تمام گذاشته و ارایش می‌کردند. از نقاشی‌های به جای مانده از فتحعلی شاه می‌توان یاد می‌کرد. پادشاه کمرباریک قاجار که حرم سرایش شهره خاص و عام است. در ان زمان ارایش کاملی می‌کرده است. از نقاشی‌های این پادشاه خودشیفته کاملا معلوم است. فتحعلی شاه کفش‌های پاشنه‌دار پوشیده ،  گونه‌هایش را سرخ کرده و مو و ریشش را پوش داده است. در تصاویر به جای مانده در جای جای چهلستون گویای ان است که شاه عباس هم همین رسم را به نحو احسن به جا می‌اورده و حتی از کرم پودر هم استفاده می‌کرده است. به این ترتیب به نظر می‌رسد که چندان مسئله ارایش کردن ربطی به جنسیت نداشته است ? نکته مهم این هست که جنسیت و جنس  ( sex and gender )  دو مفهوم جدا هستند. من به شدت باور دارم  ( که به قول باتلر )  جنسیت پرفرمنس است. در یک فرایند شاخصه‌های این پرفرمنس یعنی تحمیل جنسیت بر جنس سیال بوده و دچار تغییرات بنیادی شده است. بنابراین مفهوم  ( concept )  اراستن بدن هم دچار تغییرات بنیادی شده ،  چنانچه می‌توانسته نشانگان شخصیت ،  منش ،  راهکار یا طبقه اجتماعی باشد. در مورد پرفرمنس جنسیت و بدن مردان / زنان در دوران تاریخی می‌شود به دو گروه داده اول مواد فرهنگی و دوم منابع نوشتاری مراجعه کرد. به عنوان مثال اگر به نگاره‌های ایران هخامنشی نگاه کنیم ،  اراستگی بدن مردان هنوز به وضوح قابل مشاهده است. چشم‌های سرمه کشیده و موهای فر شده و همینطور استفاده از زیور الات. یعنی اراستن بدن رو دست کم از اغازین امپراتوری ایران تا بی اغراق اواخر دوره قاجار می‌شود ،  مشاهده کرد. در متون هم توصیف بدن و پرفرمنس جنسیت قابل مشاهده است. ایا نوع ارایش در میان درباریان همراه با علایم و نشانه‌های خاصی بوده است. مثلا همانطور که در میان پادشاهان مصر رایج بوده ،  نوعی مخصوصی از خط چشم ،  مرتبه فرد درباری را نشان دهد ? در این زمینه اطلاعات کافی در دست نیست و باید مطالعات جدی‌تری صورت بگیرد. فتحعلی شاه ،  کفش‌های پاشنه بلند می‌پوشید ،  به چشمانش سرمه می‌زد و سرخاب از گونه‌هایش پاک نمی‌شد از نظر کارشناسان ارایش مردان در میان گروه خاص یا طبقه مشخصی رواج داشته یا اینکه ارایش یک اتفاق رایج در میان توده‌های مردم بوده است ? من فکر می‌کنم که اراستن ظاهر توسط مردان مربوط به قشر خاصی نبوده است. البته مشخص هست که مردان طبقات بالاتر اقتصادی قدرت بیشتری برای خرید و استفاده از پوشاک و وسایل ارایش داشته اند. ولی به نظر می‌رسد که این هنجار در کلیه سطوح قابل بررسی باشد. در دوره‌های متاخزتر مثلا در دوره قاجار به ویژه در عکس‌های تاریخی که از کوچه و بازار تهیه شده ،  مردانی با چشمان سرمه کشیده قابل مشاهده هستند. یک نکته تاریخی قابل ذکر اما تحمیل رویکرد معاصر و امروزین ما به گذشته است یعنی شناخت ما از ساختار قدرت و جنسیت امروز به عنوان تنها رویکرد ممکن ارائه می‌شود. این در حالی است که نسبت جنسیت و قدرت در گذشته با شکل امروزینش متفاوت هست. شاه به عنوان عامل سمبلیک قدرت زیبایی مطلق را در مقابل دشمن که شکست خورده است ،  اجرا می‌کند. به طور مشخص در نگاره‌های دوره ساسانی شاه به مردانه‌ترین شکل ممکن تصویر شده با اندامی بزرگتر از سایرین ،  ریش پرپشت و در نهایت اراستگی. این اراستگی / مردانگی در حد نهایت را می‌شود با حد نهایت قدرت در یک راستا تلقی کرد. به نظر شما از چه دوره‌ای این هنجار تغییر کرده و تبدیل به مسئله‌ای ناهنجار شده است ? تبدیل یک هنجار به ناهنجار ممکن است به دلایل ساختاری مثل تغییر تقسیم کار ،  تغییر نشانگان جنسی / جنسیتی یا حتی ورود هنجارهای جدید باشد. الگوهای اراستگی بدن در ایران به نظر می‌رسد در اواخر قاجار تغییر کرده باشند. چرا ?  خب دریافت این مسئله و شناخت فرایندهای مرتبط با ان نیاز به یک تحقیق باستان شناختی با رویکرد بدن / جنسیت  ( gender archaeology ) . دارد. از اواخر دوره قاجار به بعد به نظر می‌رسد که کم کم رسم ارایش مردان در ایران کمرنگ و کمرنگتر می‌شود اما در مقام بحث ،  من فکر می‌کنم ما نیاز به یک خوانش دوباره از مواد فرهنگی اواخر قاجار به ویزه عکس‌های تاریخی داریم. اینکه چه رویداد یا فرایندی سبب تغییر الگوهای جنسی / جنسیتی شده و اصولا ایا این الگوها در طول دوره تاریخی شکل ثابتی داشتهاند یا متغیر بوده‌اند نکاتی نیست که بشود بدون تحقیق جواب داد. در این مرحله تنها می‌توانم بگویم که به نظر می‌رسد ،  جنسیت / جنس همواره یک دغدغه برای ایرانی‌ها بوده است. در متون تاریخی فقهی از دوره ساسانی مثل ارداویراف نامه  (  که ترکیبی از یک داستان معراج و دیدن عاقبت اعمال است و در ان حدود 40 درصد اعمال شرح داده شده مسائل جنسی است )  تا متون سده‌های میانه اسلامی جنسیت یک دغدغه تاریخی است. در ان زمان وضعیت زنان چگونه بوده است ،  ایا زنان نیز ارایش می‌کردند ? از دوره نوسنگی تا امروز در کاوش‌های باستان شناختی مواد مرتبط با ارایش در فضاهای مسکونی به دست امده است مثلا شیئی موسوم به بزک ساب که به نظر می‌رسد برای سابیدن سنگ‌های معدنی یا گیاهان رنگی برای رنگ امیزی بدن استفاده می‌شود ،  با توجه به قرارگیری این اشیا در فضای مسکونی نسبت دادنش به زن یا مرد یا جنسیت‌های دیگر عملا ممکن نیست. در مورد اشیای داخل قبر هم یک مسئله خیلی اساسی وجود دارد که خانم رزماری جویس :  در کتاب باستان شناسی بدن به ان اشاره کرده و ان نکته این است که اکثر باستان شناسان با دیدگاهی کاملا امروزی به توضیح و خوانش اشیای درون قبر پرداختند. مثلا جنسیت یک اسکلت را از روی اشیای داخل قبر زن / مرد تعیین کرده‌اند ،  پیشنهاد او این است که فقط با ازمایش دقیق دی ان‌ای باید به جنسیت اسکلت اشاره کرد در غیر این صورت اکثر تعیین جنسیت‌ها از روی اشیای درون قبر با مشکلی اساسی مواجه است و این مشکل همان تحمیل نگاه امروز در مورد جنسیت به گذشته است.گفت و گو :  فاطمه علی اصغر