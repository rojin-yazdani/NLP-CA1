 		بدون شک برای هر کاربر یکی از مهم‌ترین مسائل هنگام کار با گوشی، حفظ امنیت و اطلاعات شخصی است. بسیاری بر این باور هستند که حفظ امنیت را می‌توان با ایجاد یک رمز ابتدای ورود به گوشی یا یک اپلیکیشن فراهم کرد، اما این روز‌ها ثابت شده امنیت کاربر ممکن است با داشتن یک رمز قوی نیز به‌راحتی تهدید شود.به گزارش جام جم، هرچند هنوز هم عده‌ای از کاربران اعتقاد دارند اطلاعات خاصی را روی گوشی خود نگهداری نمی‌کنند، اما حتی اطلاعات ساده نیز می‌تواند برای سارقان، جذاب و گرانقیمت باشد.سرقت اطلاعات در اپلیکیشن پرمصرف‌ترین کلماتدر روزهای گذشته خبری منتشر شد که یکی از محبوب‌ترین بازی‌های شبکه اجتماعی فیس‌بوک، اطلاعات کاربران را سرقت می‌کرده است؛ اپلیکیشنی که شاید خیلی از شما هم با آن کار کرده باشید.بازی محبوب «پر مصرف‌ترین کلمات» یا Most Used words اطلاعات کاربران در فیس‌بوک را سرقت کرده سپس آنها را می‌فروخته است.شاید این پرسش برای شما پیش آید که نحوه سرقت اطلاعات توسط این اپلیکیشن چگونه بوده است؟روند بازی پرمصرف‌ترین کلمات این است که شما بازی را در فیس‌بوک خود اجرا کرده و در آن معماهای جذابی را که پاسخ آن از کلمات مشهور است، حل می‌کنید.در ‌‌نهایت برای دیدن نتایج بازی و رکورد خود این اپلیکیشن از شما اجازه دسترسی به اطلاعات فیس‌بوک‌تان را می‌خواهد. به‌این ترتیب علاوه بر مشاهده امتیاز خود می‌توانید امتیاز دوستانتان را نیز مشاهده کنید.اما بعد از صدور این مجوز توسط شما، اطلاعات فیس‌بوک‌تان به‌صورت کامل در اختیار این بازی قرار می‌گیرد و مرحله بعد فروش این اطلاعات خواهد بود. شاید با خود بگویید اطلاعات خاصی در فیس‌بوک‌تان ذخیره نمی‌کنید.اما وقتی تعداد بالایی از کاربران اطلاعات خود را در اختیار این بازی قرار دهند، ‌این اطلاعات قابلیت داده کاوی پیدا می‌کند.برای مثال می‌توان متوجه شد در هر سن و سالی، افراد در کشورهای مختلف چه علایقی را دنبال می‌کنند.این ساده‌ترین استفاده‌ای است که می‌توان از سرقت اطلاعات کاربر داشت. یکی از کارهایی که این اپلیکیشن انجام می‌دهد، خواندن تمام یادداشت‌های شما در فیس‌بوک است.شما با ایجاد مجوز دسترسی به بازی پرمصرف‌ترین کلمات اجازه می‌دهید این اپلیکیشن به شما بگوید، بیشترین لغاتی که استفاده می‌کنید چه چیزی است.در کنار صدور مجوز دسترسی به یادداشت‌های شما، دسترسی به عکس‌هایی که در آن تگ شده‌اید نیز صادر می‌شود و این اپلیکیشن می‌تواند عکس‌های شما را نیز ذخیره کند.همچنین آی‌پی‌های شما نیز توسط این اپلیکیشن ثبت شده و در آینده می‌توان از آن استفاده کرد.برای مثال صاحبان این اپلیکیشن می‌توانند از طریق آی‌پی، شهر‌ها را تفکیک کرده و به این نتیجه برسند در هر شهر، بیشترین کلمه‌ای که استفاده می‌شود چیست و به‌این‌ترتیب به بحث داغ روز در آن شهر‌ها می‌رسند.نمونه‌های مشابهسرقت اطلاعات کاربران به شبکه‌های اجتماعی و اپلیکیشن پرمصرف‌ترین کلمات محدود نمی‌شود. سال گذشته بعد از مشخص شدن درز اطلاعات آژانس امنیت ملی آمریکا، معلوم شد این سازمان از درز اطلاعاتی تعدادی از اپلیکیشن‌ها برای جمع‌آوری اطلاعات کاربران بهره می‌برده است.یکی از مشهور‌ترین اپلیکیشن‌هایی که مشخص شد از اطلاعات کاربران آنها استفاده شده بازی مشهور Angry Birds است.این بازی معروف که به پرنده‌های خشمگین نیز شهرت دارد، اطلاعات کاربر نظیر سن، جنسیت و موقعیت مکانی را ثبت و در ‌‌نهایت از آنها استفاده می‌کرده است.در ضمن اطلاعات گوشی کاربران مانند اندازه صفحه‌نمایش و مدل دقیق گوشی نیز توسط این بازی ثبت شده است.افشاگری‌های اسنودن نشان داده از این اطلاعات در راه مقاصد خاصی استفاده شده که کاربر از آن بی‌خبر بوده است. این اطلاعات حتی گاهی برای شناسایی تروریست‌ها نیز استفاده شده است.یک مساله با اهمیتمساله امنیت در فضای مجازی ازجمله مسائلی است که کاربران باید آن را جدی بگیرند تا اطلاعاتشان تهدید نشود.شاید اشتراک یک عکس از میز کار شما در شبکه‌های مجازی عادی به نظر برسد، اما فراموش نکنید یک عکس ساده می‌تواند حاوی اطلاعات بسیار باشد.این اطلاعات می‌تواند شامل موقعیت مکانی دقیق شما، علایق شخصیتان، وسایل مورد استفاده شما و... باشد.بنابراین با قرار دادن مجموعه این اطلاعات در کنار هم مشخص می‌شود یک فرد چه سن و سالی دارد، در هر سن و سال چه علایقی را دنبال می‌کند و نظرات او در طول سال‌ها چه تغییراتی کرده است.اطلاعاتی که به‌صورت خرد و کوچک به چشم نمی‌آید با قرار گرفتن کنار هم به حجم بزرگی از داده تبدیل شده که آنالیز آن می‌تواند شخصیت شما را به خوبی مشخص کند.پس فراموش نکنید هیچ وقت اطلاعات شخصی خود را روی فضای مجازی قرار نداده و همیشه این را به یاد داشته باشید که در اینترنت هر اطلاعاتی ممکن است روزی لو برود. 	