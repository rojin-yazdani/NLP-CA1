در شرایطی که طی سال‌های گذشته در مردادماه ،  بیشترین رونق بازار خودرو را در کشور شاهد بودیم ،  امسال بازار خودرو با رکود شدیدی همراه است و قیمت‌ها در این بازار همچنان در سراشیبی سقوط قرار دارد.به گزارش خبرگزاری فارس ،  فعالان بازار خودرو در سال‌های گذشته ،  اواسط مرداد ماه را به عنوان زمان پررونق بازار می‌شناختند و خرید و فروش خودرو در این زمان به اوج خود می‌رسید ،  این در حالی است که مرداد امسال بیشترین رکود را در بازار خودرو شاهد بودیم و معامله در این بازار به حداقل رسیده است.از سویی ،  هر ساله اواخر مرداد و اوایل شهریورماه میزان فروش خودرو با روندی کاهشی همراه می‌شود و اواخر شهریورماه کاهش 60 تا 70 درصدی فروش را در این بازار شاهد هستیم. در این وضعیت ،  فعالان بازار معتقدند در شرایطی که دوره پیک فروش خودرو در بازار به کم‌فروش‌ترین زمان تبدیل شده است ،  نمی‌توان انتظار امیدبخشی نسبت به اینده بازار خودرو داشت.در این میان ،  قیمت خودروهای خارجی نیز در بازار با روندی کاهشی همراه شده است ،  به ویژه که در مورد خودروهای چینی شاهد ایجاد شرایط فروش سهل‌تر و عرضه اقساطی خودروها هستیم.تخفیف 26 میلیون تومانی در عرضه برخی خودروهای چینی از جمله نمونه‌های این کاهش قیمت است. به طوری‌که قیمت یک محصول شاسی بلند چینی اخیرا از 115 میلیون تومان به 89.5 میلیون تومان رسیده است.برخی شرکت‌های خودروساز داخلی نیز با ارائه فروش اقساطی در محصولاتشان مانند سراتو و چانگان سعی کرده‌اند میزان فروش خود را افزایش دهند ،  هرچند اتفاق خاصی در این بخش نیز نیفتاده است.بررسی بازار خودروهای داخلی نشان می‌دهد قیمت هر دستگاه پژو 405 مدل اس‌ال‌ایکس با کاهش 200 هزار تومانی طی روزهای اخیر به 30 میلیون و 200 هزار تومان رسیده است. همچنین قیمت نوع دوگانه‌سوز این خودرو با افت 300 هزار تومانی ،  در حال حاضر به قیمت 31 میلیون و 200 هزار تومان در بازار معامله می‌شود.در مورد پژو پارس سال نیز باید به افت 500 هزار تومانی قیمت این خودرو و عرضه ان به قیمت 35 میلیون و 800 هزار تومان در بازار اشاره کنیم. قیمت پژو پارس دوگانه‌سوز نیز با همین میزان افت قیمت به 37 میلیون تومان رسیده است.* کاهش 2.5 میلیونی قیمت تندر اتوماتیکطی روزهای اخیر قیمت تندر 90 اتوماتیک محصول ایران خودرو 2.5 میلیون تومان کاهش قیمت را تجربه کرده و درحال حاضر با قیمت 47.5 میلیون تومان به مشتریان عرضه می‌شود.در همین حال ،  قیمت رانا با افت 600 هزار تومانی به 32 میلیون تومان رسیده است. در مورد سمند ال‌ایکس نیز باید به ثبات قیمت این خودرو در بازار اشاره کنیم که همچنان با قیمت 30 میلیون و 200 هزار تومان معامله می‌شود.* افت 400 هزار تومانی قیمت پرایددرمورد محصولات سایپا نیز باید به کاهش 400 هزار تومانی قیمت سایپا 111 مدل SE در بازار اشاره کنیم که در حال حاضر به قیمت 20 میلیون و 300 هزار تومان خرید و فروش می‌شود. در عین حال سایپا 131 مدل SE و سایپا 132 مدل SE بدون تغییر قیمت به ترتیب 20 و 20.5 میلیون تومان در بازار معامله می‌شوند.در مورد اریو دنده اتوماتیک نیز باید به افت 100 هزار تومانی قیمت این خودرو در بازار اشاره کنیم که در حال حاضر 54 میلیون و 400 هزار تومان به مشتریان عرضه می‌شود. نوع دستی این خودرو بدون تغییر قیمت ،  حدود 48 میلیون تومان در بازار معامله می‌شود.* قیمت پارس تندر یک میلیون و 700 هزار تومان کاهش یافتطی روزهای اخیر قیمت پارس تندر نیز با افت یک میلیون و 700 هزار تومانی ،  به 41 میلیون و 300 هزار تومان رسیده است. در عین حال ،  قیمت تیبا تغییری نداشته و این خودرو همچنان با قیمت 27 میلیون و 200 هزار تومان به خریداران عرضه می‌شود.این در شرایطی است که قیمت وانت زامیاد طی روزهای اخیر با افزایش 500 هزار تومانی در بازار روبه‌رو بوده و به 25 میلیون تومان رسیده است.در مورد سراتو دنده‌ای نیز باید به افزایش قیمت این خودرو از سوی سایپا اشاره کنیم که اخیرا از 75 میلیون و 650 هزار تومان به 75 میلیون و 900 هزار تومان رسیده است. این در حالی است که قیمت این خودرو از سوی شورای رقابت 75 میلیون و 650 هزار تومان تعیین شده بود.با وجود افزایش قیمت کارخانه‌ای این خودرو ،  درحال حاضر سراتو دنده‌ای در بازار زیر قیمت کارخانه و حدود 72 تا 73 میلیون تومان خرید و فروش می‌شود.* افت 5 میلیون تومانی قیمت خارجی‌هادر بررسی بازار خودروهای خارجی نیز باید به کاهش قیمت برخی از این محصولات اشاره کنیم ،  به طوری‌که قیمت اپتیما مدل 2015 با کاهش 5 میلیون تومانی به 153 میلیون تومان رسیده است.قیمت اسپورتیج مدل 2015 نیز با افت 4 میلیون تومانی در بازار به 152 میلیون تومان رسیده است.درمورد مزدا 3 نیز می‌توان به کاهش 14 میلیون تومانی قیمت این خودرو در بازار اشاره کنیم که در حال حاضر حدود 114 میلیون تومان به مشتریان عرضه می‌شود. دلیل این کاهش قیمت ،  ارائه تخفیف از سوی شرکت عرضه‌کننده این خودرو است.بازار خودرو در حالی روزهای بی‌رمقی را طی می‌کند که خریداران همچنان منتظر تعیین تکلیف لغو تحریم‌ها و تاثیر ان بر قیمت خودرو هستند.