عضو کمیسیون امنیت ملی و سیاست خارجی مجلس هوشمندی را لازمه نرمش قهرمانانه در دیپلماسی خواند و گفت :  مذاکرات هسته‌ای با راهکارهای منطقی نتیجه بخش است.عوض حیدرپوردرگفت وگو با خبرنگار سیاسی خبرگزاری خانه ملت گفت :  حل مشکلات حوزه سیاست خارجی و مسائل هسته‌ای مبتنی برحفظ مصالح ملی و رعایت اصل عزت و حکمت درنظام جمهوری اسلامی است.نماینده مردم شهررضا درمجلس شورای اسلامی ادامه داد :  اگر تیم مذاکره کننده هسته‌ای کشورمان بر مواضع واصول خود پایدار بوده ودراین میان ارزش‌ها به معنای واقعی حفظ شود ،  می‌توان انتظار تحقق نرمش قهرمانانه را داشت.وی با اشاره به اینکه در بحث و مذاکرات هسته‌ای با ارائه راهکارهای منطقی بیشترین نفع نصیب ملت ایران خواهد شد ،  افزود :  این موضوع نیازمند هوشمندی اعضای تیم مذاکره کننده ایرانی است ،  نرمش قهرمانانه دیدگاه مقام معظم رهبری از ابتدا تا کنون بوده و برای تحقق این هدف باید تلاش‌های بسیاری کرد.حیدرپور تصریح کرد :  در حقیقت اگر وزارت امورخارجه با تدبیر نرمشی انجام داده که به اصول و ارزش‌های انقلاب ما لطمه وارد نشود شرایط مذاکرات به نفع ما رقم خواهد خورد واین هدف مورد تائید مقام معظم رهبری وملت ایران است.وی با تاکید براینکه افراد مذاکره کننده باید با شناخت کافی وارد مذاکره شوند ،  بیان کرد :  تیم مذاکره کننده باید بتواند برای خواسته‌های طرف مقابل پاسخی داشته و به روشنی نقاط مبهم را مشخص کند  ،  ازاین رو شناخت و درک صحیح ازطرف مقابل ازاهمیت به سزایی برخوردار است.حیدرپورگفت :  اگرچه دولت امریکا برای ما همیشه یک دشمن جدی است اما پختگی برخی از عقلای انها نشان می‌دهد که انها درک صحیح از انتخابات و شرایط سیاسی ایران داشته و در این راه حاضر به گفتگو و مذاکرات مثبت هستند.عضو کمیسیون امنیت ملی وسیاست خارجی مجلس تصریح کرد :  با شناخت از تیم مذاکره کننده ایران و نقش ظریف به عنوان یک دیپلمات برجسته درحوزه سیاست خارجی می‌توان پیش بینی کرد که مسائل هسته‌ای در اینده نه چندان دور حل شده و غرب باید ازاین فرصت استفاده کند.