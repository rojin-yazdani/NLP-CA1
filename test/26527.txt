با وقوع انفجار در کوره کارخانه نورد فولاد غدیر یزد و کشته شدن هشت کارگر ،  حال یازده نفر از مجروحان وخیم گزارش می‌شود.به گزارش ایلنا با کشته شدن یکی دیگر از کارگران اخرین اخبار از تجمع خانواده‌های حادثه دیدگان در مقابل بیمارستان سوانح و سوختگی یزد حکایت دارد.این حادثه که در ساعت بیست یکشنبه ،  در شیفت پایانی کارخانه نورد فولاد غدیر که 23 کارگر مشغول به کار بودند رخ داد ،  پنج کارگر بلافاصله ،  دو کارگر در راه بیمارستان و یکی دیگر از مجروحان امروز در بیمارستان جان باختند.مصدومان این حادثه با 45 تا 85 درصد ،  سوختگی به بیمارستان سوانح و سوختگی یزد منتقل شده بودند.احتمال انفجار مهمات یا کپسول گازبررسی‌های اولیه علت وقوع حادثه را وجود اب در اهن قراضه‌های پرس شده در کوره ذوب اهن اعلام می‌کرد اما نماینده مردم یزد در مجلس به ایلنا خبر داد :  مهمات اسقاط موجب بروز انفجار در کارخانه نورد فولاد غدیر یزد شده است.علی اکبر اولیا علت وقوع این حادثه را استفاده از قراضه‌ها در ضایعات فولادی که ظاهرا از غرب کشور تهیه شده بود دانسته و گفته است :  در بین این ضایعات مهمات اسقاط اما عمل نکرده وجود داشته که موجب بروز انفجار در کارخانه فولاد شده است.در حالی که نماینده مردم یزد در مجلس خبر از وجود مهمات اسقاط عمل نکرده در میان ضایعات کارخانه فولاد غدیر یزد داده بود ،  فرماندار یزد از این موضوع ابراز بی‌اطلاعی کرد و از احتمال انفجار کپسول گاز خبر داد.عزیزاله سیفی گفت :  در گفتگو با کارشناسان گمانه‌زنی می‌شود تعدادی کپسول گاز میان ضایعات قابل ذوب ،  روانه کوره شده که در نتیجه انفجار این کپسول‌ها کوره نیز منفجر شده است.فرماندار یزد در پاسخ به خبرنگار ما که از او درباره نوع و محل خریداری ضایعات پرسیده بود ،  ابراز بی‌اطلاعی کرد.بازداشت مدیران کارخانههمچنین منابع خبری ما به نقل از فرماندار یزد ،  کارخانه نورد فولاد غدیر یزد را متعلق به بخش خصوصی دانسته و از بازداشت مدیران کارخانه خبر داده‌اند.انان گزارش می‌دهند سال گذشته در حادثه مشابه‌ای در کارخانه نورد فولاد غدیر یزد یکی از کارگران نیز جان باخته است.منابع خبری ما در یزد از وقوع پنج حادثه دیگر در این کارخانه از زمان بهره‌برداری از این کارخانه در سال 86 خبر می‌دهند که اخبار ان در زمان وقوع انتشار نیافته بودند.با توجه به وقوع پنج حادثه مشابه ظرف شش سال گذشته ،  به نظر می‌رسد مالکان کارخانه و همچنین نهاد بازرسی کار در استان یزد اقدامی برای رفع نواقص ایمنی کار جهت حفاظت از جان کارگران به عمل نیاورده بودند که این بی‌توجهی شب گذشته به کشته شدن هفت کارگر و جراحت شدید شانزده کارگر دیگر انجامید.بررسی‌های انجام شده در خصوص انفجار در کارخانه غدیر ،  تا این لحظه از نقض اشکار اصول ایمنی در هنگام ذوب ضایعات فولادی حکایت می‌کنند.