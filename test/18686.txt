عضو هیئت رئیسه مجلس شورای اسلامی از تصمیم نمایندگان برای تنظیم بیانیه‌ای در حمایت از سوریه و محکوم کردن تعلیق عضویت این کشور در اتحادیه عرب در جلسه امروز مجلس خبر داد.حسین سبحانی نیا در گفتگو با مهر ،  با اعلام این خبر اظهار داشت :  کمیسیون امنیت ملی مجلس در جلسه صبح امروز یکشنبه ابعاد مختلف اتفاقات سوریه را مورد بررسی قرار داد و قرار شد کمیسیون امنیت ملی در بیانیه‌ای حمایت خود را از سوریه اعلام کنند.به گفته سحبانی نیا نمایندگان مجلس نیز قصد دارند در جلسه امروز مجلس با تنظیم بیانیه‌ای در حمایت از فرمایشات مقام معظم رهبری در دفاع از سوریه بیانیه‌ای صادر کنند.نشست اتحادیه عرب دیروز شنبه با حضور وزیران خارجه کشورهای عربی در قاهره برگزار شد و در این نشست عضویت سوریه در اتحادیه عرب به تعلیق در امد .در دور جدید فشارهای اتحادیه عرب علیه سوریه که به دستور امریکا و دیگر کشورهای غربی ،  توسط قطر و دیگر کشورهای همسو اعمال می‌شود ،  این نهاد همچنین از کشورهای عضو خواست سفرای خود را از دمشق فرا بخوانند.اتحادیه عرب تهدید کرد تجمع مخالفان موسوم به شورای انتقالی سوریه را به رسمیت خواهد شناخت و از اعمال تحریمهای اقتصادی و سیاسی علیه دمشق خبر داد.