ارمان  -  انتخاب همسر امری حساس و نیازمند دقت است. دلایل و موقعیت‌هایی هم که برای ازدواج در نظر می‌گیرید باید با دقت و حساسیت انتخاب شود و به هر دلیل یا در هر موقعیتی نباید اقدام به ازدواج کنید. در این مطلب به 10 موقعیت و دلیلی پرداخته شده است که اگر در فرایند ازدواج با ان مواجه شدید باید حساسیت بیشتری به خرج دهید و بی گدار به اب نزنید چرا که این دلایل ،  دلایل محکم و منطقی برای ازدواج نیستند.مبهوت زیبایی خیره کننده نشویدپایگاه تنظیم خانواده نوشت :  شما دختر زیبایی هستید و انتظار دارید همسری که انتخاب می‌کنید به اندازه خودتان زیبا باشد و یا شما پسر خوش تیپی هستید و دوست دارید همسری داشته باشید که از این لحاظ هم سطح خودتان باشد ؛  همین جا بایستید :  شما به شدت در معرض خطر انتخاب نادرست قرار دارید ! شکی نیست که همه ما زیبایی را دوست داریم و به سمت ان جذب می‌شویم ،  اما وقتی نقش زیبایی در انتخاب ما بیش از حد معقول باشد ،  دردسرهای مان هم شروع می‌شود. بهتر است قبل از این که کسی را برای ازدواج انتخاب کنید ،  اولویت هایتان را مشخص کنید :  با این که زیبایی برایتان اهمیت زیادی دارد ،  اما چه چیزهایی وجود دارد که برای تان از زیبایی اهمیت بیشتری دارد ?  چه معیارهایی را حاضر هستید فدای زیبایی کنید و از چه معیارهایی به هیچ وجه حاضر نیستید بگذرید ?  ایا اگر این فرد این همه زیبا نبود ،  بازهم او را انسان خوبی می‌دانستید ?  پس در این زمینه بیشتر دقت کنید.مجذوب پرستیژ و موقعیت اجتماعی ویژه نشویدمی گویند لازم نیست یک خانم نصف عمر را درس بخواند و زحمت بکشد تا بشود خانم دکتر ،  همین که همسر یک دکتر شود ،  همه او را خانم دکتر صدا می‌زنند !  موقعیت اجتماعی یکی از مواردی است که احتمال خطای ما در انتخاب همسر را به شدت بالا می‌برد. عناوین و موقعیت‌های چشمگیر به راحتی می‌توانند دیگر خصوصیات فرد را تحت تاثیر قرار دهند و به عبارتی چشم ما را به روی خیلی از موارد ببندند. در این صورت ما با موقعیت طرف مقابل ازدواج می‌کنیم ،  اما با خود او زیر یک سقف می‌رویم.اگر در چنین شرایطی قرار گرفتید ،  فرد را بدون شغل و موقعیت خاصش تصور کنید :  ایا اگر چنین موقعیتی نداشت بازهم برایتان انسان قابل قبولی بود ?  غیر از این موقعیت خاص ،  چه ویژگی‌های دیگری دارد که شما را به خود جذب می‌کند ? شیفتگی و عشق بی اندازه شما را به دردسر می‌اندازدمسلما عشق یکی از لازمه‌های ازدواج است ،  اما قطعا برای ازدواج کافی نیست. اگر فقط از روی عشق ازدواج می‌کنید ،  منتظر باشید که روزی فقط به خاطر نفرت از هم جدا شوید ! یکی از خطرناک‌ترین شرایط انتخاب همسر زمانی برای شما پیش می‌اید که خیلی زود عاشق می‌شوید. در این حالت شما ان قدر تحت تاثیر هیجانات و احساسات هستید که نمی‌توانید درست ببینید و درست تصمیم بگیرید. قبول این مسئله برای کسانی که در اوج عشق هستند بسیار سخت است. مغز در حالت هیجان زدگی نمی‌تواند به طور طبیعی فعالیت کند. بنابراین ما به جز خوبی طرف مقابل چیزی نمی‌بینیم. اگر نخواهیم از اصطلاح عشق کور در این مورد استفاده کنیم ،  می‌توانیم بگوییم مغز عاشق ،  همه چیز را از پشت عینک عشق می‌بیند و از پشت این عینک همه چیز بهتر از انچه که هست دیده می‌شود. پس اگر عاشق هستید ،  بهتر است مدتی صبر کنید و از رابطه فاصله بگیرید تا این تب در شما فروکش کند و بتوانید با دخالت بیشتر عقل ،  درباره زندگی اینده تان تصمیم گیری کنید.احساس تنهایی شدید ،  دلیل کافی برای ازدواج نیستتنهایی‌های دوران مجردی گاهی برایمان تحمل ناپذیر می‌شود. وقتی دوستان متاهل دور هم جمع می‌شوند اما ما به دلیل مجرد بودن نمی‌توانیم در جمع شان باشیم ،  یا وقتی با جمعی از بچه‌های فامیل به مسافرت می‌رویم و همه با همسرشان هستند به جز ما و …  ،  ته دلمان به این فکر می‌کنیم که چرا من باید این قدر تنها باشم ?  و درست همین جاست که زنگ خطر به صدا درمی اید.عجله نکنید برای من دیگر دارد خیلی دیر می‌شود  ،  ایا چنین ندایی را از درونتان می‌شنوید ? شما اخرین فرزند خانه هستید که مجرد مانده ،  تنها پسر مجرد فامیل در طیف سنی خودتان هستید ،  همه دوستانتان ازدواج کرده اند. چشم مادربزرگ و پدربزرگتان به شماست که نوه شان را ببینند. شما خواهر بزرگ‌تر هستید و ازدواج خواهر کوچکترتان در گروی ازدواج شماست و اخرین ارزوی مادر و پدرتان برای خوشبختی شما این است که شما را در لباس دامادی یا عروسی ببینند. یا اصلا سن شما بالا رفته است و احساس می‌کنید برای ازدواج دیر شده است. هیچ کدام از این موارد مشکل خاصی به شمار نمی‌رود ؛  به شرطی که شما را وادار به انتخاب عجولانه و نسنجیده نکند.در هر انتخابی ،  وقتی ما در شرایط اضطرار و عجله قرار می‌گیریم ،  امکان اشتباه کردن چندین برابر می‌شود و زمانی که این انتخاب به بزرگی انتخاب شریک زندگی باشد ،  حساسیت ان هم چندین برابر می‌شود. پس ارزشش را دارد که با این فکر مبارزه کنید.به سن ازدواج برسیداگر فکر می‌کنید هنوز به سن مناسب ازدواج نرسیده‌اید ،  هرگز تن به ازدواج ندهید.این را که دقیقا چه سنی برای ازدواج مناسب است نمی‌شود تعیین کرد ،  این مسئله در فرهنگ‌ها و برای افراد مختلف تفاوت زیادی دارد. اما اکثر روان شناسان امروزی معتقدند به طور کلی ازدواج سالم به بلوغ‌های چندگانه نیاز دارد که بسیاری از ان در سنین خیلی پایین حاصل نمی‌شود. بسیاری از افراد در سنین اغاز جوانی هنوز نمی‌دانند که از زندگی چه می‌خواهند و در سال‌های بعد اولویت‌های شان تغییرات زیادی می‌کند. ضمن اینکه در این سنین معمولا احساسات ما بر عقل چیره است.درصورتی که سن زیادی ندارید اما در موقعیت ازدواج قرار گرفته‌اید ،  مشخص کردن برنامه و خواسته‌های اینده زندگیتان می‌تواند کمکتان کند :  ایا این ازدواج چیزی است که شما را مطابق اهدافتان پیش ببرد ?  ایا اصلا به جایی رسیده‌اید که بتوانید هدفی کلی برای خود برگزینید و تصویری از اینده تان ترسیم کنید ? تا جایی که می‌توانید طرف مقابل را بیشتر بشناسیدوقتی با یک نفر ازدواج می‌کنیم ،  درواقع با کل وجود او  ، با همه ابعاد زندگی‌اش ،  خانواده‌اش ،  گذشته‌اش ،  اینده‌اش ،  افکار و اخلاقش ازدواج کرده‌ایم ؛  احتمال شکست در ازدواجی که براساس شناخت کافی انجام نگیرد بسیار بالاست. ما زمانی می‌توانیم به شناخت کامل‌تر برسیم که با همه ابعاد وجودی فرد در شرایط و موقعیت‌های مختلف رو به رو شده باشیم.اول درمان روح ،  بعد ازدواجبحران روحی به هر علتی ممکن است ایجاد شود ؛  ممکن است به تازگی عزیزی را از دست داده باشید ،  از کار اخراج شده باشید ،  بیمار باشید ،  پدر و مادرتان از هم جدا شده باشند یا هر مسئله دیگری که باعث ناراحتی شما شده باشد. در حالت بحران ،  ذهن ما فعالیت طبیعی ندارد و امکان اشتباه در این وضعیت بالاست. ممکن است کسی که الان به نظرمان همسر مناسبی می‌اید ،  بعد از عبور از بحران ،  دیگر چندان مناسب به نظر نرسد و خودمان هم ندانیم چه شد که حاضر شدیم با چنین فردی ازدواج کنیم. این نوع ازدواج‌ها دقیقا مصداق از چاله به چاه افتادن است.جوگیر نشویدبا کسی اشنا شده‌اید که انگار دقیقا همان کسی است که همیشه در رویاهای تان به دنبالش بودید. احساس بسیار خوبی نسبت به او دارید و وقتی به او فکر می‌کنید شادی وصف ناپذیری را در خود احساس می‌کنید. احساس خوبی است !  اما دست نگه دارید. چون دقیقا در لبه پرتگاه انتخاب نادرست قرار گرفته‌اید ! هیجانات مثبت ،  درست مثل هیجانات منفی ،  ما را در معرض انتخاب نادرست قرار می‌دهد. در بعضی شرایط ما کاملا جو زده می‌شویم و کارهایی می‌کنیم که شاید در حالت عادی به ان فکر هم نکنیم. وقتی در میهمانی به ما خوش می‌گذرد ،  عملکرد مغز ما با حالت عادی تفاوت می‌کند و در واقع فیلترهایی که ما برای انتخاب شخص مناسب برای خود داریم تا حد زیادی از کار می‌افتد. اشتباه بزرگی است که بخواهیم به انتخاب ذهنمان در چنین حالتی اعتماد کنیم.در این وضعیت بهتر است مدتی صبر کنیم تا مغز به حالت عادی برگردد و دوباره درباره این شخص فکر کنیم. در اغلب موارد انتخاب‌های هیجانی بعد از مدتی از چشم مان می‌افتند.چشم و هم چشمی ممنوع ! متاسفانه چشم و هم چشمی نیز چشم ما را به روی بسیاری از واقعیت‌ها می‌بندد و امکان درست دیدن را از ما می‌گیرد. اگر احساس می‌کنید در شرایطی هستید که میل دارید از طریق ازدواج روی اطرافیانتان را کم کنید ،  بهتر است دست از هر اقدامی در زمینه ازدواج بردارید.از کجا بفهمیم که تصمیم گیری ما از روی چشم و هم چشمی است ?  از این جا که مدام در حال مقایسه کردن هستید و این خیال شما را رها نمی‌کند که ازدواج شما با این شخص چطور می‌تواند حال کسی را که حسادت شما را بر انگیخته است ،  بگیرد و دل شما را خنک کند ! چشم و هم چشمی به طور خاص درباره افرادی دیده می‌شود که از همسر خود جدا شده‌اند و همسر ان‌ها دوباره ازدواج کرده است. در چنین شرایطی میل شدید به جبران کردن و کم نیاوردن ،  در ما پدید می‌اید که ضریب خطا در انتخاب را تا حد زیادی بالا می‌برد.