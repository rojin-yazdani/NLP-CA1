یک شوخی نابجا در حیاط مدرسه کافی بود تا دانش‌اموزی در یک قدمی مرگ قرار بگیرد.به گزارش ایسنا ،  روزنامه ایران نوشت :  وقتی صدای زنگ اخر در محوطه دبیرستان پسرانه پیچید ،  هنرجویان با شوقی وصف‌ناپذیر کوله‌پشتی‌هایشان را برداشتند و به حیاط رفتند تا دقایق اخر مدرسه را با خوشحالی بگذرانند اما یک شوخی نابجا همه ان‌ها را شوکه کرد.20 اسفندماه سال گذشته مردی اشفته به کلانتری 136 فرجام رفت و از همکلاسی‌های پسر 16 ساله‌اش شکایت کرد.این پدر دل‌نگران گفت :  پسرش در مدرسه از سوی همکلاسی‌هایشان مورد تمسخر قرار گرفته و با یک شوخی بی‌جا کم مانده بود کشته شود.ماموران کلانتری با تحقیقات پلیس دریافتند پسران دبیرستانی به دور از چشم مسئولان در زنگ اخر مدرسه به شوخی کردن پرداختند که در این میان پسر 16 ساله‌ای به نام علی به شدت اسیب دیده و برای مداوا به بیمارستان الغدیر منتقل شده و به دلیل شدت جراحات سریعا تحت عمل جراحی قرار گرفته است.پلیس با به دست اوردن این سرنخ به تعقیب نوجوانان فراری پرداخت و ان‌ها را بازداشت کرد.محمد یکی از همکلاسی‌های علی به بازپرس شعبه اول دادسرای اطفال و نوجوانان گفت :  زنگ اخر بود که به همراه 5 نفر از دوستانمان به حیاط مدرسه امدیم و به دور از چشم ناظم شروع به بازی کردیم. هر بار یکی از دوستانمان را به هوا پرتاب می‌کردیم و سپس می‌گرفتیم و می‌خندیدم اما وقتی نوبت علی شد تصمیم گرفتیم با او شوخی کنیم و هرگز قصد ازار رساندن به وی را نداشتیم. به همین خاطر علی را به هوا پرتاب کردیم اما با چشمکی به بچه‌ها او را رها کرده و علی که در میان زمین و هوا بود ناگهان به زمین پرتاب شد و … این پسر نوجوان با اظهار پشیمانی گفت :  همه در حیاط با هم شوخی می‌کردند و ما هم به تقلید گروه‌های دیگر تصمیم گرفتیم کمی سر به سر هم بگذاریم اما اگر می‌دانستیم این اتفاق می‌افتد هیچ‌وقت دست به چنین کاری نمی‌زدیم.یکی دیگر از پسران در بازجویی‌ها اظهار کرد :  من فقط تماشاچی بودم و وقتی دیدم علی میان زمین و هوا منتظر است تا دوستانش او را بگیرند خواستم به کمک او بروم اما نتوانستم و به همین خاطر وقتی دوستان علی پا به فرار گذاشتند توانستم او را سریعا از مدرسه بیرون ببرم و با گرفتن اژانس وی را به خانه‌شان برسانم و من مقصر نیستم. در ان لحظه همه ترسیده بودیم و من فقط توانستم این گونه به او کمک کنم.ماموران با شنیدن اظهارات پسران نوجوان به بررسی دوربین مداربسته در مدرسه پرداختند و دریافتند ان‌ها با قصد و نیت قبلی علی را پرتاب کرده‌اند و مسئولان مدرسه به دلیل شلوغی و سر و صدای زیاد در هنرستان متوجه این موضوع نشده‌اند.با به دست اوردن این تصاویر ،  پزشکی قانونی نیز شکستگی قسمت فوقانی استخوان ران چپ و اسیب جدی به علی را مورد تایید قرار دادند و کارشناسان رسمی دادگستری 3.5 درصد دیه کامل یک مرد مسلمان را میزان دیه به پسر دانش‌اموز تخمین زدند. بنابراین گزارش ،  با توجه به نظریه پزشکی قانونی این پرونده در مرحله صدور قرار نهایی قرار گرفت.هشدار قاضی پروندهمشفق ،  بازپرس شعبه اول دادسرای جرایم اطفال و نوجوانان با توجه به باز شدن مدارس و بروز چنین حوادثی با هشدار به انان گفت :  دانش‌اموزان در مدارس باید خیلی مراقب باشند و هر نوع شوخی را انجام ندهند ،  چراکه در این پرونده مشاهده کردیم همکلاسی‌ها برای اینکه دقایقی را خوش بگذرانند و شاد باشند تصمیم گرفتند با یکی از دوستان و همکلاسی‌هایشان شوخی کنند اما این شوخی نابجا باعث شد پسر جوان بشدت اسیب ببیند و حتی دیگر نتواند تا مدتی طولانی تحصیلش را ادامه دهد. حتی در این موارد احتمال درگیری یا حوادث تلخ و ناگوار بیشتری نیز وجود دارد که جبران‌ناپذیر خواهد بود.دانش‌اموزان باید از دویدن در راه‌پله‌ها و حیاط مدرسه و هل دادن همدیگر خصوصا کوچکترها پرهیز کنند تا شاهد چنین حوادثی نباشیم. مسئولان مدرسه نیز باید با دقت و توجه بیشتری مراقب اعمال و رفتار ان‌ها باشند و خانواده‌ها نیز تذکرهای لازم را به فرزندانشان بدهند تا رفتارهای پرخطر از انان سر نزند و شوخی نابجا نکنند.