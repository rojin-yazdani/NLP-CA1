پروفسور بالتازار شخصیت نوستالژیک دوران کودکی متولدین دهه 60 است اما شاید کمتر کسی بداند که این شخصیت انیمیشن نه تنها تا حدودی واقعی بوده بلکه مدت زیادی را در شهرستان کبودراهنگ همدان زندگی کرده و خدمات زیادی هم به مردم ایران در زمینه پزشکی انجام داده است.به گزارش مهر ،  پروفسور بالتازار یک سریال انیمیشن قدیمی بود که ان را یک انیماتور کروات به نام Zlatko Grgić در استودیوی فیلم زاگرب در یوگسلاوی سابق  ( کرواسی )  ساخت.این شخصیت کارتونی یک مخترع پیر بود که برای یک اختراع ،  مدت زیادی فکر می‌کرد و در نهایت تنها با یک اهرم دستگاهی را روشن می‌کرد. پس از اتمام کار دستگاه ،  پروفسور شیر دستگاه را باز کرده و چند قطره مایع را داخل یک لوله ازمایش می‌ریخت و با ریختن ان مایع بر روی زمین اختراعش نمایان می‌شد. به همین سادگی ! اما پروفسور بالتازار یک شخصیت حقیقی هم دارد. مارسل بالتازار سال 1908 در فرانسه به دنیا امد او یک پزشک فرانسوی بود که به علت فعالیت در زمینه جلوگیری از شیوع بیماری‌های طاعون و هاری معروف شد نه به دلیل اختراعاتش ! پروفسور بالتازار نفر دوم از سمت راستپروفسور بالتازار برای انجام تحقیقات پزشکی به ماموریتی در روستای اکنلو شهرستان کبودراهنگ ایران فرستاده شد. این پروفسور فرانسوی همزمان با سومین موج شیوع طاعون در سال1332 از فرانسه به ایران امد و با همکاری پزشکان ایرانی پایگاه تحقیقاتی انستیتو پاستور ایران را با حمایت مالی یک فرد خیر به نام منوچهر قراگزلو در روستای اکنلو کبودراهنگ تاسیس کرد و به ازمایشات مختلفی در این منطقه مشغول شد و توانست با تحقیقاتی که انجام داده بود ،  بیماری طاعون را ریشه کن کند. سازماندهی واکسیناسیون جمعی علیه بیماری ابله و سل هم از دیگر اقدامات او بود.بالتازار تقریبا 17 سال در ایران زندگی کرد و پس از ان همکاری خود را با همتای ایرانی‌اش ،  دکتر مهدی قدسی تا سال 1346 ادامه داد تا اینکه در سن 63 سالگی از دنیا رفت.مرکز تحقیقاتی انستیتو پاستور ایران تا اواخر دهه 60 فعالیت می‌کرد اما پس از مدتی تعطیل شد ولی دوباره به تازگی پس از انکه این مرکز در اختیار دانشگاه علوم پزشکی همدان قرار گرفت ،  خرداد ماه امسال در روستای اکنلو فتتاح شد. اتفاقا در مراسم افتتاح این مرکز ،  از فرزندان پروفسور بالتازار هم دعوت شده بود. انها هم در این مراسم از علاقه خودشان به ایران سخن گفتند و از اینکه مردم ایران برای پدرشان احترام زیادی قائل هستند ،  خوشحال بودند.با این حال پروفسور بالتازار واقعی نه تنها به سبب شخصیت کارتونی همنام با او برای مردم ایران جذاب است بلکه ،  مردم همدان او را بیشتر به علت تحقیقات پزشکی‌اش می‌شناسند غیر از انها ،  هر گردشگری که متوجه شود در کنار تمام جاذبه‌های گردشگری استان همدان ،  هنوز دفتر کار پروفسور بالتازار سر جای خودش است ،  حتما به روستای اکنلو می‌رود.به نحوی که مهدی غلامی رئیس میراث فرهنگی ،  صنایع‌دستی و گردشگری کبودراهنگ به خبرنگار مهر گفت :  ازمایشگاه و دفتر کار پروفسور بالتازار در کبودراهنگ همدان به یکی جاذبه‌های گردشگری استان همدان تبدیل شده و هزاران گردشگر داخلی و خارجی به دیدن وسایل کار و دفتر این پروفسور فرانسوی در کبودر اهنگ می‌روند !