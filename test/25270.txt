مدیر اداره اموزش و پرورش سندرک هرمزگان گفت :  دانش اموزان یک مدرسه در منطقه سندرک را اعضا یک خانواده تشکیل می‌دهند.به گزارش ایسنا ،  مرتضی بهلولی با اعلام این خبر افزود :  این مدرسه کوچک که در منطقه صعب العبور مشکالدین واقع شده است دارای چهار دانش اموز است که همگی از یک خانواده هستند.مدیر اداره اموزش و پرورش سندرک گفت :  دبستان مشکالدین یکی از کوچکترین مدارس منطقه با چهار نفر جمعیت و دوپایه تحصیلی می‌باشند و همه دانش اموزان این اموزشگاه از یک خانواده‌اند.وی ادامه داد :  در این راستا به منظور بررسی مشکلات و رسیدگی امور اموزشی و پرورشی و عمرانی مدارس محروم این منطقه ،  به همراه بخشدار منطقه در دیدار با دانش اموزان و همکار شاغل در این اموزشگاه دیدار و گفت‌وگو داشتیم و از طرف اداره اموزش و پرورش منطقه هدایایی از قبیل کفش و لوازم التحریر تقدیم دانش اموزان شد.بهلولی در پایان گفت :  این بازدیدها به منظور پایش پوشش تحصیلی در همه روستاها به ویژه روستاهای صعب العبور ادامه خواهد یافت و سیاست‌های تشویقی نیز به کار گرفته خواهد شد.