رئیس مرکز شماره گذاری پلیس راهور از سو استفاده سودجویان و کلاهبرداران در بازسازی خودروهای واژگون شده و تصادفی و فروش ان به جای خودروهای بدون تصادف خبر داد.به گزارش فارس سرهنگ سعید روحی از شیوه‌های تازه سو استفاده سودجویان در خرید و فروش خودرو خبرداد و گفت :  متاسفانه در مدت اخیر تعداد زیادی از خریداران و متقاضیان شماره گذاری خودرو حین تعویض پلاک متوجه سو استفاده فروشندگان خودرو شده اند.وی افزود :  این افراد عمدتا خودروهایی را خریداری کرده‌اند که مدل بالا محسوب می‌شوند و از لحاظ ظاهری تمامی مشخصات خودروهای صفر یا در حد صفر را دارا هستند و صرفا بخاطر ظاهر بی عیب و نقص ان ،  خریدار به دلیل از دست ندادن خودرویی بی عیب و نقص از نشان دادن خودرو به کارشناس سر باز می‌زند.سرهنگ روحی در ادامه حضور اشخاص سوم را در اینگونه معاملات دسیسه‌ای از سوی فروشنده عنوان کرد و گفت :  در اینگونه معاملات عادتا فروشنده با دادن شماره همراه اعتباری در اگهی‌های روزنامه‌ها و قرارهای خیابانی با خریدار ،  خودرو را به رویت او می‌رسانند ،  تعدادی از همدستان فروشنده نیز به عنوان خریدار وارد معامله می‌شوند و با بازار گرمی و عرفی خود به عنوان کارشناس ،  صافکار یا مکانیک و تعریف و تمجید از خودرو و قیمت پایین ان ،  با دادن وعده پرداخت مبلغ بیش از درخواست فروشنده سعی در گمراه کردن و وسوسه خریدار می‌کنند.از انجایی که خریدار هم بازارگرمی این افراد را می‌بیند و این معامله را برد تلقی می‌کند ،  بدون اینکه خودرو را به رویت کارشناس برساند ان را خریداری می‌کند و متاسفانه بعد از خرید و عادتا در مراکز شماره گذاری متوجه اشتباه خود می‌شوند.وی همچنین خطرنشان کرد فروشندگان اینگونه خودروها عادتا خودروهای مذکور را با قیمتی اندک کمتر از مدل مشابه بدون تصادف ان اگهی می‌کنند و همین مساله بسیاری از خریداران را وسوسه می‌کند ،  در حالی که خودروهای واژگون شده حدودا یک چهارم قیمت خود را از دست می‌دهند.سرهنگ روحی در پایان افزود :  این افراد سودجو به بهانه‌هایی مثل سفر و احتیاج مالی حتی از نوشتن قولنامه نیز خودداری می‌کنند و عنوان می‌کنند که بدلیل نیاز فوری و شدید مالی خودروی خود را زیر قیمت بازار می‌فروشند که همین مساله باعث وسوسه بسیاری از خریداران می‌شود.