اغاز هدفمندی یارانه‌ها بازار نمکیهای مشهد را حسابی کساد کرد.به گزارش خبرنگار مهر در مشهد ،  افزایش قیمت نان ،  نمکیهای این شهر را با مشکلات ناشی از کمبود نان خشک مواجه کرده است.این در حالی است که نمکی‌های این شهر می‌کوشند با شگردهای مختلف از جمله افزایش قیمت خرید نان خشک ،  مشتریان بیشتری را برای خود دست و پا کنند.قیمت نان خشک هم مثل طلا ساعت می‌زند !  قیمت نان خشک هم این روزها در مشهد مثل طلا ساعت می‌زند !  به عنوان مثال همین دیروز قیمت هر کیلوگرم ان تا 300 تومان رسید.از سوی دیگر اگر چه از چند سال گذشته شهرداری مشهد با ایجاد ایستگاههای سیار و ثابت تلاش گسترده‌ای را برای رقابت با نمکیها در تجارت نان خشک اغاز کرده ،  اما با اجرای قانون هدفمندی یارانه‌ها علاوه بر نمکی‌ها ،  ایستگاههای بازیافت شهردای نیز با کمبود مشتری و نان خشک مواجه شده اند.مسئولان این ایستگاهها در گفتگو با خبر نگار مهر در مشهد از کاهش 30 تا70 درصدی نان خشک خبر داده اند.نان خشک در مشهد کیمیا شده استدر این باره تقی حسنی یکی از فعالان تجارت نان خشک مشهد به خبرنگار مهر گفت :  در چند روز گذشته نان خشک در مشهد حسابی کیمیا شده است.وی افزود :  تا چند هفته قبل هرکدام ازگاری‌های نمکی‌ها بین 50 تا 100 کیلوگرم در روز نان خشک جمع اوری می‌کردند ،  اما اکنون این رقم به بیش از نصف کاهش یافته است.وی با بیان اینکه در گذشته شهروندان به طور میانگین ماهانه 2 تا 5 کیلوگرم نان را روانه نان خشکی‌ها می‌کردند ،  افزود :  به نظر می‌رسد با گران شدن نان ،  ضایعات ان نیز تا حدود زیادی کاهش یافته است ،  چراکه برای مردم صرف نمی‌کند نان 300 تومانی را دور بریزند.استقبال مشهدیها از نان صنعتیوی یکی دیگر از عوامل کمبود نان خشک را حساسیت مردم برای تهیه نان مرغوب ذکر کرد و ادامه داد :  در چند روز گذشته با یکی شدن قیمت نان صنعتی و سنتی ،  مردم استقبال زیادی از نان صنعتی کرده‌اند که دور ریز کمتری دارد.وی در پاسخ به این پرسش که نان خشک‌ها پس از جمع اوری چگونه فروش می‌رود گفت :  مشتری اصلی نانهای خشک دامداریها هستند.حسنی ادامه داد :  به دلیل افزایش قیمت خوراک دام و نیز کاهش تولید علوفه که از پیامدهای خشکسالی به شمار می‌اید ،  برخی از دامداران چاره کار را در مصرف نان خشک دیده اند.این در حالی است که به گفته کارشناسان دامپزشکی ،  مصرف شیر و گوشت دامهایی که از نان خشک تغذیه می‌شوند ،  موجب بروز مشکلاتی برای سلامتی انسان می‌شود.دامهایی که نان خشک می‌خورند انسانها را بیمار می‌کننددکتر جواد اعلمی از کارشناسان اداره کل دامپزشکی خراسان رضوی در این باره به خبرنگار مهر گفت :  یکی از معروف‌ترین سموم ،  سم افلاتوکسین است که در موادغذایی مانده و کپک زده به وفور پیدا می‌شود.وی ادامه داد :  این سم خاصیت تجمع در کبد انسان را دارد و معمولا از این عضو بدن خارج نمی‌شود.اعلمی بروز سرطان را از بیماریهای شایع ناشی از افلاتوکسین عنوان کرد و افزود :  این سم معمولا از طریق مصرف موادغذایی کپک زده توسط دام‌ها ،  وارد بدن انسان می‌شود.وی خاطر نشان کرد :  ازمایشها نشان داده هنگامی که نان کپک زده خوراک دام می‌شود ،  سم افلاتوکسین وارد شیر شده و از این طریق وارد بدن انسان می‌گردد.اعلمی اضافه کرد :  استفاده از جگر یا شیر دامهایی که با نان خشک و یا علوفه کپک زده تغذیه می‌شوند ،  برای سلامت انسان بویژه سالمندان و کودکان خطرافرین است.قبل از هدفمندی یارانه‌ها 30 درصد نان مشهد تبدیل به ضایعات می‌شداین در حالی است که به گفته کارشناسان ،  یک درصد ضایعات نان 40 میلیارد تومان به اقتصاد کشور ضربه می‌زند.صاحب نظران بر این عقیده‌اند تا قبل ازهدفمندی یارانه‌ها 15 تا 30 درصد نان تولید شده در مشهد به ضایعات تبدیل شده و عملا راهی بازارداغ نان خشکی‌ها می‌شده است. شایان ذکراست  ،  مصرف نان در ایران و از جمله مشهد 3.2 برابر دنیا است.