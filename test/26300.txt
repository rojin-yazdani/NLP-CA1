سرویس مجلس برای استفاده از منابع ابی کشور  ،  نیاز به مدیریت جامع است. فرهاد دلق‌پوش با بیان این مطلب به خبرنگار ما گفت  :  مدیریت اب  ،  تنها یکی از مشکلات گیلان و به ویژه استاراست که پرباران‌ترین منطقه کشور است.نماینده مردم استارا افزود  :  متاسفانه  ،  برای مدیریت اب‌های سطحی این منطقه چاره‌ای اندیشیده نشده و سد و بند مناسبی در منطقه وجود ندارد  ؛  حتی مصوبات دولت نیز در این مورد اجرایی نشده است.دلق‌پوش گفت  :  درباره طرح ابرسانی استارا نیز که در بودجه کشور نیز اعتبارات ان در نظر گرفته شده  ،  کار اساسی انجام نشده است.وی افزود  :  وزارت جهاد کشاورزی و نیرو باید دقت لازم را در این مورد داشته باشند. بیشتر مشکلات منطقه ناشی از عدم وجود زیرساخت‌های لازم در حوزه کشاورزی و انرژی است.نماینده استارا اظهار داشت  :  استارا دروازه ورود به اروپاست و با فاصله‌ای که با مرکز استان دارد  ،  از امکانات موجود در مرکز استان محروم است. مردم منطقه مشکلات بسیاری دارند  ؛  بنابراین  ،  مسئولین باید به داد این شهرستان برسند. نماینده مردم استارا گفت  :  زمانی کشاورزی و صیادی از مهمترین منابع درامد مردم منطقه بود  ،  ولی هم‌اکنون مردم با مشکلات بسیاری دست به گریبان هستند.