چانه زنی برای افزایش میزان دستمزد در سال 92 همچنان ادامه دارد.در ادامه در بخش‌های دیگری از گزارش خبرانلاین امده است :  در کف دست کارگر و مزد بگیر چه چیزی در پایان ماه سنگینی می‌کند ?  تمام انچه در کف دست نیروی کار قرار می‌گیرد ،  می‌تواند تمام نیاز ماهیانه‌اش را پاسخگو باشد ?  ،  برخی براوردها که در هفته جاری اعلام شد گویای ان است که 30 درصد از نیروی کار کشور بیش از یک شغل داشته و 20 درصد تک شغله‌ها نیز به دنبال شغل دوم هستند.این تعابیر بیش از انکه گویای فضای فعال و پویای کار کشور و یا دلیل بیکاری باشد موید ان است که چانه‌زنی‌های سه جانبه پایان سال اگرچه بر روی کاغذ همترازی افزایش حداقل دستمزد و نرخ تورم را نشان داده ولی درعمل چیز دندان‌گیری برای کارگر و مزد بگیر به همراه نداشته است.هرچند امسال نیز بحث افزایش 20 درصدی دستمزد را به دلیل رشد حدود 29 درصدی تورم مطرح می‌کنند و حسین حبیبی عضو کمیته تعیین دستمزد برخی کارفرمایان در خصوص تعیین مزد سال اینده که از افزایش کف دستمزد به 460 هزار تومان استقبال کرده‌اند ،  ولی خود او در ادامه می‌افزاید :  این رقم همان افزایش 20 درصدی دستمزد است که پیشنهاد شده اما قطعا مورد نظر ما نیست چرا که این رقم حتی یک سوم هزینه‌های خانوار کارگری را پوشش نمی‌دهد.طی سال‌های 57 تا 1391 نرخ تورم به طور متوسط 19 درصد رشد داشته است این در حالی است که متوسط نرخ رشد حداقل دستمزد در کشور طی همین دوره 34 ساله معادل 22 درصد بوده است.اما این نرخ رشد باعث نشده است که حداقل دستمزد در کشور تضمین‌کننده حداقل معاش باشد. نگاهی به روند تغییرات دستمزد در کشور گویای سکون نسبی حداقل دستمزدها طی سالای 1360 تا 1368 هستیم ،  یعنی دوران جنگ که با توجه به شرایط ویژه حاکم بر اقتصاد کشور و تجهیز همه منابع برای دفاع از مرزهای مورد تجاور کشور ،  این ثبات توجیه داشته است اما در همین دوره می‌بینیم که شاخص بهای کالاهای مصرفی در کشور افزایش داشته است. یعنی یک دوره 7 ساله ثبات درامدها و افزایش قیمت‌ها همزمان شده است و این مسئله باعث افزایش فاصله بین حداقل دستمزد و حداقل معاش بوده است.براساس محاسبات منتشر شده از سوی بانک مرکزی شاخص بهای کالاهای مصرفی و خدمات  ( با سال پایه 1383 )  از 61 . 1 واحد در سال 1360 به 21 . 6 واحد در سال 1368 رسیده است ،  این در حالی است که حداقل دستمزد در سال 1360 معادل ماهی 1905 تومان بوده و در سال 1368 این رقم به 2490 تومان رسیده است.یعنی در حالی که حداقل دستمزد طی دوره‌ای 8 ساله معادل 23 درصد رشد داشته است ،  شاخص بهای کالاهای مصرفی و خدمات معادل 286 درصد رشد کرده است و متاسفانه در سال‌های بعد از پایان جنگ تحمیلی نیز بنا به دلایل مختلف اگر چه تلاش شده است قدرت خرید حداقل دستمزد متناسب با تورم حفظ شود ولی هیچگاه فاصله ایجاد شده در سال‌های 1360 تا 1368 جبران نشده است.این فاصله جبران نشده در دو سال بعد از اجرای هدفمندی متاسفانه تشدید هم شده است ،  طی دو سال گذشته میزان افزایش دستمزد بین 10 تا 12 درصد کمتر از نرخ رسمی تورمی بوده است که از سوی بانک مرکزی اعلام شده است.نکته جالب انکه طی دو دهه اخیر به رغم انکه بحث حمایت از تولید مطرح بوده است ،  در تعیین دستمزد 12 میلیون مشمول قانون کار به گونه‌ای عمل نشده است که واقعا سبد هزینه خانوارها متناسب با دستمزد حاصل از یک شیفت کار روزانه تامین شود ،  با توجه به انکه در حال حاضر بعد خانوار نیز در حال کوچک شدن است و از مرز حدود 4 نفر در دهه گذشته اخرین سرشماری نفوس و مسکن نشان داد که بعد خانوار به حدود 4 . 3 نفر کاهش پیدا کرده است و لی هنوز شاهد این موضوع هستیم که حداقل حقوق پرداختی به کارگران و مشمولین قانون کار نمی‌تواند تامین هزینه سبد خانوار را داشته باشد هر چند در شعار این موضوع مورد توجه قرار گرفته است ،  نماینده کارگران در شورای عالی کار از برگزاری نشست جدید نمایندگان کارگران ،  کارفرمایان و دولت برای تعیین حداقل دستمزد سال 92 خبر داد و گفت :  اجرای ماده 41 قانون کار را بهترین راهکار برای تعیین حداقل دستمزد منطقی برای نیروی کار است ،  توجه به نرخ تورم و تامین سبد معیشت خانوار کارگری می‌تواند به تعیین حداقل دستمزدی مناسب برای کارگران و کارفرمایان منجر شود.نباید فراموش کرد قطع رابطه بین کار و دستمزد از بزرگترین مشکلات امروز اقتصاد ایران است ،  مشکلی که هم به کاهش بهره‌وری نیروی کار منجر شده و هم توان رقابتی کشور را تحت‌الشعاع قرارداده است.اگر تعیین دستمزدهای سالانه به گونه‌ای باشد که نیروی کار با یک شغل خود را در سرازیری اقتصادی ببیند  ،  یعنی در استانه سقوط به مرزهای پایین‌تر خط فقر به طور حتم انگیزه‌ای برای کار بهتر نخواهد داشت و متاسفانه ساختار کارفایی ما در ایران توجهی به این مساله ندارد … . هرچند شاید نتوانیم تمامی تقصیر را ناشی از قصور و نگرش کارفرما دانست ولی نمی‌توان این نکته را نیز نادیده گرفت که ضعف مدیریت در ساختارهای اقتصادی کشور از اصلی‌ترین دلایل ناکارامدی بخش‌های مختلف تولیدی و خدماتی بوده و هست و نتیجه همین ضعف در نهایت به بدنه مزد بگیر جامعه تزریق می‌شود. طبقه‌ای که کف بینی اندک دستمزدشان سالانه در نشست‌های سه جانبه انجام می‌گیرد.تازه‌ترین براوردهای انجام شده در جریان همین چانه‌زنی‌های سه‌جانبه نشان می‌دهد ،  در سبد هزینه خانوار که بخش مسکن ،  خوراکی و حمل و نقل بیشترین هزینه‌های یک خانوار را تشکیل می‌دهند که در مجموع برای یک خانوار 4 نفر در یک ماه هزینه‌ای بالغ بر 2 میلیون و 361 هزار و 464 تومان نیاز است. ایا با توجه به وضعیت اقتصادی کشور می‌توانیم انتظار داشته باشیم کارفرمایان غیر دولتی توان پرداخت چنین ارقامی را به نیروی کار خود باشند ?  وقتی به حداقل حقوق 390 هزار تومانی سال 91 نگاه می‌کنیم ،  ایا می‌توانیم رابطه منطقی بین سطح دستمزدها و حداقل معاش خانوارها پیدا کنیم ?  چه کسی پاسخگوی این وضعیت باید باشد ?