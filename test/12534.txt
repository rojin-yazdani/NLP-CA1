مدیر کل برنامه ریزی مسکن وزارت راه و شهرسازی با بیان اینکه از سال 90 تا مردادماه امسال 600 هزار پروانه ساختمانی در شهر تهران صادر شده که بار جمعیتی زیادی را به تهران تحمیل می‌کند گفت :  وزارت راه و شهرسازی برای کنترل بازار اجاره بها مشوق‌های مالیاتی و تسهیلات را برای مالکان در نظر گرفته است.به گزارش خبرنگار مهر ،  علی چگینی شب گذشته در برنامه گفتگوی ویژه خبری با بیان اینکه بخش عمده‌ای از مردم مسکن را از طریق اجاره تامین می‌کنند ،  گفت :  بنابراین بخشی از مردم به اجبار اجاره نشین هستند و تحت فشار قرار دارند که دولت باید از انها حمایت کند.مدیر کل برنامه ریزی مسکن وزارت راه و شهرسازی با اشاره به اینکه طرح‌های زیادی در اجاره اجرا شده است ،  اظهار داشت :  یکی از طرح‌هایی که از سوی وزیر راه و شهرسازی مطرح شده است طولانی شدن مدت قرارداد اجاره است زیرا این طرح منافعی را برای مالک و مستاجر دارد.وی با اشاره به اینکه شرط اول حل مشکل اجاره بها ،  تورم زدایی در کشور است ،  بیان کرد :  باید در ابتدا تورم را به حد قابل قبولی کاهش دهیم زیرا زمانی که نرخ تورم کنترل شده باشد مالک نیز پیش بینی از اینده درامدهای خود دارد.چگینی تصریح کرد :  بخش دوم مشوق‌ها و مباحث حوزه مالی و پولی است ؛  در حوزه مالی تدوین قوانین مالیاتی مد نظر است که بخشی از ان اتفاق افتاد و یک ماده معافیت مالیاتی در مالیات مستقیم هم مطرح شده که امیدواریم تدوین و نهایی شود.مدیرکل برنامه ریزی و مسکن وارت راه و شهرسازی با اشاره به اینکه بسته‌های مالیاتی دیگری نیز در حال بررسی است ،  بیان کرد :  به دنبال این هستیم تا مشوق‌هایی را برای موجران در نظر بگیریم تا در دوره بلند مدت قرارداد اجاره را ببندند.وی با تاکید بر اینکه سیاست‌های مالیاتی کمک می‌کند که ذهنت مالک یا موجر به این موضوع جلب شود ،  گفت :  به هر حال اغلب مستاجران علاقه دارند که مدت اجاره طولانی‌تر شود زیرا جابجایی هزینه زیادی دارد و این طرح می‌تواند ثبات در اجاره بها را بیشتر کند.چگینی افزود :  اطمینان از اینده یکی از موضوعاتی است که این طرح را اجرایی می‌کند که خوشبختانه روند کنونی نشانگر کاهش تورم است همانطور که می‌دانید در خرداد و تیر تورم نزولی بود ،  موضوع دوم سیاست گذاری است که وزارت راه و شهرسازی مشوق‌ها را ارایه داده است و مجلس باید تصویب کند تا اجرایی شود.چگینی با بیان اینکه نرخ‌های ترجیحی را به عنوان مالیات بر اجاره تعیین کرده‌ایم ،  گفت :  به عنوان مثال برای اجاره‌های دو ساله یک دوم یا یک چهارم و یا اجاره‌های 4 ساله یک هشتم مالیات تعیین شود.وی با بیان اینکه مشوق‌های دیگر را نیز می‌توان برای ان فراهم کرد که مالکان از مابقی مزایای دولت در بخش مسکن بهره مند شود ،  گفت : برای گروه‌هایی که چند واحد دارند هم می‌توان مشوق‌های مالیاتی در نظرگرفت.مدیر کل برنامه ریزی مسکن وزارت راه و شهرسازی با انتقاد از بارگذاری بیش از حد در شهرها ،  گفت :  با بارگذاری بیش از حد ،  رفاه شهروندان کاهش پیدا می‌کند بطوریکه در سال 90 ،  91 و 5 ماهه ابتدای امسال نزدیک 600 هزار واحد مسکونی در شهر تهران پروانه صادر شده است که بار زیادی را به شهر تهران تحمیل میکند.وی افزود :  یکی از پیامدهای افزایش پروانه‌های ساختمانی ،  خانه‌های خالی است که در اصلاحیه قانون مالیاتی ،  مالیات بر خانه‌های خالی پیشنهاد وزارت خانه ما بوده اما در دستور کار قرار نگرفت است. همچنین در این قانون ،  مالیات بر معاملات مکرر هم دیده شده که باید این افراد ،  مالیات بر در امد پرداخت کند.چگینی تصریح کرد :  می‌توان شناسنامه الکترونیکی برای همه واحدها در نظر گرفته می‌شود تا بتوان شفاف‌تر بازار را ساماندهی کرد. بنابراین برنامه‌های جامعی ارایه شده است که یکی از انها ساماندهی بازار اجاره و توجه به اجاره بها است و با جدیت در حال اجراست.در ادامه مصطفی قلی خسروی رئیس اتحادیه کشوری مشاوران املاک در این باره ،  اظهار داشت :  این طرح قبلا هم مطرح شده بود اما نکته اینجاست که مالکیت در همه ادیان محترم و در اسلام محترم‌تر است بنابراین دخالت در اینکار مشکل ساز میشود.وی افزود :  به خاطر دارم که اقای صومعلو گفتند ما می‌خواهیم دو ساله اجاره تعیین کنیم و ما نیز اعلام کردیم که در طرح تعزیراتی مسکن هم در ابتدا رقم 7 تا 9 درصد و بعد 13 تا 15 درصد را اعلام کردید اما اجرایی نشد بنابراین باید مساله تشویقی را در نظر بگیریم که در صنعت اجاره اگر کسی فعالیت می‌کند علاوه بر انکه خانه ،  معاف از مالیات اجاره باشد تسهیلات دیگری نیز فراهم شود.وی با تاکید بر اینکه باید به خانه‌ها کداقتصادی بدهیم ،  گفت :  با این روش ،  روشن می‌شود که این خانه در مدت زمان معین ،  چه وضعیتی داشته‌اند و ایا مستاجر در این واحدها سکونت داشته یا خیر ?