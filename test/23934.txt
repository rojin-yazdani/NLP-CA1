دکتری افتخاری از سوی شورای علمی دانشگاه قرقیزستان به معاون اول رییس جمهوری اسلامی ایران اعطا شد. به گزارش خبرگزاری فارس به نقل از پایگاه اطلاع رسانی ریاست جمهوری ،  رحیمی در جریان سفر به قرقیزستان بعداز ظهر روز چهارشنبه با حضور در دانشگاه ملی قرقیزستان  ، بزرگترین و قدیمی‌ترین دانشگاه این کشور ،  از سوی رییس ،  اساتید و دانشجویان ان به گرمی مورد استقبال قرار گرفت.معاون اول رییس جمهور کشورمان همچنین با حضور در جمع اساتید و دانشجویان مرکز علمی مشترکایران– قرقیزستان در این دانشگاه  ،  طی سخنانی بر لزوم گسترش ارتباطات علمی و دانشگاهی دوجانبه تاکید کرد.