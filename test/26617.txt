ازادراه بزرگ کنارگذر جنوبی تهران پس از چند ماه وقفه در اغاز به کار سرانجام در نخستین روز از تابستان امسال با حضور معاون اول رییس‌جمهور کلنگ‌زنی می‌شود.به گزارش ایسنا ،  این پروژه 158 کیلومتری که بناست منطقه ابیک را به چرمشهر ورامین متصل کرده و سپس به قطعه اول ازادراه حرم تا حرم متصل شود با حضور اسحاق جهانگیری معاون اول رییس‌جمهور ،  عباس اخوندی وزیر راه و شهرسازی و سردار عبداللهی کلنگ‌زنی می‌شود.طبق برنامه‌ریزی‌های صورت گرفته از سوی وزارت راه ،  بناست این ازادراه مهم ظرف مدت سه سال به بهره‌برداری نهایی برسد و از نظر براوردهای اعتباری نیز طبق اطلاعات ارائه شده حدود 70 درصد از پروژه با منابع مالی بخش خصوصی و 30 درصد مابقی نیز از سوی دولت به شکل ارائه تسهیلات مالی صورت خواهد گرفت.این ازادراه که از ان به عنوان یکی از راه‌حل‌های اصلی برطرف کردن گره ترافیکی تهران یاد می‌شود ،  در صورت افتتاح می‌تواند مسیر مسافران خراسان رضوی و استان‌های شمال شرقی را از پایتخت دور کرده و با یک راه مستقیم از طریق ورامین به ازادراه حرم تا حرم متصل کند.در سوی مقابل نیز مسافرانی که از جنوب و مرکز کشور قصد حرکت به سمت مرزهای شرقی را دارند می‌توانند بدون ورود به دامنه ترافیکی تهران راه خود را جدا کرده و با راه‌های ترانزیتی اصلی کشور متصل شوند.طبق اعلام وزارت راه شهر و سازی ،  کاهش بار ترافیکی تهران و کاهش الودگی هوای این شهر در کنار صرفه‌جویی قابل توجه در مصرف سوخت از جمله اصلی‌ترین اهداف ساخت این ازادراه به حساب می‌اید.