یکی از فواید استفاده از ابزار و فناوری‌های نوین اطلاعات و ارتباطات در انجام وظایف و مسئولیت‌های روابط عمومی‌ها ،  گسترش دامنه و حوزه فعالیت روابط عمومی‌ها است .نتایج اخرین نظرسنجی انجام شده در حوزه روابط عمومی الکترونیک ،  حاکی از ان است که با به‌کارگیری ابزار و تکنولوژی‌های نوین اطلاعات و ارتباطات در انجام وظایف روابط عمومی‌ها ،  فعالیت‌های این حوزه در حد خیلی زیاد و زیاد گسترش یافته است. بر این اساس از میان 500 نفر از مدیران و کارشناسان روابط عمومی با پست‌های سازمانی مختلف و متنوع ،  بیشتر پاسخگویان  ( 2 / 67 درصد )  معتقدند روابط عمومی الکترونیک ،  حوزه فعالیت روابط عمومی سازمانشان را در حد خیلی زیاد و زیاد گسترش داده­ است. در مقابل 4 / 22 درصد این تاثیر را تا حدودی و 8 / 6 درصد کم و خیلی کم ارزیابی کرده­اند. در حالی که در مورد تاثیر روابط عمومی الکترونیک بر سایر فعالیت‌های حوزه روابط عمومی سازمان­ها ارزیابی بیشتر پاسخگویان یک ارزیابی متوسطی بوده است. بدین معنا که رها ساختن سازمان­ها از قید و بند محدودیت­های زمانی و مکانی  ( 2 / 49 درصد )  ،  کاهش ارتباط چهره به چهره  ( 4 / 35 درصد )  و به کارگیری مخاطب سنجی الکترونیکی در فعالیت‌ها  ( 5 / 34 درصد )  به عنوان موارد دیگری از تاثیرات روابط عمومی الکترونیک بر سازمان پاسخ دهندگان ،  در حد زیاد و خیلی زیاد ذکر شده است.