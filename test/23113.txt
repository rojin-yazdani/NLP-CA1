رئیس مرکز کنترل ترافیک پلیس راهور از بارش برف و باران در محورهای 11 استان کشور خبر داد.به گزارش مهر سرهنگ رضا سلبی درباره وضعیت جوی جاده‌های کشور گفت :  بر اساس اخرین گزارشهای دریافتی در اکثر محورهای استانهای اذربایجان شرقی ،  اذربایجان غربی  ، زنجان  ،  قزوین  ،  مازندران  ،  کردستان بارش برف و در محورهای استانهای کرمانشاه  ،  ایلام  ،  خوزستان  ،  همدان و مرکزی بارش باران گزارش شده است.وی افزود :  بر اساس همین گزارش سایر محورهای مواصلاتی کشور از جوی ارام و ترافیکی عادی و روان برخوردار می‌باشند .رئیس مرکز کنترل ترافیک پلیس راهور خاطر نشان کرد ،  هموطنان قبل از سفر از همراه داشتن وسایل ضروری به خصوص زنجیر چرخ مطمئن شوند زیرا ماموران پلیس راه از تردد خودروها بدون زنجیر چرخ در محور‌های برفی جلوگیری می‌کنند.وی در پایان گفت :  مرکز اطلاعات و کنترل ترافیک پلیس راهور ناجا با شماره تلفن 120به طور شبانه روزی پاسخگوی وضعیت راههای کشور و امداد رسانی احتمالی به هموطنان عزیز می‌باشد .