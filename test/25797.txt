رئیس دانشگاه علوم پزشکی تهران گفت : 6 هزار و 700 میلیارد کسری اعتبار داریم و هزار میلیارد هزینه هدفمندی یارانه‌ها تحمیل شده که بودجه‌ای برای ان دیده نشده و اعتبارات کمتر از رشد تورم است.به گزارش فارس ،  علی جعفریان در هفتاد و ششمین اجلاس روسای دانشگاه‌های علوم پزشکی سراسر کشور که با حضور رئیس جمهور در دانشگاه علوم پزشکی ایران برگزار شد به حضور بیش از 50 نفر از روسای دانشگاه‌ها اشاره کرد و گفت :  امروزه 412 هزار نفر پرسنل داریم ،  13 هزار عضو هیئت عملی ،  150 هزار نفر دانشجو و 10 هزار نفر دانشجوی تخصصی. در طول 30 سال گذشته با گسترش شبکه بهداشت حوزه درمان گسترش پیدا کرده است و از میزان اعزام بیماران به خارج از کشور کاسته شده است.رئیس دانشگاه علوم پزشکی تهران اظهار داشت :  دستاوردهای علوم پزشکی در همه عرصه‌ها حتی بهداشت نیز گسترش یافته که وجود خانه‌های بهداشت که خدمات بهداشتی اولیه را ارائه می‌دهد نیز گویای ان است.وی افزود در حوزه درمان تقریبا همه درمان‌های معمول افزایش یافته و خدمات پیشرفته در مراکز استان‌ها ارائه می‌شود.جعفریان ادامه داد :  در بیماری‌هایی چون قلب و سرطان تقریبا تمام روش‌های پیشرفته را دارا هستیم و در حوزه چشم نیز امار بالایی داشته‌ایم و 4 هزار پیوند سلول بنیادین داشته‌ایم.رئیس دانشگاه علوم پزشکی تهران تصریح کرد :  اعزام بیمار به خارج از کشور در 10 سال گذشته صفر شده و در درمان بسیاری از بیماری‌های پیشرفته در منطقه رتبه یک و دو را داشته‌ایم.وی به حوزه پژوهش اشاره کرد و افزود :  40 درصد پژوهش‌ها تولیدات عملی در دانشگاه‌های علوم پزشکی بوده با کمتر از 10 درصد بودجه تحقیقات کشور.جعفریان ادامه داد :  میزان بیماریهای غیر واگیر در حال افزایش است و ما با چالش‌های جدیدی روبه‌رو هستیم و از طرفی مطالبات مردم کیفیت خدمات بهتر است. رئیس دانشگاه علوم پزشکی تهران نقاط ضعف موجود را مشکلات جدی در اعتبارات دانشگاه‌ها عنوان کرد و افزود :  6 هزار و 700 میلیارد کسری اعتبار است که 4 هزار و 500 میلیارد ان از درامد اختصاصی تامین شده و هزار میلیارد هزینه هدفمندی یارانه‌ها تحمیل شده که بودجه‌ای برای ان دیده نشده و اعتبارات کمتر از رشد تورم است.جعفریان به بحث تعرفه‌ها پرداخت و گفت :  امسال تعرفه هتلینگ در بیمارستان‌ها 48 هزار تومان است در صورتی که توافق با معاونت درمان 118 هزار تومان بوده که ما با یک سوم تعرفه‌ها خدمت ارائه می‌کنیم.رئیس دانشگاه علوم پزشکی تهران افزود :  سهم یک متخصص 2800 تومان است و حق‌العمل یک عمل مثل اپاندیس حدود 30 هزار تومان که 6 تا 12 ماه بعد پرداخت می‌شود.وی افزود :  ما تغییر مناسب در تعرفه‌ها نداشته‌ایم و تعرفه به دقت دیده نشده است و دولت ،  نظام پزشکی و مردم می‌دانند که تعرفه‌ها واقعی نیست.رئیس دانشگاه علوم پزشکی تهران به تعامل ناکارامد با بیمه‌ها اشاره کرد گفت در تهران تامین اجتماعی تا شهریور ماه تسویه کرده و خدمات درمانی تا تیر یا مرداد.جعفریان ادامه داد :  ما بیمارستان‌هایی داریم که تراز مثبت دارند و فاقد نقدینگی. وی گفت :  مکانیزمی که وجود دارد این است که وزارت بهداشت در شورای عالی بیمه یک رای دارد و نظام پزشکی نیز یک رای و بقیه ارا مربوط به سایر ارگان‌هاست.وی به چالش جدی در اموزش پزشکی نیز اشاره کرد و گفت :  افزایش ظرفیت بدون زیرساخت نیز از جمله مسائلی است که با ان مواجه‌ایم.وی افزود :  در داخل سیستم نیز اشکالاتی وجود دارد و ابزار مدیریتی کافی نیست. رئیس دانشگاه علوم پزشکی تهران تصریح کرد :  مشکلاتی در سطح دانشگاه‌های علومپ زشکی وجود دارد و ما نیز وظیفه داریم تا رفتار حرفه‌ای را توسعه دهیم. وی به وجود یک راهنما در دانشگاه علوم پزشکی تهران اشاره کرد و گفت :  ما برانیم تا اموزش رفتار حرفه‌ای را توسعه دهیم.وی افزود :  ما فرصتهایی پیش رو داریم اما باید از طرح‌های منطقی حمایت شود و به جامعه دانشگاهی نیز توجه شود.رئیس دانشگاه علوم پزشکی تهران از حضور رئیس جمهور در این اجلاس تشکر کرد و گفت این نشان از توجه شما به جامعه دانشگاهی است.جعفریان افزود :  خوشبختانه وزیر بهداشت نیز کلان‌نگر است و به اقتصاد سلامت توجه دارد و سعی می‌کند که تعرفه‌ها واقعی شوند. جعفریان مطالبات مردم را پوشش کامل‌تر عنوان کرد و گفت :  فضای مثبتی در دانشگاه‌ها وجود دارد و فارغ التحصیلان از زد و بندهای سیاسی فارغند و نگاه امیدوارانه‌ای دارند.وی افزود :  تصمیم‌گیری‌های غیر کارشناسی و فشارها باعث شده که ضریب اشغال تخت‌های بیمارستانی در برخی از بیمارستان‌ها کمتر از 50 درصد شود.رئیس دانشگاه علوم پزشکی تهران تصریح کرد :  فضای منفی رسانه‌ای که علیه پزشکان به وجود امده و متوسط درامد پزشکان را 30 میلیون تومان بیان کرده نادرست است چرا که متوسط کارانه در 47 رشته تخصصی و فوق تخصصی در سال 92 به همکارانمان در دانشگاه علوم پزشکی تهران 3 میلیون و 560 هزار تومان بوده که حداقل ان 460 هزار تومان و حداکثر 12 میلیون بوده است.جعفریان ادامه داد :  مشکلات متعددی در تعرفه‌گذاری وجود دارد که به موقع هم پرداخت نمی‌شود و باید کمک کنید تا اعتماد بین پزشکان و مردم حفظ شود.رئیس دانشگاه علوم پزشکی تهران تصریح کرد اگر اعتماد مخدوش شود بیشتری اسیب متوجه مردم خواهد شد.جعفریان خاطر نشان کرد :  اگر قرار است نظام سلامت پاسخگو باشد باید یک متولی داشته باشد و باید منابع در دست همان پاسخگو باشد چراکه با دادن امتیازات می‌توان پاسخ مناسب گرفت.