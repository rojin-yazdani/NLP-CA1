معاون‌کمیسیون‌های پزشکی وطب کاراداره‌کل درمان مستقیم سازمان تامین اجتماعی گفت :  میزان مستمری ماهانه از کارافتادگی کلی طبق ماده 72 قانون تامین اجتماعی عبارت است از یک سی‌ام مزد یا حقوق متوسط بیمه شده ضرب در سنوات پرداخت حق بیمه مشروط بر این که مبلغ مذکور از 50 درصد مزد یا حقوق متوسط ماهانه بیمه شده کمتر و از 100 درصد ان بیشتر نباشد .دکتر هدایت ا …  ادیب نیا درگفت‌وگو با خبرنگار ایلنا افزود :  میزان مستمری از کار افتادگی جزیی ناشی ازکار طبق ماده 73 قانون تامین اجتماعی از حاصل ضرب درصد از کارافتادگی در مبلغ مستمری ازکار افتادگی کلی استحقاقی بدست می‌اید .وی درباره تعیین میزان از کارافتادگی بیمه شدگان تامین اجتماعی گفت :  میزان کارافتادگی جسمی و روحی بیمه شدگان طبق ماده 91 قانون تامین اجتمای و براساس جدول تعیین درصد نقص عضو و ازکارافتادگی می‌باشد که به تصویب شورای عالی تامین اجتماعی نیز رسیده است .ادیب نیا با تاکید بر اینکه سخت گیری پیش از حد و یا اعمال سلیقه خارج از چارچوب تعیین شده برای تعیین میزان از کارافتادگی بیمه شدگان تامین اجتماعی وجود ندارد افزود :  چنانچه بیمه شدهای پس از صدور رای درکمیسیون پزشکی بدوی به نتیجه رای صادره معترض باشد براساس ایین نامه اجرای کمیسیون‌های پزشکی می‌تواند حداکثر طی مدت یک ماه از تاریخ ابلاغ رای ،  اعتراض کتبی خودرا به شعبه تامین اجتماعی مربوطه تسلیم کند تا پرونده وی درکمیسیون پزشکی تجدید نظر مجددا مورد بررسی قرار گیرد .این مقام مسوول درسازمان تامین اجتماعی گفت :  طبق ماده 70 قانون تامین اجتماعی بیمه شدگانی که طبق نظر پزشک معالج ،  غیر قابل علاج تشخیص داده می‌شوند پس از انجام خدمات توانبخشی و اعلام نتیجه توانبخشی یا اشتغال ،  چنانچه طبق نظر کمیسیون‌های پزشک مذکور در ماده 91 قانون تامین اجتماعی ،  توانایی خود رابه کلا یا بعضا از دست داده باشند به ترتیب زیر با انان رفتار خواهد شد .او افزود :  هرگاه در حد کاهش قدرت کار بیمه شده 66 درصد و بیشتر باشد از کار افتادگی کلی شناخته و چنانچه میزان کاهش قدرت کار بیمه شده بین 33 تا 66 درصد و به علت حادثه ناشی از کار باشد از کار افتاده جزیی شناخته می‌شود و اگر درجه کاهش قدرت کار بیمه شده بین10 تا 33 درصد باشد و موجب ان حادثه ناشی از کار باشد استحقاق دریافت غرامت نقص مقطوع را خواهد داشت .معاون کمیسیون‌های پزشکی و طب کار سازمان تامین اجتماعی درباره چگونگی اقدام به منظور معرفی و شرکت در کمیسیون پزشکی نیز اظهار داشت :  بیمه شدهای که به علت حوادث ناشی از کار و یا هر علت دیگری تمام و یا درصدی از توان خود را برای ادامه کار از دست داده باشد لازم است پس از دریافت گواهی از پزشک معالج متخصص خود مبنی بر از کارافتادگی کلی به شعبه‌ای که حق بیمه وی به ان پرداخت می‌شود مراجعه کند .ادبی نیا افزود :  در شعبه تامین اجتماعی پس از بررسی پرونده بیمه شده در صورت استحقاق و احراز شرایط قانونی فرم شماره یک که اطلاعات هویتی بیمه شده دران ثبت شده است به وی تحویل داده شود و بیمه شده بایستی این فرم را تکمیل و پخش مربوط به اطلاعات پزشکی ان را نزد پزشک معالج برده و بعد از تکمیل مجددا فرم رابه شعبه تحویل دهد .این مقام مسول در سازمان تامین اجتماعی خاطرنشان کرد :  در این مرحله شعبه تامین اجتماعی با الصاق مدارک و تکمیل فرم‌های مورد نیاز بیمه شده را به کمیسیون پزشکی استان مربوطه معرفی می‌نماید .وی گردش کار کمیسیون‌های پزشکی بدوی و تجدید را این گونه تشریح کرد :  پس از تکمیل وارسال مدارک لازم از جانب شعبه به کمیسیون پزشکی بدوی ،  بیمه شده در نوبت کمیسیون پزشکی قرار گرفته و زمان کمیسیون به اطلاع بیمه شده می‌رسد و سپس بیمه شده در ساعت و تاریخ تعیین شده در جلسه کمیسیون شرکت و اعضای متخصص کمیسیون پزشکی اقدام به صدور رای می‌نمایند که رای صادره در پایان جلسه کمیسیون بدوی توسط دبیر کمیسیون به بیمه شده ابلاغ و تفهیم می‌شود ودر مقابل از بیمه شده امضا و یا اثرانگشت اخذ می‌کنند .او افزود :  چنانچه بیمه شده نسبت به رای صادره معترض باشد می‌تواند اعتراض کتبی خود را طی یک ماه پس از تاریخ ابلاغ رای به شعبه مربوط تسلیم نماید در غیر این صورت ارا کمیسیون‌های تجدید نظر قطعی و لازم الاجراست .ادیب نیا تعداد کل ارای از کارافتادگی کلی در بیمه شدگان اصلی در سال گذشته را 9 هزار و 103 مورد عنوان کرد واظهار داشت :  این رقم نسبت به سال 1386 با 8 هزار و 851 مورد از 85 / 2 درصدرشته برخوردار است .وی تعدادارای مبنی بر دریافت مستمری جزیی در حوادث ناشی از کار را درکمیسیون بدوی در سال گذشته یک هزار و 185 مورد دانست که نسبت به سال 86 با یک هزار و 140 مورد از 95 / 3 رشد برخوردار بوده است.