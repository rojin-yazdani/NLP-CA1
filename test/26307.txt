حجت الاسلام و المسلمین دکتر حسن روحانی رییس جمهوری اسلامی ایران برای شرکت در شصت و هشتمین نشست سالیانه مجمع عمومی سازمان ملل متحد در صدر هیات بلندپایه سیاسی و اقتصادی وارد نیویورک شد و سفری تاریخی در شرایط بسیار حساس و تعیین کننده کلید خورد.به گزارش ایرنا  ،  دکتر روحانی در فرودگاه جان اف کندی نیویورک مورد استقبال محمد خزاعی نماینده دائم ایران درسازمان ملل و دیپلمات‌های کشورمان قرار گرفت.محمدرضا صادق مشاور رییس جمهوری  ،  محمد نهاوندیان رییس دفتر رییس جمهوری  ،  محمدعلی نجفی معاون رییس جمهوری و رییس سازمان میراث فرهنگی  ،  صنایع دستی و گردشگری  ،  حسام الدین اشنا مشاور رییس جمهوری  ،  احمدرضا دستغیب عضو کمیسیون امنیت ملی مجلس شورای اسلامی و نماینده مردم شیراز و سیامک مره صدق نماینده کلیمیان درمجلس  ،  دکتر روحانی را در این سفر همراهی می‌کنند.دو سخنرانی بسیار مهم در نشست مجمع عمومی سازمان ملل در مقابل سران و مقام‌های کشورهای مختلف جهان  ،  سخنرانی در اجلاس ویژه خلع سلاح هسته‌ای به عنوان رییس جنبش عدم تعهد و به نمایندگی از ملت ایران  ،  مصاحبه با رسانه‌های مختلف جهان که برای انجام مصاحبه با دکتر روحانی طی روزهای گذشته رقابتی دشوار وجدی با هم داشتند  ،  دیدار با ایرانیان مقیم امریکا و رهبران ادیان مختلف از جمله مهمترین برنامه‌های کاری رییس جمهوری اسلامی ایران در جریان سفر به نیویورک است.بدون شک سفر رییس جمهوری اسلامی ایران در صدر کانون توجهات رسانه‌های مختلف  ،  دیپلمات‌های جهان قرار خواهد گرفت.