رئیس فدراسیون امادگی جسمانی گفت :  با توجه به مشغله‌ها و مسئولیت سنگینی که داریم ،  باید یک میلیارد بودجه در نظر گرفته شود ؛  نه یکصد میلیون .فاطمه ابوالقاسمی در گفت و گو با فارس ،  در مورد اخرین وضعیت رشته امادگی جسمانی اظهار داشت :  مسابقات انتخابی تیم ملی و المپیاد ایرانیان را در پیش و رو داریم. در نظر داریم میزبانی یک دوره مسابقات بین‌المللی را در تهران داشته باشیم .وی ادامه داد :  صبح چهارشنبه مجمع امادگی جسمانی برای انتخاب رئیس با حضور علی‌ابادی به عنوان رئیس مجمع برگزار می‌شود .ابوالقاسمی در پاسخ به اینکه چرا به غیر از وی ،  فرد دیگری برای ریاست فدراسیون ثبت نام نکرده است ،  افزود :  در روزنامه‌ها فراخوان دادیم. افرادی هم امدند و فرم‌ها را گرفتند ؛  اما پس از ان کسی مراجعه نکرد و تنها نامزد جهت احراز این پست شدم. شاید یکی از دلایلی که کسی برای نامزدی این پست نیامد ،  این تفکر بود که چگونه می‌شود با کمترین بودجه و امکانات کار بزرگی را انجام داد .وی با اشاره به اینکه در فدراسیون با توجه به کمبود بودجه ،  امکانات و اعتبار ،  کار زیادی در پیش داریم ،  گفت :  صد میلیون از سازمان بودجه می‌گیریم که با توجه به اینکه در 10 رشته لیگ برگزار می‌کنیم و البته باید برای امکانات اجاره‌بها پرداخت کرد ،  این مبلغ بسیار ناچیز به حساب می‌اید .رئیس فدراسیون امادگی جسمانی تصریح کرد :  در رشته گلف ،  بودجه‌ای که تعلق می‌گیرد ،  به نسبت ورزشکارانی که ان را دنبال می‌کنند ،  شاید زیاد هم باشد ؛  اما در امادگی جسمانی که از هر 100 نفر ،  95 نفر ان را دنبال می‌کنند ،  صد میلیون بسیار کم است .وی افزود :  با توجه به مشغله‌های کاری و مسئولیت سنگینی که داریم و همچنین گسترش و فعال کردن این ورزش در سراسر ایران و اینکه امادگی جسمانی مکمل همه رشته‌ها محسوب می‌شود ،  باید یک میلیارد بودجه سالانه برای ما در نظر گرفته شود ؛  نه یکصد میلیون ،  زیرا کار کوچکی در پیش نداریم و باید کارها کاملا علمی دنبال شود .ابوالقاسمی تاکید کرد :  در سال 84 کار را با 4 میلیون شروع کرده و توانستیم با این مبلغ فدراسیون را راه‌اندازی کنیم و از هیچ به همه چیز رسیدیم. اکنون 400 مدرس در فدراسیون مشغول به کار هستند که مدارک فوق لیسانس و دکترا دارند. این نشان از اهمیت کار ما دارد. البته سعی کردیم این ورزش را در سراسر ایران فعال کرده و از تهران تمرکززدایی کنیم .وی تاکید کرد :  نبودن بودجه را دلیل بر کار نکردن نمی‌دانم. می‌شود با بودجه کم هم کار کرد ؛  اما با بودجه بالا می‌توانیم راحت‌تر به اهدافمان دست پیدا کنیم.