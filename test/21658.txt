استاندار تهران به دلیل ایجاد محدودیت‌های ترافیکی در زمان برگزاری اجلاس سران کشورهای غیر متعهد از شهروندان تهرانی عذرخواهی کرد و گفت :  شایستگی‌های میزبانی در شهروندان تهرانی وجود دارد.به گزارش خبرگزاری انا مرتضی تمدن در حاشیه افتتاح پروژه‌های عمرانی شهرستان ورامین درباره تدابیر استانداری برای روزهای برگزاری اجلاس سران کشورهای غیر متعهد در پایتخت اظهار داشت :  محدودیتهای ترافیکی در روزهای برگزاری اجلاس شناور خواهد بود و قطعی نیست ،  لذا متناسب با تردد میهمانان و رفت و امد مدعوین تدابیر ترافیکی شناور اعلام و در همان زمان اطلاع‌رسانی می‌شود.وی گفت :  تمامی اداراتی که کارهای خدمات‌رسانی و درمانی انجام می‌دهند از جمله اتش نشانی ،  دستگاه‌های امداد و نجات ،  شهرداری و بیمارستان‌ها ،  درمانگاه‌ها و کلینیک‌ها اماده خدمات‌رسانی هستند و تعطیل نخواهند بود اما تمامی بخش‌های اقتصادی و غیر اقتصادی دولتی و غیر دولتی تعطیل خواهند بود.تمدن با بیان اینکه برای ارائه خدمات به شهروندان ،  شعب منتخب چندین بانک نیز به صورت محدود فعالیت‌هایی را خواهند داشت ،  از شرکت‌های خصوصی خواست تا دولت را همراهی کنند و در روزهایی که تعطیلی رسمی اعلام شده ،  انها نیز این همراهی را داشته باشند.استاندار تهران تاکید کرد :  برای ایام تعطیلات روزهای اجلاس در بخش حمل‌ونقل برون شهری نیز امادگی کامل و لازم وجود دارد تا شهروندان بتوانند از این روزها برای سفر برنامه‌ریزی کنند.به گفته وی ،  ضریب ایمنی مراقبت از خانه‌های شهروندانی که در ایام تعطیلات به سفر می‌روند در استان تهران بالاست و همه امادگی‌ها در دستگاه‌ها به طور کامل وجود دارد.استاندار تهران در ادامه گفت :  پیشاپیش از مردم تهران پوزش می‌طلبم چرا که در روزهای اینده با محدودیتهای تردد مواجه خواهند شد اما می‌دانم شایستگی‌های میزبانی در شهروندان تهرانی وجود دارد و همراه مسئولین خواهند بود.وی همچنین تصریح کرد :  افتتاح پروژه‌های عمرانی استان تهران به بعد از اتمام اجلاس سران کشورهای غیرمتعهد موکول شده و هفته دولت امسال یکی از پربارترین هفته‌ها برای شهروندان تهرانی به لحاظ نوع پروژه‌های افتتاحی خواهد بود چرا که بخش اعظمی از این پروژه‌ها مربوط به جوانان است.