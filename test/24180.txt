برندگان جایزه صلح نوبل در امریکا از اوباما حمایت کردند تهران – به دنبال بی اعتمادی نخبگان و مردم امریکا به سیاست‌های جمهوریخواهان ،  در ابتکاری تازه 76 تن از برندگان جایزه صلح نوبل در امریکا از باراک اوباما نامزد دمکراتها در انتخابات ریاست جمهوری امریکا اعلام حمایت کردند. به گزارش ایرنا ،  پایگاه اینترنتی هفته نامه المانی اشپیگل روز شنبه در این باره نوشت  :  از انجاییکه این افراد به سیاست‌های جمهوری خواهان در زمنیه کمک به پیشرفت جامعه در عرصه‌های علمی اطمینان ندارند در یک نامه سرگشاده به مردم امریکا  ،  حمایت خود را از انتخاب سناتور باراک اوباما برای مقام ریاست جمهوری این کشور اعلام کردند. در این نامه امده است  :  این انتخابات متفاوت با سایر انتخابات در تاریخ کشور ماست  ،  سرزمین ما نیاز به رهبری دارد که بتواند اینده کشور را در عرصه‌های علمی  ،  فنی و تخصصی تضمین کند و ما فکر می‌کنیم اوباما از چنین قدرتی برخوردار باشد. اشپیگل افزود :  در لیست امضاکنندگان این نامه نام اریک کندل برنده جایزه صلح نوبل پزشکی سال 2000 گونتر بلوبل برنده المانی تبار نوبل پزشکی سال 1999 ،  ماری گل من برنده نوبل فیزیک سال 1969و برندگان جایزه نوبل پزشکی  ،  فیزیک و شیمی سال جاری به چشم می‌خورد . بر پایه این گزارش  ،  این اقدام متخصصان علوم در امریکا حرکتی منحصر به فرد در تاریخ این کشور است و تاکنون چنین جریانی با این تعداد شرکت کننده از میان برندگان جایزه صلح نوبل برای انتخاب یک نامزد ریاست جمهوری مشاهده نشده است .