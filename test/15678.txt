خراسان در سرمقاله امروز به قلم مهدی حسن‌زاده نوشت : مه افرید پس از گذشت 1020 روز از دستگیری و سپری شدن فرایند زمانبر تحقیقات اولیه ،  تشکیل پرونده ،  بازپرسی ،  برگزاری دادگاه ،  اعلام محکومیت ،  تقاضای تجدیدنظر و بررسی مجدد پرونده در دیوان عالی کشور ،  سرانجام به دار مجازات اویخته شد تا پدیده تاسف بار فساد مالی 3 هزار میلیارد تومانی با فرجام امیدوارکننده برخورد قاطع با چهره اصلی این فساد پایان پذیرد. فارغ از اثرات سیاسی و اجتماعی مهم این واقعه ضروری است برای اسیب شناسی و جلوگیری از بازتولید موارد مشابه ،  ریشه‌های اقتصادی وقوع این فساد بررسی و نسخه‌های شفابخشی برای درمان ان تجویز شود و البته نگارنده ضروری می‌داند تعریضی بر تحلیل‌های مندرج در برخی نشریات درباره ریشه‌های این فساد نیز داشته باشد.زمینه‌های فسادافرین تورماقتصادهایی که همواره از تورم مزمن رنج می‌برند ،  مستعد بروز فساد نیز هستند ،  چرا که تورم ،  انگیزه سوداگری را در اقتصاد افزایش می‌دهد و رشد بخش سوداگری مقدمه شکل گیری کانون‌های فساد در اقتصاد است. در شرایط تورم فزاینده هرگونه سرمایه گذاری در بخش‌های مولد به این دلیل که معمولا زود بازده نیستند در برابر سرمایه گذاری‌هایی که یک شبه در بازارهای مسکن ،  ارز و طلا و حتی بورس سودهای نجومی کسب می‌کنند ،  رنگ می‌بازند.در چنین شرایطی تب رقابت سوداگرانه حتی بخشی از فعالان اقتصادی در بخش‌های تولیدی را نیز فرامی گیرد و این افراد برای کسب سود در شرایط تورم بالا ترجیح می‌دهند که با لطایف الحیل منابع بانکی کلان را به شکل غیرقانونی به بازی بگیرند که نتیجه ان بروز افرادی چون مه افرید و پدیده‌هایی چون معوقات بانکی 80 تا 100 هزار تومانی است.تورم از سوی دیگر با برهم زدن تعادل بازارهای مختلف از جمله بازار پول فضا را برای فساد اقتصادی مهیا می‌کند. چرا که در شرایط تورم‌های بالا نظیر تورم حدود 40 درصد سال گذشته از یک سو سپرده گذار با نرخ سود حدود 20 درصد متضرر می‌شود و از سوی دیگر افزایش نرخ سود سپرده به ارقامی بیش از 20 درصد موجب افزایش نرخ سود تسهیلات و در نتیجه تاثیرات تورمی از ناحیه افزایش هزینه‌های تولید و رکود بیشتر در بخش‌های تولید و بازارهایی نظیر بورس می‌شود ،  در این میان سیاست گذار در انتخاب بین دو گزینه بد  ( افزایش نرخ سود بانکی و جلوگیری از فرار منابع از بانک‌ها )  کمتر به سراغ افزایش نرخ سود بانکی می‌رود. چنان که در ماه‌های اخیر نیز افزایش نرخ سود بانکی دوام چندانی نیافت و سیاست گذار مجبور به بازنگری در سیاست افزایش نرخ سود شد. این سیر 2 گزینه‌ای خود فسادافرین است و هر کدام انگیزه‌های نوعی از فساد را ایجاد می‌کند. نرخ سود کمتر از تورم موجب افزایش تقاضا برای تسهیلات بانکی و مسابقه رانت جویان و فرصت طلبان برای بهره گیری از منابع بانکی ارزان است ،  اما ایا ظهور مه افریدها و معوقات فقط با همین پدیده قابل توجیه است و ایا در شرایط تورم بالا به راحتی می‌توان نسخه افزایش نرخ سود برای کاهش تورم را تجویز کرد ،  چنان که بخشی از مدافعان اقتصاد بازار ازاد وقوع پدیده معوقات و مه افرید را بر این اساس تحلیل کرده‌اند ?  ! چشم بستن بر زمینه‌های نهادهای فساداین جاست که استدلال‌هایی از جنس نهادگرایی در برابر مدافعان اقتصاد بازار ازاد مطرح می‌شود و یاداوری می‌کند که پدیده مه افرید تنها به دلیل فرصت رانتی منابع بانکی ارزان‌تر از نرخ تورم نبود بلکه پدیده مه افرید و معوقات علاوه بر جذابیت منابع بانکی و فساد ناشی از ان ،  به دلیل روابط نهادینه شده مبتنی بر سفارشی و زد و بند از یک سو و فقدان نظارت و شفافیت فعالیت‌های بانکی از سوی دیگر ایجاد شده است. مروری بر مشروح جلسات دادگاه فساد بزرگ 3 هزار میلیاردی نشان می‌دهد که چگونه نظام بانکی کشور ،  برخلاف حتی اقتصادهای مبتنی بر بازار ازاد ،  با کمترین نظارت‌ها و ضعیف‌ترین سیستم‌های کنترلی مواجه بوده است. به گونه‌ای که شعبه‌ای کوچک از یک بانک ماه‌ها بدون هیچ مانعی اعتبارات اسنادی هزار میلیاردی برای مشتری صادر می‌کرد.از طرف دیگر فرصت‌های داده شده به گروه اریا برای تصاحب برخی شرکت‌های دولتی و همکاری غیرمعمولی که از سوی برخی عناصر دولتی با این گروه و سرکرده ان مه افرید امیرخسروی ،  که با توجه به محکومیت برخی عناصر دولتی در حد معاون وزیر غیرقابل کتمان است نشان می‌دهد پدیده مه افرید و مه افریدها صرفا ناشی از نرخ سود بانکی غیرواقعی و پایین نبوده و نیست بلکه ردپای خصوصی سازی‌های غیرقانونی و بدون نظارت و یاری گرفتن از عناصر درون دولت و برخی قوای دیگر نیز در بروز این پدیده موثر بوده است.در هر صورت انتظار می‌رود پس از اعدام مه افرید تحلیل‌ها و تفسیرهای پیرامون شکل گیری این پدیده ،  منجر به نسخه‌هایی که با ساده اندیشی راه درمان فساد را ازادسازی اقتصاد می‌داند ،  نشود ،  چرا که در هر اقتصادی به ویژه اقتصاد در حال گذاری نظیر اقتصاد ایران که پدیده‌هایی نظیر تورم و فقدان تعادل در بازارهایی نظیر پول و ارز همچنان در ان وجود دارد نمی‌توان به راحتی از افزایش نرخ سود بانکی با هدف حذف رانت منابع بانکی حرف زد و به تبعات سنگین ان توجه نکرد و ظهور پدیده مه افرید را صرفا به عدم تعادل در این بازارها مربوط دانست اما از زمینه‌های نهادی فساد ،  ضعف جدی نظارت در بخش‌های حساسی نظیر نظام بانکی و رانت‌هایی که از دل نهادهای دولتی به فرصت طلبان داده می‌شود ،  چشم پوشی کرد.