سرپرست فدراسیون شنا ،  شیرجه و واترپلو در مورد استعفایش از این سمت و پذیرفته نشدن ان از سوی علی سعیدلو گفت :  این شایعه‌ای است که برخی از دوستان مطرح کرده‌اند.امیرحسین ایت‌الهی در گفت‌وگو با ایسنا ،  اظهار کرد :  با تمام توان و قدرت ،  شبانه روز برای پیشرفت شنا کار می‌کنیم. استعفا و این گونه حرف‌ها در قاموس ما نیست. تازه به فدراسیون امده‌ام  ( حدود 8 ماه است )  و اگر بخواهم به اندازه دوستان قبلی در فدراسیون بمانم حدود 19 سال و 4 ماه دیگر خواهم بود. وعده‌ی من برای دوستانی که می‌خواهند من از فدراسیون شنا بروم ،  سال 1420 است.وی از پرداخت حقوق به ملی‌پوشان واترپلو خبر داد و افزود :  سرانجام واترپلویی‌ها هم حقوق خود را گرفتند. پیش از این تیم‌های شنا و شیرجه حقوق می‌گرفتند. مبلغ این حقوق متفاوت است. افراد حاضر در اردو 500 تا 700 هزار ،  13 نفر ثابت تیم ملی نفری 900 هزار و افراد متاهل یک میلیون و 200 هزار تومان حقوق گرفته‌اند. ضمن انکه هر هفته مبلغ 600 هزار تومان به نفراتی که در اردوها خوب تمرین کند پرداخت خواهد شد.سرپرست فدراسیون شنا یاداور شد :  تیم ملی واترپلو اوکراین 21 تیرماه برای انجام چند بازی تدارکاتی و اردوی مشترک به ایران می‌اید و به کرمانشاه می‌رود. اقاجان محب به عنوان مدیر تیم‌های ملی و مرتضی شریعت به عنوان سرپرست تیم را هدایت می‌کنند. از همه چیز مهمتر این‌که تمام بازیکنان تیم ملی می‌توانند با خانواده به اردوی کرمانشاه بروند که انگیزه‌شان را بیشتر می‌کند.وی ادامه داد :  واترپلوئیست‌ها پس از اردوی کرمانشاه به اردوی مجارستان و جام جهانی رومانی می‌روند و سپس به کشور بازمی‌گردند و در مشهد اردو می‌زنند. اردوی اوکراین هم پیش از اعزام به گوانگ‌جو مدنظر داریم.ایت‌الهی در مورد وضعیت شنا گفت :  محمد علیرضایی یک ماه است که زیر نظر کوترویچ در کرواسی تمرین می‌کند. هشت شناگر دیگر ایران هم تا هفته‌ی بعد به کرواسی می‌روند و تا بازی‌های اسیایی گوانگ‌جو انجا خواهند بود. 50 شناگر دیگر ایران هم برای پشتوانه‌سازی از 23 تا 25 شهریور زیر نظر 4 مربی خارجی و 10 مربی داخلی در مشهد تمرین خواهند کرد.سرپرست فدراسیون شنا یاداور شد :  در بخش اب‌های ازاد اردوهای تیم ملی تشکیل شده و تا چند روز اینده هم تیم ملی عمان برای اردویی تدارکاتی به ایران می‌اید. تیم ملی عمان در مسابقات قهرمانی کشور هم شرکت خواهد کرد.وی در مورد پیش‌بینی‌اش از عملکرد تیم‌های این فدراسیون در بازی‌های اسیایی گوانگ‌جو گفت :  ان زمان که به فدراسیون امدم عملا ویرانه‌ای را تحویل گرفتم. چند سوال می‌پرسم که امیدوارم به من جواب دهند. واترپلو ایران در 20 سال گذشته ،  شنای ایران در 40 سال قبل و شیرجه در سال‌های دور چه مقامی در اسیا و بازی‌های اسیایی داشته‌اند که هم‌اکنون از ما انتظار دارند. تمام تلاش ما این است که تدارک خوبی ببنیم. مطمئن باشید که در گوانگ‌جو شنا شیرجه واترپلو باعث شگفتی ورزش ایران خواهند شد.وی افزود :  این گفته من به منزله کسب مدال نیست چون خیلی از سطح اول اسیا عقب هستیم. خوشحالم که علی‌رغم تمامی فشارها ،  حاشیه‌سازی‌ها و تهمت‌ها شنا راهش را پیدا کرده است از تمامی اهالی رسانه و شنا تشکر می‌کنم. هیچ ادعایی ندارم و فقط می‌خواهم کار کنم.ایت‌اللهی در پایان از برگزاری مسابقات بین‌المللی شنای بانوان در اصفهان خبر داد و افزود :  این رقابت‌ها برای اولین بار با همکاری تیم سپاهان برگزار خواهد شد.