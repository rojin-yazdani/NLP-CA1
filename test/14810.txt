خدای سبحان هیچ کس را به صورت هیزم یا نظیر سنگ چخماق که از درون اتش داشته باشد ،  نیافریده است. او همه را پاک و شفاف خلق کرده است. بنابراین چه کسانی اتش جهنم را تامین می‌کنند ?  ! به گزارش مرکز خبر حوزه ، ایت‌الله جوادی املی در پاسخ به پرسشی به تبیین شیوه اصلاح نفس پرداخت.متن سوال و پاسخ این مفسر برجسته قران کریم به شرح ذیل است : چگونه خود را اصلاح کنیم ? در پاسخ به پرسش فوق ،  لازم است به چند مطلب توجه شود : * همه علوم به انسان‌شناسی نیازمند هستندیکم. همه علوم مطرح در حوزه یا دانشگاه مستقیم یا غیرمستقیم به انسان شناسی نیازمند است. زیرا عنصر محوری علوم انسانی هویت انسان است. علوم تجربی هم با انسان شناسی ارتباط مستقیم ندارد ؛  ولی برای انسان لازم است. مهندسی که خانه ،  شهر ،  خیابان و …  می‌سازد ،  به دنبال زندگی بهتر برای انسان است و اخترشناس ،  زمین‌شناس ،  گیاه‌شناس ،  جانورشناس یا معدن‌شناس ،  همه برای بهره‌برداری بهتر انسان از این منابع تلاش می‌کنند.بر این اساس ،  علوم مطرح در حوزه یا دانشگاه ،  بدون انسان‌شناسی ،  یا خود ،  ناقص هستند یا کارایی و کارامدی انها دچار نقص است. از این‌رو بخش وسیعی از ایات قران در پی معرفی هویت انسان و عوامل اصلی سازنده انسانیت اوست ،  پس اگر ما خود را نشناسیم ،  از علومی که فرامی‌گیریم ،  بهره‌ای نمی‌بریم.* فرهنگ قران در شناخت انساندوم. در فرهنگ قران ،  انسان فقط در تالار تشریح ،  خلاصه نمی‌شود. کارایی بدن و جسم ،  فقط در محدوده طب است ؛  اما انچه این بدن یا جسم را تدبیر ،  هدایت و راهنمایی می‌کند ،  جان ادمی است و این حقیقت در علوم انسانی مشخص می‌شود ؛  نه در علوم تجربی.* اسیب پذیری از درون و بیرونسوم. همان‌طور که اجرام ،  گاه از درون و گاه از بیرون دچار افت می‌شوند ،  یا گاه از درون مشتعل می‌شوند گاه از بیرون ،  ارواح نیز چنین‌اند ؛  به‌هرحال شناخت ،  درمان و مهار اتش درونی بسیار دشوار است. در امور معنوی نیز وضع همین گونه است ؛  گاهی انسان از بیرون اسیب می‌بیند و گاه از درون. اتش بیرون بر جسم اثر می‌کند و همه ما به خوبی این اتش و راه فرار از ان را می‌شناسیم ؛  اما اتش درون ،  جان و روح ما را به اتش می‌کشد. جان ما در درون خود ،  یا افت‌زاست یا ان‌شا الله نور به همراه دارد.خدای سبحان نیز در قران مجید درباره سوختن جسم و جان سخن گفته است ،  چنان که درباره پر فروغ بودن جسم و جان هم سخن به میان اورده است. درباره سوختن جسم فرمود :  عده‌ای هیزم جهنم هستند :  ﴿و اما القاسطون فکانوا لجهنم حطبا﴾.1 قاسط یعنی کسی که اهل قسط است و قسط ،  به معنی ظلم و جور است. این کلمه در مقابل کلمه قسط ،  به معنای عدل و میانه‌روی است. در قران کریم امده است :  ظالمان هیزم جهنم هستند و خود اینها اتش جهنم را تامین می‌کنند و مواد خام اتش جهنم هستند.عده‌ای هم از درون خود اتش تولید می‌کنند که قران از انها به وقود یاد می‌کند. انها رهبران و امامان کفر هستند که خدای سبحان در مورد انها فرموده است :  ﴿وقودها الناس و الحجاره﴾.2 اینها اتش‌زنه و اتش گیره‌اند و از خود اتش دارند. درباره روح و جان هم فرمود :  عده‌ای دلهایشان چنین است :  ﴿نار الله الموقده ٭ التی تطلع علی الافئده﴾3 ؛  اتش خدا از دل انها شعله می‌کشد.* خلق همه پاک و شفاف استچهارم. خدای سبحان هیچ کس را به صورت هیزم یا نظیر سنگ چخماق که از درون اتش داشته باشد نیافریده است. او همه را پاک و شفاف خلق کرده است. عدم مواظبت و مراقبت خوردن هر غذا ،  نگاه کردن به هر چیز ،  رفتن به هر جا ،  گفتن هر حرف یا شنیدن ان کم کم به مشوش شدن درون انسان می‌انجامد. جان انسان دریای زلالی است که اگر با اعمال و افکار ناشایست الوده نشود ،  بسیاری اسرار عالم هستی در ان منعکس و متجلی می‌شود.خدای سبحان به ما فرمود :  من به شما سرمایه‌ای داده‌ام که مانند اب پاک ،  شفاف و زلال است. اگر تدبر کنید ،  مسئله برای شما روشن می‌شود. تعبیراتی چون ﴿یعقلون﴾ ،  ﴿یتفکرون﴾ ،  ﴿یتذکرون﴾ و ﴿یتدبرون﴾ نیز به همین دلیل امده است ؛  اما اگر ان را الوده یا مشوش کردید ،  یا هم الوده و هم مشوش کردید ،  چیزی نمی‌بینید :  ﴿صم بکم عمی فهم لا یرجعون﴾.4اگر کسی بتواند این کوثر را حفظ کند ؛  نه بد کسی را بخواهد و نه به فکر تباه کردن خود باشد ،  زلال باقی می‌ماند و از بسیاری اسرار اگاه می‌شود. غذای حرام ،  فکر باطل ،  چاه کندن برای دیگران ،  زشت گفتن به دیگران و هتک حیثیت دیگران ،  هم اتش درون است و هم الوده کننده کوثر جان.به هر حال ،  اگر ما از چنین سرمایه‌ای محافظت کنیم ،  در همه علوم  ( انسانی و تجربی )  کامیاب می‌شویم. از پیامبر اکرم‌صلی الله علیه و اله و سلم نقل شده است :  در شبانه روز ،  انسان باید زمان کوتاهی با خود خلوت کند و به حساب خود رسیدگی کند.5برای مثال کشاورزی را در نظر بگیرید که پس از 40 سال تلاش و کوشش ،  روز در انبار را باز کند ،  چیزی در ان نبیند. ان روز فهمید موشی در انبار بود و همه محصول را برد. وقتی در انبار قفل است و کسی نمی‌تواند از بیرون بدان دستبرد بزند ،  معلوم می‌شود که در درون مشکلی وجود دارد. سخن جناب مولوی این است : گرنه موشی دزد در انبار ماست ٭٭٭٭ گندم اعمال چل ساله کجاست6انسان باید به گونه‌ای زحمت بکشد که وقتی از او می‌پرسند چه داری ?   ،  بتواند پاسخ بدهد :  خدایا !  من این کارها را برای تو انجام داده‌ام ?  !  اما متاسفانه بعضی از ما فلان کار را برای اینکه نامی پیدا کنیم ،  انجام دادیم و وقتی چند نفر از ما تعریف کردند ،  خوشحال شدیم یا وقتی به ما اعتراض کردند ،  از صحنه خارج شدیم. همه اینها برای خودمان بود. حال ایا عمل نقدی در دست داریم تا بگوییم :  خدایا !  این کار را برای رضای تو انجام داده‌ایم ? ما موظفیم هر روز حسابرسی داشته باشیم ،  زیرا در زوایای درون ما موشها بسیاراند ؛  رشوه ،  عشوه ،  غیبت ،  تهمت ،  کبر یا دیگر بیماریها.البته همه اینها اصلاح شدنی است ،  به خصوص در دوران جوانی ؛  برای مثال ،  اگر یکی از دوستان ما در المپیاد موفق شد و گفتیم خدایا تو را شکر ؛  خدایا !  بر توفیقات او بیفزای و به ما هم توفیق بده که بهتر از او یا مثل او باشیم و سجده شکر به جای بیاوریم ،  باید بدانیم که در انبار وجود ما موش راه نیافته است ؛  اما اگر بدگویی کردیم یا تهمت زدیم ،  باید بدانیم که موش به انبار درون ما راه یافته است. این موش اعمال را از درون می‌پوساند و از بین می‌برد. اگر دیگری ترقی کرد و ما خوشحال شدیم و لک الحمد گفتیم ،  معلوم می‌شود که قلب ما شفاف است و این استخر زلال را نه الوده کرده‌ایم و نه شورانده‌ایم.1 سوره جن ،  ایه 15.2 سوره بقره ،  ایه 24.3 سوره همزه ،  ایات 7 6.4 سوره بقره ،  ایه 18.5 وسائل الشیعه ،  ج 16 ،  ص 97 96 ،  باب وجوب محاسبه النفس کل یوم.6 مثنوی معنوی ،  دفتر یکم ،  بیت 382.