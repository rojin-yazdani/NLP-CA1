رئیس پلیس راهور ناجا از اجرای زودهنگام طرح زمستانی در استانهای سرد سیر و جاده‌های کوهستانی کشور خبر داد.سردار اسکندر مومنی در گفتگو با مهر اظهار داشت  :  طرح زمستانی که از 25 اذرماه اغاز می‌شد به علت برودت هوا  ،  بارشهای سنگین برف و باران زودتر از موعد مقرر اغاز می‌شود. این طرح قرار بود در 25 استان کشور اجرایی شود که در استانهای سردسیر و کوهستانی زود اغاز می‌شود.وی ادامه داد  :  هم اکنون تردد در جاده‌های کوهستانی تنها با تجهیزات زمستانی امکان پذیر است و ماموران پلیس موظف‌اند از تردد خودروهای فاقد تجهیزات زمستانی جلوگیری کنند.رئیس پلیس راهور کشور با اعلام الزامی بودن نصب کمربند ایمنی توسط سرنشینان عقب در جاده‌های برون شهری از 20 ابان گفت  :  تمامی سرنشینان خودروها موظف به بستن کمربند ایمنی در جاده‌ها هستند و ماموران پلیس با متخلفان برابر قانون برخورد می‌کنند. متاسفانه بسیاری از مرگها به علت ضربه به سر در تصادفات روی می‌دهد اگر کمربند ایمنی در این تصادفات مورد استفاده قرار می‌گرفت بسیاری از این حوادث کاهش می‌یافت.