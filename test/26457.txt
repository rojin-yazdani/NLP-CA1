مدیرعامل باشگاه پرسپولیس برای بازگشت علی کریمی به این تیم با مانوئل ژوزه جلسه می‌گذارد.به گزارش ایسنا ،  شب گذشته رویانیان در جلسه‌ای به همراه کریمی و گل‌محمدی برای رفع مشکل شماره 8 تیمش شرکت کرد و طرفین درباره اخرین وضعیت کریمی با یکدیگر صحبت کردند.کریمی که دو روز پیش از سوی مانوئل ژوزه از حضور در تمرین‌های پرسپولیس کنار گذاشته شده بود ،  شب گذشته در جلسه با رویانیان از شرایط خود ابراز ناراحتی کرده بود. قرار است رویانیان برای رفع مشکل کریمی با ژوزه جلسه‌ای بگذارد و درباره مسائل پیش امده میان دو طرف با مربی تیم خود صحبت کند.در حال حاضر گل‌محمدی هم سعی دارد با کمک مهدوی‌کیا ،  ژوزه را برای بازگشت کریمی به تیم متقاعد کند. با این شرایط کریمی در بازی فردای پرسپولیس مقابل الومینیوم جایی در ترکیب سرخپوشان نخواهد داشت و در صورت رفع مشکل خود با ژوزه به احتمال فراوان پس از این بازی به تمرین‌های تیم باز خواهد گشت.