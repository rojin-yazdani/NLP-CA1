سرمربی تیم ملی والیبال ایران در استانه مسابقات قهرمانی جهان گفت :  می‌دانم که الان بسیاری از بازیکنان خسته هستند اما این موضوع بیشتر ذهنی است.اسلوبودان کواچ در گفت و گو با ایسنا ،  اظهار کرد :  ما در بالاترین سطح مسابقات والیبال کار می‌کنیم. همه تیم‌ها حرفه‌ای هستند و باید تیم ایران هم حرفه‌ای رفتار کند. می‌دانم که خیلی‌ها به اردوی امریکا انتقاد می‌کنند اما این مسابقات تدارکاتی برای تیم ملی والیبال ایران لازم بود. ما فرصت زیادی برای اماده سازی نداشتیم. متاسفانه برنامه بازی‌های دوستانه با بلغارستان هم مشخص نبود. شاید اگر خود من می‌خواستم برنامه‌ریزی کنم ترجیح می‌دادم با تیم‌های اروپایی بازی کنیم. اما برنامه بازی با امریکا تنها گزینه پیش روی ما بود.وی یاداور شد :  من در شرایطی تیم ایران را تحویل گرفتم که برخی از بازیکنان در شرایط ایده ال امادگی قرار نداشتند به ویژه اینکه فشار زیادی از سوی افکار عمومی برای نتیجه گرفتن روی ان‌ها در لیگ جهانی وجود داشت. می‌دانم که الان بسیاری از ان‌ها خسته هستند. این موضوع بیشتر ذهنی است. مسابقات قهرمانی جهان شرایط خاصی دارد. باید یاد بگیریم در سطح اول والیبال جهان چگونه مستمر حضور داشته باشیم. ما باید شرایط مشابه تیم‌های بزرگ را تجربه کنیم.سرمربی تیم ملی والیبال ایران در پاسخ به این پرسش که چرا بازیکنان خوب ریکاوری نکرده‌اند ،  گفت :  این موضوع بیشتر ذهنی است. برخی از بازیکنانم بعد از موفقیت‌های سال‌های قبل قدری بی انگیزه شده‌اند. شرایط مسابقات جهانی همین است. باید سفرهای طولانی داشته باشید و ساعت خواب تغییر کند اما در همه شرایط باید بدن خود را اماده نگهدارید تا موفق شوید. ما نمی‌توانیم همیشه در خانه خود بازی کنیم و پیشرفت داشته باشیم. من هم دوست دارم همیشه در یکجا تمرین کنم. اما با این شرایط و تمرین در تهران نمی‌توان کاری انجام داد.وی افزود :  متاسفانه رفتار برخی حرفه‌ای نیست. بعد از سفر از امریکا من برای هر روز یک جلسه تمرین در نظر گرفتم. اما خود بازیکنان اصرار کردند که روز جمعه دو جلسه تمرین و شنبه را استراحت کنند. از من خواستند تا اجازه دهم استراحت کنند. اما متوجه شدم ان‌ها در روز شنبه به کارهای دیگری پرداخته اند. از شما می‌پرسم برای استراحت چکار انجام می‌دهید ?  ایا می‌خوابید و یا اینکه به کارهای اداری و  …  می‌روید. یک بازیکن در این سطح از والیبال باید ساعت خواب مشخصی داشته باشد. شما خبرنگار هستید. برای اینکه ساعت 8 صبح به محل کار خود بروید ،  باید ساعت 7 بیدار شوید. شب قبل هم مثلا ساعت 10 بخوابید. این شرایط برای همه یکسان است. وقتی خواب منظمی نداشته باشید طبیعی است که افت بدنی خواهید داشت. بازیکنان والیبال باید حرفه‌ای استراحت و تغذیه کنند.کواچ درباره پیش بینی از شرایط مسابقات جهانی گفت :  تیم ایران از نظر تاکتیکی مشکلی ندارد. تنها مشکل ما ذهنی است. باید در فرصت باقی مانده از نظر ذهنی بازیکنان را اماده کنیم. ما فعلا با این شرایط به مسابقات جهانی می‌رویم و باید در همین شرایط هم بهترین عملکرد را داشته باشیم. مهم ذهنیت بازیکنان است که باید برای مسابقات اماده شود.