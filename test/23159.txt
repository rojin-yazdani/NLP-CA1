با تلاش ماموران پلیس فتا فارس شخصی که در فضای مجازی اقدام به کلاهبرداری کرده بود  ،  شناسایی و دستگیر شد .به گزارش باشگاه خبرنگاران جوان  ،  رئیس پلیس فتا فارس با بیان این خبر گفت :  جوان 30 ساله شیرازی با ارائه مرجوعه قضائی مدعی شد از طریق شبکه اجتماعی بی تالک با دختری اشنا می‌شود که خانواده‌اش در ایران نبوده و با عمویش در یکی دیگر از استان‌های کشور زندگی می‌کند.سرهنگ سید موسی حسینی تصریح کرد :  شاکی در ادامه اظهارات خود بیان کرد که با ارسال تصاویر شخصی این دوستی اینترنتی نزدیک‌تر شده و قرار می‌شود مراسم خواستگاری با حضور خانواده‌ها در شیراز جنبه رسمی به خود بگیرد.وی افزود :  روز مراسم خواستگاری دختر مورد نظر با ارسال پیامی ادعا می‌کند خودرو عمویش در جاده خراب شده و برای تسویه حساب تعمیرگاه به مبلغ شش میلیون ریال نیازمند است.این مقام انتظامی گفت :  شاکی نیز مبلغ خواسته شده را واریز می‌نماید اما پس از ان تنها پل ارتباطی انها که شبکه اجتماعی بی تالک بوده است ،  توسط خانم جوان مسدود می‌گردد.رئیس پلیس فتا فارس گفت :  با تشکیل پرونده کارشناسان پلیس فتا اقدامات خود را جهت شناسایی متهم اغاز و در نهایت با بررسی‌های فنی و تخصصی متهم که مرد جوانی 29 ساله بود را شناسایی و دستگیر کردند .سرهنگ حسینی افزود :  در تحقیقات مشخص شد متهم با پرسه زدن در شبکه‌های اجتماعی و با استفاده از مهندسی اجتماعی قربانیان دیگری نیز داشته است که با وعده‌های مختلف ان‌ها را فریب داده است.وی گفت :  متهم در پایان انگیزه خود را از این عمل مجرمانه سرگرمی عنوان کرده که با دریافت تصاویر مختلف از خانم‌های جوان در فضای سایبری اقدام به کلاهبرداری می‌کرده است.