عضو فراکسیون اقلیت مجلس شورای اسلامی مراسم دیروز مجلس به مناسبت روز مجلس را در شان و جایگاه این قوه ندانست .به گزارش مهر ،  مصطفی کواکبیان نماینده سمنان در جلسه علنی امروز چهارشنبه مجلس شورای اسلامی با استناد به اصل 84 قانون اساسی درتذکری اظهار داشت :  هرچه تذکر شفاهی و کتبی به دولت می‌دهیم هیچ ترتیب اثری به ان داده نمی‌شود .وی در تذکر دیگری گفت :  مراسم دیروز که به مناسبت روز مجلس برگزار شده بود درشان خانه ملت نبود و می‌توانست مثل سال گذشته با شکوه‌تر برگزار شود .کواکبیان تصریح کرد :  هیئت رئیسه مجلس توضیح دهد که چرا مثل سال گذشته روسای مجالس قبلی را برای حضور دراین مراسم دعوت نکرده است. وی گفت :  اشکالی وجود نداشت و می‌شد که انها سخنرانی هم نکنند اما حضورشان در جلسه می‌توانست در امر اتحاد بسیار موثر باشد .کواکبیان یاداور شد :  در هر دستگاهی کارمندان نمونه را معرفی می‌کنند و من پیشنهاد می‌کنم هیئت رئیسه نیز به مناسبت روز مجلس نماینده نمونه را بر اساس میزان حضور تاخیر و غیبت‌ها و سئوالات و تذکرات معرفی کند .عضو فراکسیون اقلیت مجلس گفت :  اگر این سنت حسنه را در مجلس هشتم بنیانگذاری کنید امر نمایندگی جدی گرفته می‌شود و مجلس در تراز منویات حضرت امام  ( ره )  و مقام معظم رهبری و اصول قانون اساسی قرار خواهد گرفت .محمد حسن ابوترابی فرد نایب رئیس مجلس که ریاست جلسه را پس از لاریجانی به عهده گرفت ،  اظهار داشت :  هیئت رئیسه سال گذشته با نگاه به فضای سیاسی جامعه و برای ایجاد یک تجدید خاطره و ارتباط و اشنایی نمایندگان در ادوار مختلف برنامه ویژه‌ای را تدارک دید که مورد استقبال همکاران ارجمند قرار گرفت .وی افزود :  ان برنامه باید در مقاطعی مثلا هر دهه یا هر 5 سال یکبار به نحو مقتضی برگزار شود تا بتواند پاسخگو باشد والا از ان نتیجه و محصولی که مورد نظر است فاصله خواهیم گرفت .نایب رئیس مجلس تصریح کرد :  امسال نگاه این بود که در سالگرد شهادت ایت الله مدرس میزبان روسای قوای سه گانه باشیم اما با اینکه بنده از بیش از دو هفته قبل خدمت ریاست محترم جمهوری این موضوع را طرح کردم با سفر خارج از کشور ایشان در تنظیم برنامه جهت حضور درجلسه فرصت لازم برای ریاست جمهوری به دست نیامد و ما در حضور روسای دو قوه این نشست را داشتیم .وی به سفر خود و تعدادی از نمایندگان مجلس به کاشمر در روز گذشته اشاره کرد و گفت :  به همین دلیل حضور پرشور کامل نمایندگان را در مجلس نداشتیم.