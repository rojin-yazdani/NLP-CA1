وقتی علی لاریجانی در جمع صدها هزار عزادار استانبولی گفت ،  امده‌ام تا سلام ایت‌الله خامنه‌ای را به شما برسانم ،  ترک‌ها با تکبیر از سلام رهبر انقلاب استقبال کردند.به گزارش فارس ،  علی لاریجانی رئیس مجلس شورای اسلامی سفری منطقه‌ای به مدت 2 روز و در راس یک هیئت پارلمانی به کشورهای سوریه ،  لبنان و ترکیه داشت که این سفر منطقه‌ای با حاشیه‌های جالبی همراه بود. * بامداد روز جمعه سوم اذر ،  هواپیمای ایرباس 321 تهران را به مقصد دمشق ترک و بعد از 2.45 دقیقه در فرودگاه دمشق بر زمین نشست ،  محبی نماینده سنقر ،  جهانگیرزاده نماینده ارومیه ،  پزشکیان نماینده تبریز ،  حقیقت‌پور نماینده اردبیل ،  افتخاری نماینده تهران و تمیمی نمایندگان شادگان که همراهان لاریجانی در این سفر بودند ،  در فرودگاه دمشق مورد استقبال جهاد لحام رئیس مجلس سوریه قرار گرفتند و سپس هیئت پارلمانی ایران عازم سفارت کشورش در دمشق شد. * رئیس مجلس شورای اسلامی در بدو ورود به فرودگاه دمشق ،  از همتای سوری خود جویای حال بشار اسد رئیس‌جمهور سوریه شد که لحام در پاسخ گفت :  اقای اسد در بهترین حال ممکن هستند. * ارامش خاصی بر دمشق حاکم بود و به برکت همین ارامش بود که هیئت ایرانی حرم حضرت رقیه ( س )  را زیارت کرده و زیارت عاشورا را در حرم ان حضرت به طور جمعی قرائت کردند. سوری‌ها به طور عادی در شهر رفت و امد داشتند و شرایط اقتصادی نیز طبق روال گذشته بود. * شبکه‌های تلویزیونی وابسته به تروریست‌ها همزمان با ورود رئیس مجلس ایران به سوریه مدعی شده بودند که ارامش دمشق را سلب خواهند کرد ،  اما حتی صدای یک تیر هم به گوش نرسید گرچه مردم و نیروهای جیش‌الشعبی به طور مسلح از خانه و اشیانه خود دفاع می‌کردند اما این اقدام انها تنها علت بازدارندگی داشت چرا به گفته مردم دمشق ،  تروریست‌ها به صورت چریکی وارد شهر شده و مردم را هدف قرار داده و سپس فرار می‌کنند. * لاریجانی در دمشق با بشار اسد رئیس جمهور سوریه و رئیس مجلس این کشور دیدار و بر حمایت ایران از مقاومت تاکید کرد. * عصر روز جمعه هیئت پارلمانی ایران دمشق را به مقصد بیروت ترک کرد و لاریجانی در بدو ورود به فرودگاه بیروت مورد استقبال نمایندگان جریان حزب‌الله ،  جنبش امل و جریان ارامنه قرار گرفت. * لاریجانی با نبیه‌بری رئیس مجلس لبنان دیدار کرد ،  جالب انکه اقای نبیه‌بری پیش از دیدار با لاریجانی در حال مطالعه کتابی از ایت‌الله مکارم شیرازی بود. * لاریجانی در نشست خبری خود در بیروت در پاسخ به سؤال خبرنگاری که درباره تلاش امریکا برای تسلط بر منطقه پرسید ،  گفت :  روزی خانم رایس که وزیر خارجه امریکا به لبنان سفر کرد و گفت خاورمیانه در حال زایمان است ،  انوقت ما گفتیم خانم رایس که تجربه زایمان ندارد چگونه اینطور پیش بینی می‌کند. * هیئت همراه رئیس مجلس و برخی خبرنگاران از ابتدای سفر برای دیدار با دبیرکل محبوب حزب‌الله رایزنی می‌کردند ،  اما علی لاریجانی بدون خبرنگاران به دیدار سیدحسن نصرالله رفت. * صبح شنبه ،  اغاز روز یک روز بارانی در بیروت ،  زیارت گلزار شهدای حزب‌الله ،  همه بر سر مزار شهید عماد مغنیه ( حاج رضوان )  حاضر شده و با اهدای گلی که از طرف رئیس مجلس بود یاد و خاطره این فرمانده عالی‌رتبه حزب‌الله لبنان را گرامی داشتند. * پدر شهید عماد معنیه که به استقبال هیئت ایرانی امده بود ،  درباره ویژگی‌های اخلاقی و ولایت‌مداری فرزندش به هیئت ایرانی گفت و در نهایت هیئت ایرانی با وی به صورت جمعی و فردی عکس یادگاری گرفتند. * بعد از زیارت گلزار شهدای حزب‌الله ،  هیئت ایرانی بیروت را به مقصد استانبول ترک کرد. لاریجانی و هیئت همراه در فرودگاه استانبول مورد استقبال استاندار این شهر قرار گرفت. * بزرگترین مراسم عزاداری حضرت اباعبدالله الحسین ( ع )  در شهر استانبول در حال برگزاری بود و همین امر موجب ترافیک بسیار شدیدی شد که حتی پلیس ترکیه از کنترل خود عاجز مانده بود. * هیئت ایرانی بعد از تجربه ترافیک در استانبول وارد محل برگزاری مراسم شد. در تمام خیابان‌های منتهی به محل مراسم دسته‌های سینه‌زنی شکل گرفته بود و همه انها برای سرور و سالار شهیدان عزاداری می‌کردند. * مداح این مراسم بزرگ با قرائت این مشهور اذری  ( حسینه یرلر اغلار گویلر اغلار ،  بتول و مرتضی پیغمبر اغلار )  ،   ( برای حسین ،  زمین و اسمان گریه می‌کنند ،  دختر رسول خدا برایش گریه می‌کند )  ،  برای امام سوم شیعیان مدیحه‌سرایی می‌کردند. * علی‌رغم اینکه باران شدیدی در استانبول در حال باریدن بود ،  جمعیت بسیار زیادی که می‌توان ان را فراتر از 200 هزار نفر توصیف کرد ،  در این مراسم بزرگ شرکت کرده بودند ؛  این مراسم مختص شیعیان نبود ،  بلکه از برادران اهل سنت گرفته تا مسیحی و یهودی ،  با حجاب و بی‌حجاب ،  سینه‌زن امام حسین ( ع )  بودند. * صلاح‌الدین رهبر شیعیان ترکیه ضمن خیرمقدم به رئیس مجلس و هیئت پارلمانی ایران به تحولات اخیر منطقه واکنش نشان داد و گفت :  اینکه عربستان و قطر مدعی دموکراسی در سوریه هستند ،  قابل قبول نیست و دولت ترکیه نیز تن به این بازی‌ها نخواهد داد. * رهبر شیعیان ترکیه که درباره پیروزی مردم غزه سخن می‌گفت ،  اشاره تلویحی به حمایت ایران از فلسطین داشت و گفت :  از اینکه مردم فلسطین با موشک‌های فجر 5 بر رژیم صهیونیستی پیروز شده‌اند ،  خرسندیم. این اظهارات ،  با استقبال گسترده عزاداران مواجه شد و انها برای دقایقی با سر دادن شعار لبیک یا حسین حمایت معناداری از اظهارات رهبر شیعیان ترکیه داشتند. * لاریجانی که سخنران مراسم بزرگ عزاداران ترکیه بود ،  وقتی به حمایت همه جانبه ایران از فلسطین اشاره کرد سخنانش با شعار لبیک یا حسین برای چندین بار قطع شد. * رئیس مجلس ایران سلام حضرت ایت‌الله العظمی خامنه‌ای رهبر انقلاب را به عزاداران امام حسین در ترکیه رساند که با شعار تکبیر عزاداران مواجه شد. * رئیس مجلس بعد از شرکت و سخنرانی در مراسم عزاداری امام حسین در ترکیه ،  با نخست‌وزیر و رئیس مجلس ترکیه نیز دیدار کرد. * در حاشیه این مراسم بزرگ خبرنگار فارس از مردم ترکیه درباره موضع دولت ترکیه درباره سوریه سؤال کرد که اکثریت انها از موضع دولت خود درباره سوریه ابراز رضایت نمی‌کردند و حتی یکی از انها گفت :  مردم ترکیه هیچگاه حاضر نخواهند شد که اهداف امریکا و رژیم صهیونیستی در سوریه محقق شود چرا که اصلاحات و تلاش برای احیای دموکراسی با راه‌حل‌های سیاسی خواست اصلی مردم است. * در نهایت اینکه هواپیمای ایرباس 321 جمهوری اسلامی ایران ساعت 20 روز شنبه استانبول را به مقصد تهران ترک کرد. * بنا به درخواست رئیس مجلس یکی از اعضای تیم همراه از کابین خلبان برای هیئت ایرانی زیارت عاشورا قرائت کرد و سفر منطقه‌ای لاریجانی که بر محور حمایت از مردم غزه و تاکید بر پیروزی فلسطین و رایزنی برای ثبات بیشتر در منطقه بود ،  با زیارت امام حسین ( ع )  به کار خود پایان داد.