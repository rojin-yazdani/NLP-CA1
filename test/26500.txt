به گزارش فارس  ،  عمادرضا ،  مهاجم عراقی تیم فوتبال سپاهان پس از برگزاری بازی شب گذشته سپاهان مقابل نفت تهران اصفهان را به مقصد اربیل عراق ترک کرد تا برای همراهی تیم ملی کشورش در دیدار دوستانه فردا مقابل اوگاندا به ملی‌پوشان عراقی در این شهر بپیوندد.این دیدار تدارکاتی فرداشب در حالی به میزبانی عراق برگزار می‌شود که این تیم خود را برای مرحله اول گروهی مسابقات مقدماتی جام جهانی 2014 برزیل اماده می‌کند.عمادرضا در حالی به اردوی تیم ملی عراق بازگشته که اخباری مبنی بر خداحافظی‌اش از تیم ملی به گوش می‌رسید. عمادرضا و مصطفی کریم ،  2 بازیکن تیم ملی عراق ماه گذشته با تصمیم ولفگانگ سیدکا ،  سرمربی المانی وقت تیم ملی عراق به دلیل بی انضباطی از این تیم اخراج شدند.