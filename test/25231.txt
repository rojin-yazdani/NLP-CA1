به دنبال اعلام نظر پزشکی قانونی مبنی بر این‌که مصرف مقادیر زیاد مرفین موجب مرگ یک دختر 15 روزه شده ،  تحقیق از پدر این نوزاد زوایای پنهان مرگ وی را اشکار کرد.به گزارش ایسنا ،  روز 5 مرداد ماه سال جاری فوت مشکوک یک نوزاد دختر 15 روزه در منطقه قلعه حسن خان به قاضی محمدشهریاری بازپرس کشیک قتل پایتخت اعلام شد که با توجه به مشکوک بودن مرگ ،  بازپرس ویژه قتل دستور قضایی لازم را برای انجام ازمایش توسط پزشکی قانونی صادر کرد.پس از انجام ازمایشات تخصصی ،  نهایتا اواخر ماه گذشته پزشکی قانونی در اظهارنظر خود اعلام کرد که این نوزاد به سبب مصرف مقادیر زیاد مرفین جان باخته است.در پی اعلام نظر پزشکی قانونی ،  بازپرس جنایی دستور بازداشت والدین این نوزاد را صادر کرد که با دستگیری انها و بازرسی از منزلشان ،  مقادیری مواد مخدر کشف شد اما در بازجویی‌های ابتدایی هر دو متهم ادعا کردند از علت وجود مرفین در بدن فرزندشان بی خبرند.تحقیقات از این دو متهم ادامه داشت تا این‌که سرانجام پدر نوزاد 15 روزه صبح امروز  ( دوشنبه )  با اعتراف به قتل فرزندش از طریق خوراندن مواد مخدر به وی در مقابل بازپرس شعبه هفتم دادسرای امور جنایی تهران اظهار کرد :  دخترم ان روزها خیلی بی تابی می‌کرد و من از گریه‌های او خسته شده بودم به همین دلیل برای انکه ارام شود ،  مقداری سوخته تریاک را در محلول اب جوش و نبات حل می‌کردم و به او می‌خوراندم.به گزارش ایسنا در پی اعترافات این فرد برای وی به اتهام قتل عمدی فرزندش قرار قانونی صادر شد و پرونده جهت تکمیل تحقیقات در اختیار مرجع انتظامی قرار گرفت.