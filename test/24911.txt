دادستان عمومی و انقلاب گرگان از ورود دستگاه قضایی استان گلستان به موضوع بیانیه منتشره منتسب به جریان موسوم به انصار حزب الله گرگان خبر داد.حجت الاسلام و المسلمین سیدمصطفی حقی در گفت و گو با خبرنگار ایرنا افزود :  به دنبال ان هستیم تا بدانیم چه شخصی و به چه دلیل نخستین بار این بیانیه را انتشار داده است.هفته گذشته یکی از سایت‌های محلی گلستان که گفته می‌شود مجوزی از وزارت فرهنگ و ارشاد اسلامی ندارد ،  با انتشار بیانیه‌ای به نقل از انصار حزب الله گرگان نسبت به حضور برخی شخصیت‌های کشوری به عنوان سخنرانان مراسم گرامیداشت شهدای یاک 40 هشدار داد.در این بیانیه انصار حزب الله هشدار داده بود در صورت حضور حجج اسلام علی اکبر ناطق نوری و سیدحسن خمینی در گرگان برای سخنرانی در یادواره جان باختگان یاک 40 رخدادی بدتر از حادثه شیراز در گرگان تکرار می‌شود.با گذشت چند روز از انتشار این بیانیه ،  مهدی حسن زاده از اعضای انصار حزب الله گرگان در گفت و گویی که دو سایت خبری ان را بازتاب دادند ،  بیانیه منتشره را جعلی خواند.دادستان گرگان با تصریح بر این که نباید چنین مسایل و بیانیه‌هایی منتشر شود ،  گفت :  با جدیت پیگیر عوامل و مسببان انتشار این بیانیه هستیم که گفته شده جعلی است.حجت الاسلام حقی اظهار کرد :  پیگیری خواهیم کرد که چطور این بیانیه به دست افراد و سایت‌هایی افتاده که ان را برای نخستین بار انعکاس دادند.وی خاطرنشان کرد :  در عین حال دامن زدن به این مسایل ،  عوامل اصلی این اقدامات را به اهدافشان نزدیک می‌کند و اگر بیانیه جعلی باشد ،  بهتر است به ان پرداخته و دامن زده نشود.دادستان گرگان تصریح کرد :  در اجرای برنامه‌ها و وظایف خود از قانون عدول نخواهیم کرد و اجازه نخواهیم داد هیچ کس خلاف قانون عمل کند.در همین رهگذر نماینده ولی فقیه در استان گلستان روز گذشته در خطبه‌های نماز جمعه گرگان با بیان این که متاسفانه در هفته گذشته مطالبی در برخی سایت‌ها منتشر شد که بی انصافی در حق بیت امام خمینی  ( ره )  و بی توجهی به ان‌ها است ،  اظهار داشت :  انتشار این مطالب در سطح ملی ابروی مردم گلستان را در ارادت به امام خمینی  ( ره )  و بیت ایشان در معرض تردید قرار داد اگرچه ملت ما نسبت به این گونه مسائل اگاهی لازم را دارند.ایت الله نورمفیدی با تصریح بر این که مردم امام راحل و بیت ایشان را دوست دارند ،  خاطرنشان کرد :  بیت امام خمینی  ( ره )  و فرزندان ایشان از همه بیشتر به انقلاب اسلامی وابستگی و پایبندی دارند.همچنین معاون سیاسی ،  امنیتی و اجتماعی استاندار گلستان روز گذشته در این خصوص به ایرنا گفت :  گروه‌های خودسر در فضای قانونمند این استان جایگاهی ندارند ؛  دولت به طور عام در کل کشور و به طور خاص در استان گلستان برگزاری نشست‌های قانونی را تضمین کرده و با اقتدار در مقابل قانون شکنان و گروه‌های خودسر برخورد قانونی می‌کند.علی اصغر طهماسبی با بیان این که اخیرا مطرح شده که عده‌ای نسبت به سفر برخی شخصیت‌ها به گلستان موضع مخالف گرفته‌اند ،  افزود :  بحث این سفر مطرح نبوده و اگر قرار باشد شخصیت‌ها به استان سفر کنند از ان استقبال کرده و برگزاری مطلوب مراسم‌هایی از این دست را به بهترین کیفیت تضمین می‌کنیم.در حادثه هواپیمای یاک 40 که 27 اردیبهشت سال 1380 در حوالی جنگل‌های ساری رخ داد ،  رحمان دادمان وزیر وقت راه و نمایندگان استان گلستان در مجلس شورای اسلامی که از تهران عازم گرگان برای شرکت در مراسم افتتاح فرودگاه این شهرستان بودند ،  جان باختند.چهاردهمین یادواره نمایندگان فقید گلستان در مجلس شورای اسلامی 27 اردیبهشت ماه امسال در مصلای نماز جمعه گرگان برگزار خواهد شد.