با گذشت بیش از 2 سال از امضای قرارداد توسعه فاز 11 پارس جنوبی با CNPC ،  شرکت چینی با وقت کشی هنوز توسعه این پروژه مشترک گازی را اغاز نکرده که احتمال تعلیق این قرارداد 5 میلیارد دلاری را قوت بخشیده است.به گزارش خبرنگار مهر ،  پس از اولتیماتوم‌های ایران به توتال فرانسه ،  پتروناس مالزی ،  شل انگلیسی ،  گازپروم روسیه و شرکتهای نفتی ترکیه ،  این بار نوبت به سی.ان.پی.سی چین رسیده است که به دلیل وقت کشی و تاخیر در توسعه فازهای پارس جنوبی از وزارت نفت کارت زرد دریافت کند.شرکت ملی نفت ایران و سی.ان.پی.سی چین 730 روز قبل قراردادی به ارزش تقریبی پنج میلیارد دلاری برای توسعه فاز 11 میدان پارس جنوبی امضا کردند و با وجود گذشت بیش از دو سال این شرکت چینی هنوز عملیات توسعه‌ای این پروژه مشترک گازی را در عسلویه اغاز نکرده است. با وجود انکه در حال حاضر توسعه تمامی فازهای این میدان مشترک گازی با قطر توسط پیمانکاران داخلی اغاز شده است اما سی.ان.پی.سی چین به جز فنس کشی هیچ گونه عملیات جدی اجرایی را در فاز 11 پارس جنوبی اغاز نکرده است. در این مدت با وجود مکاتبات متعدد بین شرکت ملی نفت ایران ،  طرف چینی با ارائه وعده‌هایی ،  زمانهای متعددی را برای تجهیز کارگاه و اغاز عملیات ساخت و توسعه فاز 11 پارس جنوبی در دو بخش دریایی و ساحلی ارائه کرده است. در شرایط فعلی بد قولی و تاخیر شرکتهای چینی فقط به فاز 11 پارس جنوبی محدود نمی‌شود بلکه سینوک چین هم تاکنون قرارداد 15 میلیارد دلاری طرح توسعه میدان پارس شمالی را اغاز نکرده است. احتمال تعلیق قرارداد 5 دلاری چین در پارس جنوبی به گزارش مهر ،  مطابق با قرارداد دو سال گذشته شرکت ملی نفت ایران و سی.ان.پی.سی ،  شرکت چینی باید با سرمایه گذاری حدود پنج میلیارد دلاری در مدت 52 ماه فاز 11 پارس جنوبی را به منظور تولید روزانه 100 میلیون متر مکعب توسعه می‌داد. حتی بر اساس یکی از بندهای این قرارداد ،  مسئولان شرکت ملی نفت ایران با سی.ان.پی.سی چین به توافق رسیده بودند که در صورت اظهار تمایل شرکتهای توتال فرانسه و پتروناس مالزی ،  این 2 شرکت نیز بتوانند سهمی از توسعه این فاز پارس جنوبی را در اینده در اختیار داشته باشند. پیگریهای خبرنگار مهر از شرکت ملی نفت ایران نشان می‌دهد که در طول دو سال گذشته با حضور کارشناسان چینی در تهران مذاکراتی بین دو طرف در مورد تامین منابع مالی ،  مسائل حقوقی و قراردادی انجام شده که این مذاکرات بدون کوچکترین توافق جدیدی به پایان رسیده است. در این نشستها طرف چینی با اعلام اینکه از پول و منابع کافی برای سرمایه گذاری پنج میلیارد دلاری در بخش بالادستی پارس جنوبی برخوردار نیست خواستار ارائه تخفیف و تسهیلاتی توسط شرکت ملی نفت ایران شده است. در همین حال گفته می‌شود با توجه به رویکرد دولت برای توسعه جامع میدان پارس جنوبی و جبران عقب ماندگیها در این حوزه مشترک گازی در صورت ادامه وقت کشی چین ،  این قرارداد گازی تعلیق و مذاکرات با پیمانکاران داخلی اغاز خواهد شد. به گزارش مهر ،  هدف از طرح توسعه فاز 11 میدان گازی پارس جنوبی تامین گاز ترش مورد نیاز واحد پارس ال ان جی و استحصال میعانات گازی همراه گاز طراحی و اجرا خواهد شد. در این فاز روزانه 2 میلیارد مترمکعب گاز و 70 هزار بشکه میعانات گازی سنگین از میدان پارس جنوبی تولید می‌شود. در طرح جامع این فاز پارس جنوبی طراحی ،  ساخت و راه اندازی دوسکوی تولید شامل حفاری 20 حلقه چاه ،  دو خط لوله 32 اینچ دریایی انتقال گاز ترش به ساحل ،  دو خط لوله 4.5 اینچی انتقال محلول منو اتیلن گلایکول به تاسیسات دریایی ،  خطوط فیبر نوری به منظور ارتباط تاسیسات دریایی و خشکی و همچنین با سایر فازهای پارس جنوبی و خط انتقال میعانات گازی و گوی شناور به منظور بارگیری و صادران میعانات تولیدی پیش بینی شده است. واحد سیلابه گیر و جداکننده میعانات گازی و اب ،  واحد ذخیره‌سازی میعانات گازی و تجهیزات ارسال ان در ساحل واحد ،  واحد احیای منواتیلن گلایکول‌ ،  تاسیسات ساحلی طرح توسعه فاز 11 پارس جنوبی هستند که در فاصله حدود 135 کیلومتری از دریا و در بندر تمبک باید ساخته شوند. وقت کشی چین در توسعه میدان گازی پارس شمالی در برنامه چهارم توسعه قرارداد دیگری به منظور طرح توسعه میدان گازی پارس شمالی به ارزش تقریبی 15 میلیارد دلار با شرکت سینوک چین امضا شد که با گذشت بیش از پنج سال هنوز توسعه این میدان بزرگ گازی ایران در خلیج فارس اغاز نشده است. مسئولان شرکت ملی نفت ایران یکی از دلایل تاخیر چین در توسعه این میدان گازی را مذاکره برای تعیین قیمت فروش گاز به منظور تامین خوراک کارخانه ال.ان.جی پارس شمالی عنوان می‌کنند اما به نظر می‌رسد موضوع تاخیر چین در این پروژه فراتر از تعیین قیمت خوراک گاز است. از سوی دیگر یکی از مسئولان شرکت ملی نفت سال گذشته از ارسال نامه‌ای به شرکت سیونک به منظور تسریع در اجرای بندهای قرارداد طرح توسعه میدان گازی پارس شمالی خبر داد اما با توجه به اینکه پارس شمالی از میادین مستقل گازی ایران بوده تاخیر در توسعه ان همچون پارس جنوبی عدم النفع ملی به همراه نخواهد داشت. مطابق با مطالعات انجام شده در سطح شرکت ملی نفت ایران عدم النفع عدم توسعه هر فاز استاندارد پارس جنوبی با احتساب هر بشکه میعانات گازی یکصد دلار و هر یکهزار متر مکعب گاز خشک 10 دلار در نظر گرفته شود ،  ماهانه 450 میلیون دلار و سالانه بیش از 4.8 میلیارد دلار براورد می‌شود. در سال 1387 قرارداد طرح توسعه میدان پارس شمالی با یک شرکت چینی برای تولید سه هزار و 600 میلیون فوت مکعب در روز گاز ترش نم زدایی شده در چهار فاز 900 میلیون مکعبی و به منظور تامین خوراک کارخانه 20 میلیون تنی LNG نهایی شده بود.