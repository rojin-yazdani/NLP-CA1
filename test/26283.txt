رئیس اسبق کمیته داوران گفت :  کمیته انضباطی باید در مورد تخلفات صورت گرفته در لیگ‌های دسته دوم و سوم جرائم سنگینی را در نظر بگیرد.رضا غیاثی در گفت و گو با فارس درباره تخلفات صورت گرفته در لیگ‌های دسته دوم و سوم فوتبال اظهار داشت :  درباره تخلف صورت گرفته در لیگ دسته دوم که گفته می‌شود تیمی با تغییر شماره پیراهن بازیکن از بازیکنان محروم خود استفاده می‌کرده اول باید از نماینده فدراسیون ایراد گرفت که نتوانسته به خوبی این مورد را کنترل کند.وی افزود :  همیشه کارت بازیکنان را باید کنترل کنند و با بازیکن تطبیق دهند. البته شاید تیم سرخس که مورد شکایت قرار گرفته کارت درست را به نماینده فدراسیون نشان می‌داده اما از بازیکن دیگری در زمین استفاده می‌کرده است.این کارشناس داوری گفت :  اگر این جرم ثابت شود ،  بازی‌هایی که تیم سرخس از این روش استفاده کرده 3 بر صفر بازنده اعلام می‌شود. کمیته انضباطی هم باید جریمه‌های سنگینی را برای افراد خاطی در نظر بگیرد. اگر قرار باشد چنین اتفاقاتی در ایران تکرار شود ،  فاجعه است.غیاثی در ارتباط با تخلف صورت گرفته در لیگ دسته سوم مبنی بر تبانی یک تیم با بازیکنان حریف برای به ثمر رساندن گل‌های زیاد ،  گفت :  اگر ناظر یا داور بازی گزارشی مبنی بر غیر عادی بودن بازی داده باشند یا شواهد و مدارک دال بر این موضوع باشند کمیته انضباطی طبق ائین نامه دو تیم را باید به دسته‌های پایین‌تر بفرستد. به طور کلی فدراسیون فوتبال باید با چنین مواردی برخورد قاطع داشته باشد تا مقابل چنین کارهایی گرفته شود.