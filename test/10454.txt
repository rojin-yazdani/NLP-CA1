معاون اول رئیس جمهور در کرمان با بیان اینکه خوشبختانه بسیاری از نخبگان کشور انصراف خود را از دریافت یارانه‌ها اعلام کرده‌اند ، گفت :  دولت انتظار دارد با تشکیل کمپین نه به یارانه‌ها  ،  بیشتر مردم ایران به این کمپین بپیوندند.به گزارش تسنیم ،  اسحاق جهانگیری پیش از ظهر امروز در جمع اساتید ،  پرسنل و مدیران دانشگاه علوم پزشکی کرمان ،  در محل بیمارستان شهید باهنر کرمان ،  اظهار کرد :  یکی از طرح‌های جدی دولت در سال 93 اجرای فاز دوم هدفمندی یارانه‌هاست.وی با بیان اینکه فاز دوم این طرح در دولت گذشته با هدف کاهش میزان مصرف انرژی در کشور اجرا شد ،  افزود :  متاسفانه در ایران چهار برابر متوسط دنیا انرژی مصرف می‌شود.معاون اول رئیس جمهور با تاکید بر اینکه این یک اتفاق بسیار بد است که مردم یک کشور منابع انرژی خود را به هدر بدهند ،  تصریح کرد :  فاز اول هدفمندی یارانه‌ها نیز با این انگیزه اغاز شد که به توزیع پول در کشور منتهی شد.جهانگیری با بیان اینکه در حال حاضر سالانه حدود 42 هزار میلیارد تومان پول در کشور توزیع می‌شود ،  گفت :  طبق قانون می‌بایست 50 درصد از پول حاصل از درامد ناشی از افزایش قیمت انرژی بین نیازمندان توزیع شود که در حال حاضر چیزی فراتر از صد درصد ان بین این افراد توزیع می‌شود.وی با اشاره به اینکه یکی از دغدغه‌های دولت در 22 هر ماه این است که چگونه 3 هزار و 500 میلیارد تومان پول هدفمندی یارانه‌ها را تهیه و در بین مردم توزیع کند ،  خاطرنشان کرد :  ملت ایران اگر به خوبی در جریان و داستان توزیع پول قرار گیرند ،  به طور قطع تصمیمات خوبی را لحاظ خواهند کرد.**اقتصاد ایران درحال حاضر بسیار شکننده استمعاون اول رئیس جمهور با تاکید بر اینکه در فاز دوم هدفمندی یارانه‌ها کشور تحمل شوک جدیدی را ندارد ،  گفت :  در حال حاضر اقتصاد ایران بسیار شکننده است و نمی‌توان قیمت‌ها را 600 تا 700 درصد افزایش داد.جهانگیری با بیان اینکه در فاز دوم هدفمندی یارانه‌ها دو هدف دنبال می‌شود ،  افزود :  هدف اصلی راغب کردن مردم به انصراف از دریافت 45 هزار تومان پول یارانه‌هاست.وی با اشاره به اینکه خوشبختانه قانون به دولت تکلیف کرده که در سال 93 ،  45 هزار تومان را به نیازمندان واقعی و افراد متقاضی پرداخت کند ،  تصریح کرد :  باید برای شناسایی افراد مذکور ثبت نام جدید انجام شود.**هنوز برای دولت نیازمندان واقعی شناخته شده نیستندمعاون اول رئیس جمهور با بیان اینکه هنوز برای دولت نیازمندان واقعی شناخته شده نیستند ،  افزود :  در یکی از بررسی‌ها تصمیم بر ان شد که به افرادی که زیر دو میلیون تومان حقوق می‌گیرند ،  یارانه پرداخت شود ،  اما نمی‌توان این معیار را برای شهری مانند تهران و یا ساکنان روستاها به یک شکل لحاظ کرد.**در فرم یارانه‌ها میزان سقف درامدی افراد مورد پرسش قرار می‌گیردجهانگیری خاطرنشان کرد :  در ثبت نام‌های جدید در یک فرم ساده از افراد پرسیده می‌شود که متقاضی دریافت یارانه هستند و یا خیر و میزان سقف درامدی انها نیز مورد پرسش قرار می‌گیرد.وی با اشاره به اینکه همه هم و غم دولت این است که نخبگان جامعه به مردم توصیه کنند که در فاز دوم یارانه‌ها ثبت نام نکنند ،  افزود :  خوشبختانه بسیاری از پزشکان ،  هنرمندان ،  فرهنگیان ،  ورزشکاران وغیره با ارسال نامه‌های مختلف به رئیس جمهور انصراف خود را از دریافت یارانه‌ها اعلام کرده‌اند.معاون اول رئیس جمهور با تاکید بر اینکه انتظار می‌رود با تشکیل کمپین نه به یارانه‌ها بیشتر مردم ایران به این کمپین بپیوندند ،  گفت :  در ماه گذشته 77 میلیون و 384 هزار نفر از دولت یارانه گرفتند که این میزان بیش از جمعیت کشور است.جهانگیری با بیان اینکه اشکالاتی در پرداخت یارانه‌ها وجود دارد ،  افزود :  در ثبت‌نام‌های جدید این مشکلات حذف می‌شود.** یارانه افراد تحت پوشش کمیته امداد و بهزیستی در فاز دوم افزایش می‌یابدوی با تاکید بر اینکه در فاز دوم یارانه‌ها افراد تحت پوشش کمیته امداد حضرت امام  ( ره )  و بهزیستی چیزی بیش از 45 هزار تومان دریافت می‌کنند ،  خاطرنشان کرد :  امنیت غذایی طبقه محروم در مقاطع مختلف تامین می‌شود.معاون اول رئیس جمهور با بیان اینکه یکی از کارهای اساسی دولت در سال 93 بحث سلامت کشور است ،  اظهار کرد :  باید در این حوزه در دو محور کار اساسی انجام شود که یکی از محورها ،  کاهش هزینه‌های مردم در امر سلامت است.جهانگیری با اشاره به اینکه باید امکانات مورد نیاز افراد بیمار در داخل بیمارستان مهیا باشد ،  گفت :  اینکه به بیماری گفته شود برای عمل جراحی برود از بازار ازاد دارو و لوازم تهیه کند ،  دیگر جایز نیست.**بخش اصلی درامدهای ناشی از فاز دوم هدفمندی‌ها به حوزه سلامت اختصاص می‌یابدوی با تاکید بر اینکه در جلسات اجرای طرح هدفمندی یارانه‌ها وزیر بهداشت ،  درمان و اموزش پزشکی یک طرح 10 گانه ارائه کرده است ،  افزود :  متاسفانه ایران جزو فقیرترین کشورهای جهان به سبب پرداخت هزینه‌های درمانی از جیب مردم قرار دارد.معاون اول رئیس جمهور با بیان اینکه به طور قطع در فاز دوم هدفمندی یارانه‌ها قسمت اصلی درامدهای ناشی از این فاز به حوزه سلامت اختصاص می‌یابد ،  خاطرنشان کرد :  خوشبختانه در اخر سال 92 ،  دو هزار و 800 میلیارد تومان به دستور رئیس جمهور به حوزه درمان کشور پرداخت شد.