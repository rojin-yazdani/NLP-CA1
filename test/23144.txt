تجمع خانواده‌های شهدای ترور در اعتراض به حمایت دولت فرانسه از منافقین دقایقی پیش مقابل سفارت فرانسه اغاز شد. به گزارش فارس ،  در این تجمع که همزمان با سالگرد حادثه هفتم تیر و در اعتراض به حمایت دولت فرانسه از گروهک تروریستی منافقین صورت می‌گیرد ،  جمع کثیری از مردم حضور دارند.شرکت کنندگان در این تجمع با سر دادن شعارهایی نظیر مرگ بر فرانسه  ،  مرگ بر امریکا  ،  مرگ بر انگلیس  ،  منافق اعدام باید گردد و مرگ بر ضد ولایت فقیه و حمل پلاکاردهایی همچون فرانسه ننگت باد  ،  فرانسه و انگلیس ،  حامیان تروریست و مرگ بر ضد ولایت فقیه نسبت به حمایت دولت فرانسه از منافقین که ترور 12 هزار ایرانی در کارنامه ننگین ان‌ها قرار دارد ،  معترض هستند.شرکت کنندگان در این تجمع تصاویر شهدای ترور را در دست دارند.کشور فرانسه محل اسکان چند صد منافق بوده و روز 5 تیر نیز اعضای این گروهک در پاریس با مجوز دولت این کشور تجمعی علیه کشورمان برگزار کردند.