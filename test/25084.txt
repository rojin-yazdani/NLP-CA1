یوسف اسدی که خود از خبرنگاران خبرگزاری فارس است ،  در وبلاگ خبرنگار روستایی چنین نوشته : در 27 اسفند 1387 بعد از شش سال و چهار ماه کار در خبرگزاری فارس ،  به دلیل یک انتقاد از عملکرد رضا داوری ،  جانشین سردبیر از فارس اخراج شدم تصمیم دارم تا بامداد فردا شنبه 15 فروردین ماه در خصوص دلایل اخراجم از فارس توضیح دهم تا همکاران فارس بخصوص داوری اگر برای توجیه اقدام خود به تهمت اخلاقی یا مالی روی اوردند ،  حقایق را حداقل گفته باشم. چرا که اخراج من و دیگر دوستانم به خاطر امر به معروف و نهی از منکر به داوری و توانگر سردبیر فارس به خاطر زدن اینگونه تهمت‌ها به اخراجی‌های فارس بود هر چند که توانگر معتقد است هیچ تهمتی به اخراجی‌های فارس نزد ،  اما داوری انقدر اشکارا تهمت زد که قابل انکار نیست. در هر حال افتخار می‌کنم که بعد از شش سال کار با شرافت در فارس ،  به خاطر امر به معروف و نهی از منکر به مسئولان فارس اخراج شدم. بامداد شنبه 15 فروردین ماه در خصوص دلایل اخراجم از فارس از زبان توانگر سردبیر فارس که به اینجانب ابلاغ کرد و دلایل واقعی اخراجم توضیح خواهم داد تا دوستان بدانند که اگر و اگر ادعاهای همکاران در فارس درست باشد و بیش از 50 نفر به خاطر مشکل اخلاقی و مالی از فارس اخراج شدند ،  من اسدی نه مشکل مالی داشتم نه اخلاقی ؛  بلکه مخالف زدن تهمت‌های ناروا به خصوص به خواهران دینی و همکاران خود بوده و هستم . دلایل اخراجم از فارسمقدمه 31 ابان 1381 رسما کار خود را در خبرگزاری فارس شروع کردم. در طول شش سال و چهار ماه کار خبری در خبرگزاری فارس در تمام حوزه‌های خبری تجربه کسب کردم. البته از ابتدا کار خود را در تجمعات مختلف از جمله تجمعات دانشجویی اغاز کردم. همزمان خبرنگار حوزه قوه قضائیه و دادگاه مطبوعات ،  دولت ،  احزاب و  …  هم بودم. از اسفند سال 1382 همزمان با اخرین ماههای فعالیت مجلس ششم خبرنگار حوزه مجلس شدم که تا 27 اسفند 1388 که حکم اخراجم را به دستم دادند به مدت پنج سال در مجلس کار کردم. البته با تشکیل دولت احمدی نژاد هم در مجلس بودم و هم در دولت بطوریکه در هشت سفر استانی هیت دولت حضور داشتم. در طول این مدت بر عکس برخی از حضرات و مسئولین فارس تنها برای فارس کار کردم و فقط از فارس حقوق می‌گرفتم. من قدیمی‌ترین و با سابقه‌ترین خبرنگار گروه سیاسی فارس بودم. به جرات می‌توانم بگویم که اگر سابقه کار هفت و یا هشت نفری که اخیرا به گروه سیاسی اضافه شدند را جمع کنید و ضربدر 2 کنید به‌اندازه نیمی از زحمات من در فارس نمی‌شود.  اما اصل ماجرا ؛  دوشنبه 26 اسفند 1387 زمزمه اخراجم و تعدادی دیگر از دوستان از جمله حبیب موسوی دبیر سرویس سیاسی و وحید عسگری دبیر سیاست خارجی شنیده شد. البته طبق رسم ایرانی‌ها که نامه‌ها و یا حکمی قبل از ابلاغ به مخاطب ،  ابتدا سر از مطبوعات و سایت‌ها در می‌اورند مثل نامه رئیس جمهور به رئیس مجلس مبنی بر اخطار قانون اساسی در باره لایحه بودجه در اسفند سال گذشته ،  حکم اخراج ما توسط حضرات و با استفاده از نیروهای وابسته انها ابتدا و ابتدا سر از سایت یاری نیوز در اورد. من در مجلس بودم که این خبر را شنیدم و به سایت یاری نیوز مراجعه کردم دیدم که خبر اخراج ما در انجا درج شد.  ( در مورد هدف از درج این خبر در سایت مذکور و علت حذف ان و اینکه چه کسی با یاری نیوز تماس گرفت و گفت که کدام مسئول فارس سلام رساند و خواستار درج این خبر شد ،  بعدا در همین وبلاگ مطلب خواهم نوشت ) . بعد از اتمام کارم در مجلس به فارس برگشتم. توانگر سر دبیر فارس به اتفاق داوری جانشینش ،  بچه‌های سیاسی را در اتاقش جمع کرد و ضمن اعلام اخراج ما نیروهای جایگزین ما را هم معرفی کرد. سپس توانگر با تک تک  ( من ،  عسگری و موسوی )  بطور جداگانه جلسه گذاشت. من کاری به جلسه توانگر با اقایان موسوی و عسگری ندارم اما جلسه من و توانگر بیش از یک ساعت بطول انجامید. البته مطالب زیادی در این جلسه بیان شد که بعدا خواهم نوشت. اما نکته‌ای که می‌خواهم بگویم این است که توانگر به من گفت که شما از فارس اخراج شدید. گفتم دلیل اخراج من چیست ?  گفت :  مصاحبه با نمایندگان خاص از جمله الیاس نادران و احمدتوکلی نمایندگان تهران. گفتم منظور از خاص اینست که من در قبال پول از نادران و توکلی مصاحبه می‌گیرم. گفت نه. منظور این است که اگرچه توکلی و نادران اصولگرا و هم منافع ما هستند اما فارس نمی‌خواهد شما با اینها مصاحبه کنید. گفتم این هنر یک خبرنگار است که بتواند با دکتر توکلی و نادران مصاحبه کند چون انها با هر خبرنگاری صحبت نمی‌کنند. در ضمن اگر در فارس یک جستجو کنید می‌توانید ببینید که من در طول سال گذشته چند مصاحبه با دکتر توکلی و دکتر نادران داشتم ?  با فرض اینکه این ادعا درست باشد چرا در این زمینه به من تذکر ندادید ?  و یک دفعه تصمیم گرفتید تا مرا اخراج کنید  ?  توانگر که حرفی برای گفتن نداشت ،  گفت :  این تصمیم اقای مقدفر مدیرعامل فارس است. توانگر علنا و اشکارا به من گفت که اقای مقدم فر مدیرعامل محترم فارس مرا اخراج کرد ولی من انرا قبول نکردم. چون داوری دشمن من است و مقدفر دوست من بود و توانگر فردی دروغگو و تحت تاثیر دشمن من. حال چگونه می‌شود باور کرد که اقای مقدم فر مرا بدون هیچ دلیلی اخراج کند !  !  !  !  !  معتقدم دروغهای توانگر و داوری در مورد اینجانب و سیاه‌نمایی‌های انها در طول یک سال و نیمی که اقای مقدم فر در فارس حضور دارند وی را مجبور به عکس العمل کرد. همه همکاران و دوستانم چه در فارس و چه بیرون از فارس می‌دانند که من هیچگاه در کار شرافت خود را زیر پا نگذاشتم. تا قبل از اینکه تایید کننده خبر شوم از لحاظ امار تولید اخبار در فارس نفر اول بودم و بعضا از سوی برخی همکاران مورد شماتت قرار می‌گرفتم که چرا اینقدر خبر تولید می‌کنم و توقع حضرات را بالا می‌برم. از اردیبهشت سال گذشته که تائید کننده شدم باز جزو نفرات اول تولید اخبار بودم و حتی در تابستان سال گذسته یک روز 28 خبر دادم که تا کنون هیچ خبرنگاری در فارس نتوانست این رکورد را بزند. سوال اینست ایا همه این اخبار ،  مصاحبه با دکتر نادران و توکلی بود ?   وقتی عید امسال پیام تبریک ساده سال نو را برای دوستانم می‌فرستادم زیرش می‌نوشتم اسدی اخراجی . یکی از همکاران گروه سیاسی مطلب جالبی برایم فرستاد که فکر می‌کنم بهترین جواب برای این ادعای توانگر باشد. این همکار که خود از معترضین نه اخراجی فارس است اینگونه نوشت اسدی به چند دلیل قابل اخراج نیست 1 - پرکاری 2 -  تخصص در کار 3 - ایستادگی در برابر زور 4 -  سابقه کار و …  اما دلیل واقعی اخراجم از فارس ؛  ماجرا از انجا اغاز شد که بعد از رفتن مهدی فضایلی مدیرعامل سابق فارس ،  رضا داوری و عباس توانگر یکه تاز میدان شده و منتقدان خود را اخراج کردند و یا عرصه کار را انقدر تنگ کردند که نیروهای خوب و منتقد انها فرار را بر قرار ترجیح دهند  (  کسانی که از فارس اخراج شدند و یا مجبور شدند که فارس را ترک کنند زیاد هستند و بیش از 50 نفر می‌باشند اما چون ممکن است خودشان راضی نباشند از ذکر اسامی انها خودداری می‌کنم ) . تلاش داوری و توانگر برای اخراجم از فارس در ابتدای مسئولیت اقای مقدم فر به جایی نرسید و همه حربه‌ها و ترفندهای انها با شکست مواجه شد و چون دلیل قانع کننده‌ای برای اخراجم نداشتند اقای مقدم فر نه تنها زیر بار نرفت بلکه به من پیشنهاد پذیرش مسئولیت در فارس را داد که من نپذیرفتم و در نهایت قرار شد تا علاوه بر انکه خبرنگار مجلس باقی بمانم بلکه به تایید کنندگی خبرهای سیاسی ارتقا یابم.  ( البته در این زمینه سید نظام موسوی هم زحمات زیادی کشیدند که من همواره قدردان ایشان خواهم بود ) . از طرف دیگر با وجود انکه داوری و توانگر عرصه کار را برایم تنگ کرده بودند تا من از فارس بروم اما من معتقد بودم که نباید فارس را ترک کرد تا حضرات به اهدافشان نرسند بلکه باید ماند و حداقل ما را اخراج کنند و هزینه‌اش را هم بپردازند. بعد از اخراج فله‌ای برخی از همکاران از فارس از نیمه دوم سال گذشته و همچنین بعد از ترک فارس از سوی برخی همکاران به دلیل اعتراض به عملکرد حضرات ،  این سوال مطرح شد که چرا فارس نیروهای خوب خود را اخراج می‌کند و به اصطلاح چرا فارس فرزندان خود را می‌خورد ?  وقتی این سوال جدی‌تر مطرح شد داوری به این سوال پاسخ داد و خیال همه را راحت کرد. داوری در اوایل اسفند ماه سال گذشته در مقابل سوال اقای وحید عسگری دبیر سیاست خارجی فارس در این زمینه ،  به زدن اتهام روی اورد و اخراجیهای فارس را به داشتن مشکل اخلاقی و مالی در فارس متهم کرد. ( البته اتهام اخلاقی به اخراجیهای فارس انقدر زشت است که از بیان ان خودداری می‌کنم )  البته داوری به مطرح کردن اتهام پیش اقای عسگری بسنده نکرد و در مقابل سوال چند همکار دیگر نیز همین اتهامها را تکرار کرد.  اینجانب پس از شنیدن این موضوع که داوری اخراجی‌های فارس را با زدن اتهام تخریب می‌کند بر اساس وظیفه شرعی خود تصمیم گرفتم تا موضوع را با اقای مقدم فر مدیرعامل محترم فارس مطرح کنم و اعتراض خود را بیان و تاکید کنم که از اشاعه اینگونه اتهامها جلوگیری کرده و با داوری برخورد کند اما اقای مقدم فر در ان روز که من از موضوع مطلع شدم در فارس نبودند به اقای قلی زاده قائم مقام فارس مراجعه کردم و خواستار برخورد با داوری و جلوگیری از اشاعه اینگونه اتهامات شدم و تاکید کردم تا با هماهنگی اقای مقدم فر از اشاعه ان جلوگیری شود چون طرح این موضوعات را به ضرر فارس می‌دانستم. البته اقای عسگری نیز در جلسه‌ای با توانگر نسبت به طرح اتهامات و عواقب ان هشدار داده بود و از توانگر خواست تا ضمن پیگیری موضوع اقای مقدم فر را در جریان قرار دهد. اما برخوردی با داوری صورت نگرفت و اتهامات بیشتر شد و همه و همه از اتهامات با خبر شدند و تنها خواجه حافظ شیراز از موضوع با خبر نشد. گویا حضرات فارس اینگونه به اطلاع اقای مقدم فر رساندند که عسگری بیچاره در فارس جوسازی می‌کند در حالیکه خود داوری علاوه بر انکه این موضوعات را در فارس اشاعه داد بلکه سعی کرد اینگونه وانمود کند که خبرنگاران این موضوعات را دامن می‌زنند. اقای مقدم فر در اخرین جلسه سال گذشته با کارکنان فارس در روز دوشنبه 26 اسفند به این موضوع اشاره کرد و بر اساس اطلاعات غلط داده شده طوری صحبت کرد که انگار خبرنگاران و در راس انها عسگری بیچاره این موضوعات را مطرح کردند. اینجانب وقتی دیدم حضرات فارس اطلاعات غلط به اقای مقدم فر دادند در حین صحبت اقای مقدم فر در جلسه دستم را بلند کردم تا به اطلاع اقای مقدم برسانم که عامل اشاعه این اتهامات در تحریریه فارس و جوسازیها خود داوری است. اما اقای مقدم فر خطاب به من گفت :  هیچ کس حق صحبت ندارد حتی شما که دوست من هستید . من در اعتراض به عملکرد داوری و متهم کردن خبرنگاران در قضیه‌ای که هیچ نقشی نداشتند جلسه را ترک کردم. یکی دیگر از معترضین به عملکرد حضرات نیز جلسه را ترک کرد. بعدا تصمیم گرفتیم تا با بازگشت به جلسه حرفهای خود را بزنیم. بعد از بازگشت و پایان سخنان اقای مقدم فر همان دوستی که جلسه را ترک کرد حرفهای خود را زد.  ( چون ممکن است خودش راضی نباشد از نقل اظهاراتش خودداری میکنم ) . من نیز از اقای مقدم فر خواستم اجازه صحبت دهد اما مخالفت کرد ولی خطاب به اقای مقدم فر گفتم که عامل طرح همه این اتهامات اقای داوری است و این موضوع هم به مدیریت توانگر بر می‌گردد . بعد از بیان این جملات برای پوشش برنامه به مجلس رفتم و در طول راه متوجه شدم که یاری نیوز خبر اخراج ما را درج کرد.  اما چند نکته ؛  1 -  هدف از نوشتن این مطلب بیان حقیقت بود. چون داوری پشت سر خیلی‌ها حرف و حدیث در اورد تصمیم گرفتم دلیل اخراجم را بنویسم تا اگر داوری روزی در مقابل این پرسش قرار گرفت که به فرض انکه همه کسانی که از فارس اخراج شدند مشکل مالی و اخلاقی داشتند و ادعای شما درست باشد ،  اسدی چرا اخراج شد ?  نتواند دروغی دیگر بگوید و اتهاماتش را تکرار کند. 2 -  اصل ماجرای اخراج من امر به معروف و نهی از منکر به داوری و توانگر بود و معتقدم اخراج شدن از سر کار به دلیل امر به معروف و نهی از منکر یک افتخار است. نه پول فارس در دستم من بود که اختلاس کنم و نه مشکل اخلاقی داشتم. 3 -  وقتی به دکتر نادران و دکتر توکلی گفتم که توانگر دلیل اخراج مرا مصاحبه با شماها عنوان کرد ،  باور نمی‌کردند. البته دلیل واقعی اخراج را هم برایشان توضیح دادم. 4 -  داوری یک اشغالگر است و به دلیل جوسازی در فارس و زدن اتهامات ناروا به خبرنگاران و اخراجیهای فارس باید از فارس اخراج شود. هر دلسوز فارس و خبرنگاری که خواستار عزت و سربلندی فارس است باید در این زمینه تلاش کند. وقتی داوری از فارس برود توانگر قابل تحمل خواهد بود البته نه بعنوان سردبیر. اقای مقدم فر بعنوان مدیرعامل نیز دیگر از مجموعه فارس اطلاعات غلط نخواهد داشت. 5 -  تا زمانی که داوری در فارس باشد باید منتظر اخراج نیروهای اصیل فارس باشیم. چون داوری ادامه حضور خود در فارس را منوط به اخراج نیروهای توانمند و خبره می‌داند. 6 -  توانگر تا قبل از حضور داوری در فارس فردی منطقی بود اما بعد از حضور داوری کاملا عوض شد بطوریکه توانگر اگر در زیر افتاب سوزان باشد ولی داوری به وی بگوید که هوا بارانی است ،  باور می‌کند. 7 -  داوری باید استغفار کند و از همه کسانی که به انها اتهام ناروا زد عذرخواهی کند. امیدوارم خداوند او را هدایت کند.