عضو کمیسیون امنیت ملی و سیاست‌خارجی مجلس با اشاره به لزوم وحدت اصولگرایان گفت : اگر کار را به بزرگان جریان اصولگرا همچون ایت‌الله مهدوی‌کنی واگذار کنیم ، مطمئنا رسیدن به اتحاد و انسجام محتمل خواهد بود.جواد جهانگیرزاده نماینده مردم ارومیه وعضو کمیسیون امنیت ملی و سیاست‌خارجی مجلس شورای اسلامی در گفتگو با فارس با اشاره به لزوم وحدت اصولگرایان در انتخابات مجلس نهم که اسفندماه سال جاری برگزار خواهد شد ، اظهار داشت : رسیدن به یک نقطه مطلوب برای اجماع در جریان اصولگرایی امری بدیهی و روشن است.وی افزود :  انچه که تاکنون نیز برای رسیدن به ان تلاش شده ،  تجمع نیروهای اصولگرا با محوریت روحانیت به ویژه جامعتین است که یک ضرورت به نظر می‌رسد و باید بدانیم که هر گونه اتفاق دیگری می‌تواند پیروزی قطعی اصولگرایان را تا حدودی تحت‌الشعاع قرار دهد و اگر این اتفاق رخ دهد با توجه به اظهارنظری که روز گذشته از جبهه ایستادگی شده بود ،  باید دانست که این نوع رفتار به لحاظ سیاسی قابل پذیرش نیست و عدم اتخاذ روش واحد و ارائه لیست واحد و انسجام در جریان اصولگرایی ،  می‌تواند به این جریان اسیب بزند.این نماینده اصولگرای مجلس هشتم بر همین اساس تصریح کرد :  طبیعی است که در رقابت انتخاباتی بخشی از نیروهای اصولگرا مورد پذیرش واقع می‌شوند ،  بنابراین اگر کار را به بزرگان جریان اصولگرا همچون ایت‌الله مهدوی‌کنی واگذار کنیم ،  مطمئنا رسیدن به اتحاد و انسجام محتمل خواهد بود. شاخه‌شاخه شدن و انشعاب ایجاد شدن و یا به صورت گروهی لیست دادن ،  مطمئنا نیروهای اصولگرا را دچار تردید می‌کند و در ان صورت باید منتظر گسترش روند تخریبی نیروهای اصولگرا توسط نیروهای خارج از جریان اصولگرایی باشیم. به گفته وی ،  به هیچ وجه دشمنان مایل به وحدت نیروهای اصولگرا نیستند و نباید اختلافاتی که بر سر برخی از مصادیق است به انتخابات مجلس نهم لطمه بزند.جهانگیرزاده با بیان اینکه برخی از بزرگان بر لزوم وجود مرزبندی شفاف نیروهای اصولگرا با جریان فتنه و جریان انحرافی اصرار دارند ،  گفت :  لزوم ایجاد حد تمایز میان نیروهای اصولگرا و جریان انحرافی و جریان فتنه ،  امری قطعی است و امکان‌پذیر نیست که کسی در جریان اصولگرایی و میان نیروهای انقلاب حضور داشته باشد ،  اما مهمترین موضوع درون جریان که داشتن مرزبندی شفاف با فتنه 88 است را نادیده بگیرد و در قبال این فتنه ساکت بوده باشد یا اظهارنظر نکرده باشد. جریان فتنه 88 به قدری پیچیده بود که شناخت و تشخیص ان در مقاطع اولیه سخت بود اما زمانی که ماهیت این جریان برای همگان مشخص شد ،  در ان زمان اصلا سکوت با اتخاذ مواضع دوپهلو جایز نبود. نماینده مردم ارومیه در خانه ملت تصریح کرد :  جریان انحرافی که پس از انتخابات 88 به وجود امد ،  ؛  در تلاش است که در خط و مسیر اصیل انقلاب انحراف ایجاد کند که این جریان بخشی از اهداف خود را با نظریه‌پردزای‌های جدید می‌خواهد به وجود بیاورد و بخشی را با استفاده از امکانات ،  اما میان اصولگرایان و جریان انحرافی و جریان فتنه ،  مرزبندی شفافی باید وجود داشته باشد و این یک اصل پذیرفته شده است.جواد جهانگیرزاده در خاتمه تاکید کرد که نباید فضای مقابله با فتنه و انحراف در کشور تبدیل به فضای انتقام‌گیری شود و به نظرم پیش‌روی اتحاد اصولگرایان با محوریت روحانیت و در چارچوب مشخص تشکیلاتی نیز می‌تواند بخش قابل توجهی از مشکلات را حل و فصل کند.