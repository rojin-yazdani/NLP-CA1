رئیس سازمان تربیت بدنی خواستار استعفای 30 هزار مدیر دوشغله ورزشی کشور شد .سید جلال یحیی زاده ضمن اعلام این خبر به ایپنا ؛  گفت :  علی ابادی در جلسه‌ای روز گذشته علاوه بر با فشاری به موضع قبلی خود ،  گفت که خواسته سازمان بازرسی نمی‌تواند منوط به 221 مدیر ورزشی باشد و می‌بایست تمام مدیران دوشغله هیات‌های استانی فدراسیون‌ها نیز مشمول این قانون شده و استعفا دهند .وی افزود : ‌این درحالی است که در جلسه کمیته تربیت بدنی مجلس با دکتر ایوبی معاون فرهنگی سازمان بازرسی کل کشور و معاون پارلمانی سازمان تربیت بدنی ،  علت معرفی 221 نفر به عنوان مدیریان دوشغله ورزشی به طور کامل تشریح کرد .رئیس کمیته تربیت بدنی اذعان داشت :  به گفته دکتر ایوبی سازمان تربیت بدنی و کمیته ملی المپیک دارای ردیف بودجه هستند ودستگاه اجرایی محسوب می‌شوند و به همین خاطر ریاست و عضویت هیات رئیسه این دو دستگاه به عنوان شغل محسوب می‌شود ،  اما هیات‌های استانی فدراسیون‌ها تنها از دولت کمک می‌گیرند و بودجه مستقلی ندارند و اشتغال در انها شغل نیست .وی افزود : ‌با وجود اینکه سازمان بازرسی کل کشور و این جلسه به طور کامل دلایل خود را اعلام کرده بود اما متاسفانه علی ابادی و معاونانش همچنان بر خواسته خود پافشاری و اصرار کردند. به همین خاطر جلسه دیگری ترتیب دادیم که هر دو سازمان حضور داشته باشند و نظرات یکدیگر را بشنوند تا نتیجه نهایی اتخاذ شود .عضو کمیسیون فرهنگی مجلس شورای اسلامی این اقدام علی ابادی برای به میان کشاندن دیگر مدیران دستگاه ورزشی گفت :  وجدان وافکار عمومی می‌توانند بهترین قضاوت را از این رفتار و خواسته علی ابادی داشته باشند .وی همچنین در خصوص طرح پیشنهادی برخی نمایندگان مجلس جهت تغییر قانون ممنوعیت تصدی بیش از یک شغل در بخش ورزش اظهار داشت :  این طرح مشکل قانون اساسی دارد و قطعا شورای نگهبان از ان ایراد خواهد گرفت بر همین اساس فکر نمی‌کنم مجلس اصراری بر این طرح داشته باشد و حاضر شود ان را به مجمع تشخیص بفرستد. چرا که راه حل قانونی ،  باید مطابق بر قانون اساسی باشد ،  نه مخالف ان و مسئولان ورزش کشور باید به دنبال اجرای قانون باشند نه قانون گریزی.