رییس مرکز سلامت محیط و کار وزارت بهداشت ،  درمان و اموزش پزشکی اعلام کرد :  عرضه دخانیات در کشور ساماندهی می‌شود.به گزارش ایرنا ،  دکتر خسرو صادق نیت  ،  روز یکشنبه در نشست خبری کنترل دخانیات ،  افزود  :  این ساماندهی با هماهنگی‌های انجام شده بین وزارت بهداشت و وزارت صنایع  ،  اداره اماکن عمومی و ارگان‌های مربوطه انجام می‌شود.صادق نیت ،  دسترسی اسان به سیگار در کشور را یک اتفاق ناراحت کننده خواند و افزود :  هم اکنون برای تهیه نان حداقل نیم تا یک ساعت زمان لازم است تا به نخستین نانوایی دسترسی یابیم . این در حالی است که با صرف کمتر از سه تا پنج دقیقه می‌توان سیگار را تهیه کرد.وی خاطرنشان کرد :  افزایش مالیات سیگار طبق پیشنهاد سازمان جهانی بهداشت یکی از مهم‌ترین راهکارهای مصرف سیگار در کشور است اما متاسفانه به خاطر نگرانی درباره افزایش قاچاق سیگار در زمینه این راهکار بسیار ضعیف عمل کرده ایم.وی ادامه داد :  طبق مطالعات سازمان جهانی بهداشت ،  ایران در منطقه مدیترانه شرقی ،  نوزدهمین کشور از نظر میزان مالیات اعمال شده برسیگار به شمار می‌رود . به عبارت دیگر ایران در این منطقه کمترین مالیات را از سیگار می‌گیرد.این مقام مسوول دروزارت بهداشت  ،  خاطرنشان کرد :  این درحالی است که تونس و مصر 70 درصد مالیات بر سیگار  ،  اعمال می‌کنند اما این رقم در ایران به 11 درصد می‌رسد.صادق نیت گفت :  طبق اعلام سازمان جهانی بهداشت  ،  دو تا سه برابر پولی که سیگاری‌ها برای خرید ان صرف می‌کنند ،  هزینه درمانشان می‌شود . به عبارت دیگر وزارت بهداشت دو تا سه برابر پول خرید سیگار ،  خرج درمان بیماری‌های ناشی از ان می‌کند.**رشد صعودی مصرف قلیان در کشوررییس مرکز سلامت محیط و کار وزارت بهداشت ،  اظهار داشت :  به دلیل برخی سیاست‌های گذشته ،  روند مصرف قلیان در کشور  ،  سیر صعودی پیدا کرده است.وی ادامه داد :  درحالیکه مصرف سیگار در زنان روند کاهشی دارد اما رشد مصرف قلیان در زنان بیشتر از مردان بوده است و این مساله نگرانی‌ها را دو چندان می‌کند زیرا این مساله ،  خطر مصرف قلیان در کودکان و نوجوانان را نیز بیشتر می‌کند.**احتمال تبدیل ایران به پرمصرف‌ترین کشور جهان در زمینه سیگاررییس مرکز سلامت محیط و کار وزارت بهداشت ،  گفت :  هرچند طبق اعلام سازمان جهانی بهداشت ،  مصرف دخانیات در ایران به میزان کشورهایی مانند اردن و مصر نیست اما اگر این روند ادامه یابد ایران طی 40 سال اینده جزو سه کشور پرمصرف دنیا در زمینه سیگار به شمار خواهد امد.صادق نیت افزود :  طبق امار سال 89  ،  30 درصد کودکان کمتر از پنج سال در طول هفته  ،  حداقل یک بار با دود سیگار مواجه می‌شوند که مواجهه نیمی از انان با دود سیگار  ،  هر روز است.وی  ،  کمک به ترک دخانیات  ،  اطلاع رسانی و هشدار در زمینه عوارض سیگار و نصب برچسب‌های خطرات روی بسته‌های سیگار را از جمله اقدامات برای کاهش مصرف سیگار در کشور عنوان کرد و گفت :  ممنوعیت تبلیغات سیگار نیز دنبال می‌شود زیرا متاسفانه شاهد ان هستیم که در برخی فیلم‌ها  ،  مصرف سیگار به نمایش گذاشته می‌شود.**پروتکل مبارزه با قاچاق سیگاررییس مرکز سلامت محیط و کار وزارت بهداشت ،  ادامه داد : پروتکل مبارزه با قاچاق سیگار از سوی کمیسیون بهداشت مجلس تائید شده است تا با پیوستن به این پروتکل با قاچاق سیگار مبارزه شود.صادق نیت افزود :  اقداماتی برای پایش مصرف سیگار در کشور نیز اغاز شده است که بطور مثال با همکاری اموزش و پرورش در حال اغاز مطالعاتی هستیم تا وضعیت مصرف دخانیات در نوجوانان کشور بررسی شود.کارشناسان اعلام کرده‌اند که بیش از پنج میلیون سیگاری در کشور بسر می‌برند.