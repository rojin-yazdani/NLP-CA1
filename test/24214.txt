عضو شورای اسلامی شهر رشت گفت :  افزایش ناگهانی مبلغ برق در قبض برق مشترکان موجی از نگرانی و تشویش خاطر شهروندان و قشرهای اسیب پذیر اجتماعی استانهای شمالی کشور را فراهم کرده است.به گزارش خبرنگار مهر در رشت ،  محمد حسن عاقل منش روز چهارشنبه در جلسه علنی شورای شهر رشت اظهار داشت :  همه ساله با افزایش شدت گرمای هوا در فصل تابستان و استفاده شهروندان از وسایل خنک کننده تغییرات افزایشی در میزان مصرف برق پدید می‌اید که امسال این تغییرات با افزایش ناگهانی بهای برق مصرفی شهروندان استانهای شمالی کشور همراه بوده و باعث نگرانی شدید مردم شده است.در گیلان به دلیل رطوبت زیاد هوا ،  امکان استفاده از کولرهای کم مصرف ابی وجود نداردوی با اشاره به گرمای بی سابقه در کشور و تعطیلی چند روزه ادارات در تیر ماه بنا به تصمیم هیئت دولت با هدف صرفه جویی در مصرف برق خاطرنشان کرد :  شدت گرما به حدیست که شهروندان در ساعات بیشتری از شبانه روز از دستگاههای خنک کننده استفاده می‌کنند ،  بنابراین میزان برق مصرفی خانوادههای گیلانی افزایش می‌یابد.عضو شورای شهر رشت افزود :  بررسی‌ها حاکی است که بر اساس مطالعات انجام شده در سالهای 82 و 83 و همچنین بررسی‌های به عمل امده در الگوی مصرف برق بخش خانگی در سال 84  ، استانهای شمالی  ( گیلان ،  مازندران و گلستان )  جزو مناطق عادی کشور و در دسته بندی گرمسیری چهار با مصرف 500 کیلو وات ساعت در ماه تعیین شدند.وی گفت :  این در حالیکه برای مناطق گرمسری سه هزار کیلو وات ساعت ،  گرمسیری دو تا دو هزار کیلو وات ساعت و گرمسیری سه تا یک هزارکیلو وات ساعت در ماه تعیین شده که این تقسیم بندی بر اساس دمای هوا در سنوات گذشته صورت گرفته و به طور قطع نیاز مردم به استفاده از وسایل خنک کننده تا این حد نبود.عاقل منش با تاکید بر افزایش بی سابقه گرمای هوا در گیلان خاطرنشان کرد :  در گیلان و دو استان دیگر شمالی به دلیل رطوبت زیاد هوا ،  امکان استفاده از کولرهای کم مصرف ابی وجود ندارد ،  بنابراین استفاده از کولرهای گازی پرمصرف سبب افزایش برق مصرفی ماهیانه می‌شود از سوی دیگر رطوبت طاقت فرسای هوا در طول تابستان استفاده از وسایل برقی و گازی خنک کننده را در طول شبانه روز اجتناب ناپذیر می‌سازد به گونه‌ای که تحمل شرایط بدون وسایل خنک کننده بسیار مشکل است.گیلانیها از افزایش ناگهانی بهای برق مصرفی نگرانندوی ادامه داد :  افزایش مصرف برق سبب محاسبه تصاعدی بهای برق بخش خانگی و حتی پرداخت جریمه برای مازاد الگوی مصرف تعیین شده می‌شود و گیلانیان از دو جهت یکی محاسبه تصاعدی برق و دیگری مازاد الگوی مصرف ،  متحمل افزایش بهای برق مصرفی می‌شوند ،  بنابراین نظر به اینکه طرح هدفمند کردن یارانه‌ها هنوز در کشور به اجرا در نیامده افزایش ناگهانی مبلغ برق در قبض برق مشترکان موجی از نگرانی و تشویش خاطر شهروندان و قشرهای اسیب پذیر اجتماعی استانهای شمالی کشور را فراهم کرده است از اینرو با توجه به این موارد ،  پیشنهاد می‌شود که در دسته بندی استانها تجدید نظر به عمل اید.عضو شورای رشت گفت :  نظر به هدفمند کردن یارانه‌ها که با هدف جلوگیری از اجحاف و ستم به اقشار محروم و اسیب پذیر جامعه اجرا خواهد شد ،  این تجدید نظر موجبات ارامش خاطر خانوادههای کم درامد و زحمتکش استانهای شمالی را فراهم خواهد کرد.وی خواستار فعالیت هماهنگ کلیه مسؤلان به ویژه استاندارگیلان و نمایندگان مجلس شورای اسلامی در تحقق این مهم شد.همچنین اعضای شورای اسلامی شهر رشت طی نامه‌ای خطاب به رئیس شورای اسلامی شهر رشت با تاکیدد بر اصلاح تقسیم بندی استانها خواستار پیگری موضوع شدند.