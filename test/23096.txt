انخل دی‌ماریا با جدایی از رئال مادرید به منچستریونایتد پیوست.به گزارش ایسنا ،  انخل دی‌ماریا ستاره ارژانتینی فصل قبل رئال مادرید با توجه به خریدهای زیاد این تیم جایی برای خود در ترکیب این تیم پیدا نکرد و به همین خاطر تصمیم گرفت تا مادرید را به سمت منچستر ترک کند. او پس از پشت سر گذاشتن ازمایش پزشکی به منچستریونایتد پیوست.روزنامه AS اسپانیا خبر داد انخل دی ماریا با قراردادی به ارزش 80 میلیون یورو به منچستریونایتد پیوست تا به گرانترین بازیکن تاریخ این باشگاه تبدیل شود. این بازیکن ارژانتینی همچنین به گرانترین فروش تاریخ باشگاه رئال مادرید تبدیل شد. پیش از او انتقال مسوت اوزیل از رئال مادرید به ارسنال با 45 میلیون یورو گرانترین فروش تاریخ باشگاه رئال‌مادرید بود.انخل دی ماریا روز گذشته از بازیکنان و مربیان رئال مادرید خداحافظی کرد و کارلو انچلوتی نیز جدایی این بازیکن و پیوستنش به باشگاه منچستریونایتد را تایید کرد.غیر از باشگاه منچستریونایتد ،  باشگاه پاری سن ژرمن نیز خواهان جذب این ستاره ارژانتینی بود اما در نهایت منچستریونایتد توانست دی ماریا را به خدمت بگیرد. چند روز قبل نیز مارکوس روخو مدافع ارژانتینی اسپورتینگ لیسبون پرتغال به منچستریونایتد پیوسته بود.