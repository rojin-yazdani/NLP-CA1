حواشی به وجود امده در انتهای بازی فوتبال دو تیم پرسپولیس و استیل اذین باز هم تمرکز رسانه‌ها را از مسائل و معضلات اصلی فوتبال به مسائل فرعی کشانده و طی دو روز گذشته خروجی اکثر رسانه‌ها ،  حتی غیرورزشی‌ها را تحت تاثیر قرار داده است ،  در این میان ذکر چند نکته کاملا ضروری به نظر می‌رسد ؛ اول اینکه به نظر می‌رسد ما ایرانیها به نگاه کاریکاتوری به پدیده‌ها عادت کرده‌ایم ؛  یا انها را بسیار بزرگتر از حد خودشان می‌بینیم و یا اینکه به قدری کوچکشان می‌کنیم که با ذره بین هم دیده نمی‌شوند. از این رو در مورد اخیر هم بهتر است صورت مسئله را بار دیگر تعریف کنیم. یک بازی فوتبال ،  انهم نه در لالیگا و بوندس لیگا که در لیگ برتر ما  - که الحمدلله همه مختصات کیفی و حرفه‌ای ان را می‌دانند -  انجام شده و در این بازی اتفاقاتی افتاده که نباید می‌افتاده است. بازیکنی چندین بار اقدام به اتلاف وقت کرده و مربی تیم مقابل ،  در ان شرایط پرفشار بازی در جواب یکی از اخرین موارد اتلاف وقت ،  به بازیکن خودش گفته توپ را به حریف نسپارد و این توپ نهایتا گل شده است. پس از این گل هم که برخی درگیریهای غیراخلاقی در زمین رخ داده است. مختصات تمام اتفاقات به وقوع پیوسته در ان بازی جنجالی ،  در همین حد است و هر گونه تلاش برای بزرگتر از حد جلوه دادن این اتفاقات و ربط دادن ان به به مسائل اخلاقی و اجتماعی و غیره کاملا مهمل و در مواردی مضحک به نظر می‌رسد.دوم اینکه بر خلاف انچه ادعا می‌شود ،  نه پدیده‌ای همچون اتلاف وقت ،  نه رعایت نکردن بازی جوانمردانه و نه حتی درگیری شدید در بازی ،  هیچ کدام مختص فوتبال ما نیستند و مدعیان کم حافظه اگر چشم خویش بگشایند قطعا به یاد می‌اورند که حتی در کشورهای اروپایی صاحب فوتبال نیز –اگر چه به صورت نادر -  این موارد مشاهده شده است ،  متاسفانه همین دست اظهار نظرها و فضاسازی‌ها یکی از اصلی‌ترین دلایل جوگرفتگی برخی منتقدان و اصحاب رسانه پس از این دست اتفاقات در فوتبال ماست. شاید اگر اینگونه دمیدن‌ها ،  اتش‌ها را تندتر نکند ،  برخوردهای ما با چنین حوادثی نیز منطقی‌تر و واقعبینانه‌تر از حالت فعلی باشد.نکته سوم خطاب به کسانی است که پس از این بازی فوتبال ،  حوادث ان را مصداق انحطاط اخلاقی جامعه دانسته و در سوگ اخلاق مرثیه‌ها سروده اند. این خاصیت تعمیم دادن مسائل کوچک و نتایج کلی گرفتن از انها هم این روزها تبدیل به داستان رقت انگیزی شده است ،  عده‌ای ویژگی‌های منفی شخصیت مثلا یک پزشک در یک فیلم را به کل جامعه پزشکان تعمیم داده و دمار از روزگار کارگردان در می‌اورند و عده دیگر چند حادثه غیراخلاقی در یک بازی فوتبال را نشانه‌ای بر مرگ اخلاق در جامعه می‌دانند ،  هر دوی این گروهها در اشتباهند و اشتباهشان در تعمیم بیجای مسائلی است که اساسا قرار نیست تعمیم پذیر باشند. گیریم که علی دایی –که حتی به گواه دشمنانش ،  از سالم‌ترین افراد فوتبال است -  در پاسخ به کار غیر اخلاقی دروازه بان حریف ،  دچار یک کار غیر اخلاقی دیگر شده باشد ،  خب این چه ربطی به انحطاط اخلاقی جامعه و مرگ اخلاق و این دست گزاره‌های دهان‌پرکن اما بلاوجه در باب مردم جامعه دارد ?  گاهی اوقات به نظر می‌رسد فشارهای اقتصادی و روحی و روانی در جامعه کار را به جایی رسانده که حتی منتقدان و مفسران نیز منتظر فرصت کوچکی هستند تا از جامعه و مردم گرفته تا زمین و زمان را مورد حمله قرار دهند و ندای وا اخلاقا  ،  وا اسلاما و وا مصیبتا سردهند ،  منطقی باشیم ،  قرار نیست اسمان به ریسمان ببافیم … چهارم اینکه به نظر می‌رسد گم گردن مسائل اصلی و پرداختن به مسائل فرعی از سیاست ما به حوزه‌های دیگرمان هم سرایت کرده است. طبیعی است که وقتی ان مسئول محترم در میان این همه گرفتاری ریز و درشت مردم ،  نگران فارسی نبودن جواب ازمایشات و نسخه‌های پزشکان باشد ،  کارشناسان و ورزشی نویسان ما نیز اصلی‌ترین مسئله فوتبال ما را رعایت نشدن فیرپلی در بازی پرسپولیس و استیل اذین خواهند دانست. اگر در میان این همه معضل که شریان‌های حیاتی فوتبال ایران را مسدود کرده ،  اصلی‌ترین مشکل همین است که ذکر ان رفت ،  خب بسم الله ،  اما ایا واقعا اینچنین است ?  از کجا معلوم نقش افرینی پررنگ برخی مدیران اصلی فوتبال در فضاسازی‌های رسانه‌ای بعد از حوادث اینچنینی ،  تلاشی برای مکتوم ماندن معضلات و مشکلات اصلی فوتبال نباشد ?  الله اعلم. اظهارنظرهای جناب کفاشیان را بنگرید ،  افاضه فرموده‌اند که جامعه بی اخلاق شده و این بی اخلاقی به فوتبال هم کشیده شده است ،  الله اکبر از این استدلال که اعصاب ادمی را به چالش می‌کشد.نکته پنجم و اخر هم خطاب به جناب حسین هدایتی است ،  مواردی در این مقال قابل طرح بود که از ذکر ان منصرف شدم ،  اما همین‌قدر بگویم که اگر ایشان با دوستان رسانه‌ای خود  - که به نظر نمی‌رسد تعدادشان کم باشد -  مشورت می‌کردند ،  حتما به ایشان گفته می‌شد که دیگر دوران بیانیه و انحلال و اینگونه اقدمات شعاری به سر رسیده و بعید است از این رهگذر چیزی عاید کسی شود ،  علی‌ای‌حال برای ایشان نیز می‌توان ارزوی موفقیت داشت.