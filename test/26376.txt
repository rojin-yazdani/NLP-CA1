شبکه ایران :  گپ زدن با اکبر عبدی در هر زمانی میتواند جذاب و دلنشین باشد. عبدی از ان دسته هنرمندانی است که یا جواب تماسهای اهالی رسانه را نمیدهد یا هنگامی که موافقت خود را برای انجام یک گفتگو اعلام میکند ،  تا جایی که امکان دارد صادقانه و با پرهیز از دورویی به پرسشها ،  پاسخ میدهد. چندی است که اکبر عبدی به همراه گروهی با عنوان فدک نمایشی با عنوان پنجره فولاد را در فرهنگسرای خاوران روی صحنه برده !  نمایشی که با استقبال فراوان مخاطبان هم روبرو شده. انچه در ادامه می‌خوانید برامده از پرسش و پاسخی است که نیمه شب یکی از روزهای ابتدایی پاییز و به بهانه اجرای همین تئاتر با عبدی انجام شده ؛  ان هم در شرایطی که عبدی به تازگی از اجرای خود به خانه بازگشته بود و در حال رفع خستگی بود.چطور شد که یک بار دیگر به سراغ تئاتر رفتید ?  ان هم یک تئاتر ایینی که سبقه‌های مذهبی هم دارد ? علقه‌های تئاتری همواره در من وجود داشته است ،  مدتها بود که میخواستم به همراه گروه تئاتری خودم یک تئاتر خوب را روی صحنه ببرم تا اینکه پیشنهاداتی مبنی بر اجرای تعدادی تئاتر به من ارائه شد !  بحث اصلی بر سر محل اجرا بود که باید مابین اجرا در تئاتر شهر یا اجرا در سالنهای تئاتر جنوبی تهران ،  یکی را انتخاب میکردم ؛  من هم جنوب شهر و فرهنگسرای خاوران را انتخاب کردم. این روزها به همراه گروه فدک در فرهنگسرای خاوران کاری را روی صحنه داریم که به نوعی اماده سازی خودم برای کار تئاتری بعدی‌ام هم خواهد بود.در ارتباط با کاری که به همراه گروه فدک در حال اجرای ان هستید بیشتر توضیح دهید ? کاری که الان روی صحنه داریم کاری است در رابطه با امام رضا ( ع )  که همواره در نزد من یکی از ارزشمندترین شخصیتهای اسلامی بوده است و ارادت فراوانی به ایشان دارم. در قبول پیشنهاد همکاری با گروه فدک این بنیان مذهبی ،  نقش زیادی داشت.چرا برای اجرا یکی از سالنهای تئاتری جنوب شهر را انتخاب کردید ?  چرا به مانند بسیاری از هنرمندان تئاتر شهر یا خانه هنرمندان را انتخاب نکردید ? من بچه تیردوقلو هستم و عاشق محلات جنوب شهر !  بی ریا میگویم نسبت به بچه‌های محلات جنوبی ،  دین زیادی دارم و عاشق این هستم که برای انها کاری انجام دهم. اینکه دوست دارم اجراهایم در سالنهای تئاتری جنوب شهر باشد هم دقیقا ناشی از علاقه‌ام به این محلات است. بی تعارف میگویم هر چه دارم از محبتهای مردمان این محله هاست و خوشحال میشوم که خوشحالی انها را ببینم.گفتید که یک کار تئاتری مستقل را هم در اینده نزدیک روی صحنه خواهید برد. درباره این کار توضیحاتی ارائه کنید ? کار تئاتری بعدی‌ام کاری است که در کانادا هم ان را اجرا کرده‌ایم ؛  کاری با عنوان سوپربقال ایرونی یا مشدی عباد که درونمایه‌ای کمیک دارد. هنوز محل اجرای ان مشخص نیست ،  در حال رایزنی با مدیران چند سالن سطح شهر تهران هستیم تا یکی از انها را برای اجرا برگزینیم. شاید هم به سراغ برج میلاد رفته و تئاترمان را در انجا اجرا کنیم !  … یعنی در سالن همایشهای برج میلاد تئاترتان را روی صحنه می‌برید ? نه !  اگر بشود خیال داریم در پایین برج میلاد ،  چادر بزرگی برپا کرده و داخل ان را به صورتی زیبا به شکل یک سالن اجرا دراوریم و تئاترمان را در انجا اجرا کنیم.همکاری با گروه فدک چطور بود ?  ایا اعضای گروه رضایت خاطرتان را جلب کرده‌اند ? اعضای گروه فدک اغلب بچه‌هایی باتجربه هستند که سابقه کارهای تئاتری داشته اند. پیش از شروع اجراهای اصلی حدودا 7 تا 8 جلسه با انها تمرین کردم و خیلی زود با هم هماهنگ شدیم. البته این را هم بگویم که اعضای گروه قبل از پیوستن من به تیم شان ،  تمرینات زیادی داشتند و برای همین کاملا اماده بودند.با توجه به اینکه در عرصه نمایش ،  کارهای پرمخاطبی ارائه کرده‌اید ایا قصد ندارید در سینما یا تلویزیون هم کار ساخت فیلم یا سریال انجام دهید ? این موضوعی است که بسیاری از مخاطبان هم بارها و بارها ان را از من خواسته‌اند اما به لحاظ شخصی دوست دارم به میانه دهه پنجم زندگی برسم و بعد کارگردانی فیلم یا سریال را برعهده گیرم. به هر حال شما در مقام کارگردان باید حداقل مو یا ریش و سبیل سفیدی داشته باشید تا بتوانید یک بازیگر باتجربه که سالها در سینما بوده را به درستی هدایت کنید. منظورم از موی سفید تجربیات کاری فراوان است که یک شبه حاصل نمی‌شود بلکه برای به دست اوردن ان باید سالها تلاش کرد و ذره ذره عرق ریخت. البته ذاتا از ان دسته سینماگرانی هستم که ترجیح میدهم بازیگر خوبی باشم تا یک کارگردان بد یا حتی متوسط.احتمالا سرشناس بودن تان نزد مخاطبان هم در ایجاد این وسواس نقش داشته !  این طور نیست ? حتما همین طور بوده !  درباره هنرمندانی مانند من که مخاطبان بیش از حد به انها لطف دارند ،  شرایط حساستر هم میشود چون وقتی فیلمی به کارگردانی اکبر عبدی ساخته میشود ،  مخاطبان به خاطر خاطرات خوبی که از عبدی  بازیگر دارند به سینما می‌ایند و انتظار دارند فیلمی متفاوت را تماشا کنند پس حق ندارم تا توانایی لازم برای کارگردانی را کسب نکرده‌ام ،  وارد این حیطه شوم.با توجه به اینکه گفتید در میانه دهه پنجم زندگیتان به کارگردانی روی خواهید اورد میتوان حدس زد ظرف یکی دو سال اینده اولین فیلم شما در قامت کارگردان را هم ببینیم ? ان شاا …  این اتفاق هم رخ خواهد داد. یک کار سینمایی به نام خاور ننه را برای کارگردانی مدنظر دارم که در این فیلم بنا است نقش سه پیرزن را بازی کنم ؛  پیرزنهایی که هر کدام خصوصیات اخلاقی خاصی دارند. فیلمنامه اولیه این کار توسط اقای محمد بیرانوند نوشته شده و اگر بشود هم نسخه سینمایی ان را میسازیم و هم هم سریال ان را … .یعنی ابتدا سریال را میسازید و با تدوین مجدد ،  نسخه سینمایی را تولید میکنید ? نه ،  با دو فیلمنامه جداگانه که یکی مربوط به سریال است و یکی مربوط به فیلم ،  کار را کلید میزنیم. نماهای مربوط به سریال را ابتدا فیملبرداری کرده ،  بعد از یک وقفه کوتاه مدت در فیلمبرداری ،  نماهای معادل سریال که می‌بایست در فیلم باشند ،  فیلمبرداری میشوند. یعنی کاری شبیه به شب روباه همایون اسعدیان.نگفتید خاورننه چه زمانی وارد مرحله پیش تولید میشود ? اگر اتفاق خاصی نیفتد سعی میکنم بعد از اجراهای تئاتری‌ام این کار را کلید بزنم. به لحاظ زمانی احتمالا اواسط سال اینده خواهیم توانست ننه خاور را جلوی دوربین ببریم.به تازگی در اولین فیلم سینمایی رضا عطاران بازی داشتید. به عنوان کمدینی که یک نسل جلوتر از عطاران است ،  کار با او را چطور دیدید ? بسیار خوب !  عطاران هنرمند کاملا بااستعدادی است و خیلی خوب میداند که از بازیگرش چه میخواهد. من در فیلم سینمایی رضا هرگز نمیخوابد به کارگردانی عطاران نقش مادر عطاران را بازی کرده‌ام !  !  !  سکانسهای رویارویی من و عطاران واقعا متفاوت شده است. خیلی خوب نقش مادر را بازی کرده‌ام ؛  یک مادر قابل باور.در سینما بعضا در کارهایی ظاهر میشوید که نه تنها چیزی به تجربه تان نمی‌افزاید که احیانا به نظر میرسد به صرف کمک به یک کارگردان جوان بوده که در کار ظاهر شده‌اید !  ? همین طور است. به هر حال هر ادمی یک سری ملاحظات اخلاقی دارد که نمی‌تواند از انها چشم پوشی کند. من هم چون دوست دارم به کارگردانان جوان کمک کنم گاهی در فیلمهایی ظاهر میشوم که به لحاظ کیفی ،  اوضاع خوبی ندارند مثل فیلمی به نام سرخابی که به تازگی در ان ایفای نقش کردم ؛  این اولین کار محمد اهنگرانی بود و به هر حال معذوراتی باعث شد که برای کمک به کارگردان هم که شده در کار حاضر شوم اما گمان نمیکنم نتیجه کار ،  چیز قابل قبولی شده باشد !  این را هم در نظر بگیرید که حتی بزرگترین هنرمندان هم با محدودیت انتخاب نقش روبرو هستند یعنی این طور نیست که همواره بهترین نقشها به انها پیشنهاد شود بلکه باید از میان گزینه‌های موجود ،  بهترین را بیابند !