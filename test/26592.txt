تمرین پرسپولیس پس از دیدار جنجالی روز گذشته مقابل استیل‌اذین از ساعت 11 صبح امروز در ورزشگاه درفشی‌فر دنبال شد.فارس ،  در این تمرین بازیکنان پس از گوش دادن به صحبت‌های دایی به دو گروه تقسیم شدند. بازیکنان اصلی در بازی با استیل‌اذین به مدت 30 دقیقه ریکاوری کردند و سپس به استخر و سونا رفتند. بازیکنان ذخیره نیز پس از گرم کردن بدن‌های خود به پاسکاری در حال حرکت و مرور کارهای تاکتیکی پرداختند.* حدود 20 هوادار و لیدر در تمرین امروز پرسپولیس حضور پیدا کردند. انها ضمن تشویق دایی و کاشانی علیه سوشا مکانی و باشگاه استیل‌اذین شعارهایی سر دادند.* غلامرضا رضایی با لباس شخصی در تمرین امروز حضور پیدا کرد.* سکوبرت اختصاصی تمرین کرد.* علی دایی پس از گفت‌وگو با بازیکنان به مطالعه روزنامه‌ها پرداخت و سپس به رختکن رفت اما هر از گاهی به کنار چمن می‌امد و حرکات بازیکنان را زیر نظر داشت.* در شرایطی که حضور خبرنگاران و عکاسان در کنار زمین ممنوع بود اما یک عکاس خانم به راحتی به عکسبرداری در کنار زمین پرداخت. این در شرایطی بود که عکاسان و خبرنگاران همیشه باید از روی سکوها نسبت به پوشش خبری و تصویری اقدام کنند.* دروازه‌بانان پرسپولیس به جز حقیقی زیر نظر یحیوی تمرینات ویژه‌ای را انجام دادند.* خوشحالی پرسپولیسی‌ها از گرفتن 3 امتیاز در بازی روز گذشته در نوع خود جالب بود.* بازیکنان ذخیره در مرحله پایانی تمرین به سانتر از جناحین و ضربه به گل و سپس فوتبال دستگرمی زیر نظر میاچ پرداختند.* ارفی و سکوبرت بیشتر از سایر بازیکنان تمرین کردند. ارفی به دلیل مصدومیت دقایقی تمرینات اختصاصی زیر نظر دکتر زرینه انجام داد.* علی دایی پس از 40 دقیقه بیشتر در جریان تمرینات قرار گرفت. شوخی او با بازیکنان و اعضای کادر فنی در نوع خود بسیار جالب بود.