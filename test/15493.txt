قائم مقام شرکت ملی پخش تک نرخی شدن بنزین را تکذیب کرد و گفت :  قیمت بنزین فوب خلیج فارس با نرخ ارز 1226 تومان همان 1000 تومان است.به گزارش خبرگزاری فارس ،  سید ناصر سجادی روز یکشنبه در نشست خبری گفت :  هم اکنون هیچ یک از جایگاه‌های سوخت اقدام به توزیع بنزین با استاندارد یورو 4 و گازوئیل با استاندارد یورو 5 نکرده‌اند.وی ادامه داد :  پس از انکه تولید بنزین و گازوئیل به حد قابل قبولی رسید ،  کار توزیع ان را در برخی از جایگاه‌های تهران و سپس 7 کلان شهر دیگر انجام می‌دهیم و سپس همه کشور می‌توانند از گاروئیل و بنزین با استانداردهای روز دنیا استفاده کنند.قائم مقام شرکت ملی پخش فراورده‌های نفتی تصریح کرد :  قیمت عرضه این بنزین هیچ تفاوتی با بنزینی که اکنون در جایگاه‌ها توزیع می‌شود ،  ندارد و این قانون تا زمانی اجرا می‌شود که قیمت‌های جدیدی برای عرضه ابلاغ نشده‌اند.سجادی گفت :  هزینه تولید بنزین با کیفیت یورو چهار بیشتر از بنزین فعلی تولیدی پالایشگاه‌ها است ،  اما همانطور که گفته شد ،  قیمت عرضه ثابت است.قائم مقام شرکت ملی پخش فراورده‌های نفتی در ادامه با اشاره به بحث‌هایی که اخیرا پیرامون بنزین ازاد ایجاد شده است ،  گفت :  نکته‌ای که باید مردم بدانند این است که بنزین ازاد به هیچ عنوان سهمیه‌بندی نیست و هر مقدار که می‌خواهند می‌توانند ،  از بنزین با نرخ 700 تومان استفاده کنند.وی ادامه داد :  مباحث نرم افزاری وجود دارد که باید یک مقدار برای استفاده از این بنزین به کارت‌های سوخت اختصاص یابد ،  تا نرم افزار بتواند فعالیت کند و تنها موردی که رخ داده است ،  تغییر رقم اعلام شده به نرم افزار بود.سجادی علت این تغییر را عدم استفاده 500 لیتری مردم از بنزین ازاد در ماه اعلام کرد و گفت :  هم اکنون نیز این رقم به 300 لیتر کاهش یافته است ،  به طوری که مصرف کنندگان نیز تا کنون 300 لیتر بنزین ازاد با نرخ 700 تومان در ماه استفاده نکرده‌اند.قائم مقام شرکت ملی پخش فراورده‌های نفتی خاطرنشان کرد :  اگر برفرض مثال کسی از مصرف کنندگان تمام 300 لیتر بنزین ازاد را نیز مصرف کرد ،  می‌تواند از کارت‌های سوختی که در اختیار جایگاه داران است ،  نیز استفاده کند.وی همچنین با اشاره به کمبود کارت‌های سوخت در جایگاه‌ها در روزهای اخیر خاطرنشان کرد :  به هیچ عنوان این موضوع صحت ندارد ،  زیرا در اواخر ماه و تا زمانی که سهمیه‌های جدید واریز شود ،  معمولا تقاضا برای استفاده از کارت‌های سوخت جایگاه داران افزایش می‌یابد که علل مختلفی دارد. به همین دلیل این اشتباه پیش می‌اید که کارت سوخت جایگاه‌داران کمیاب شده است.*بنزین تک نرخی نمی‌شودسجادی با اشاره به رد هر گونه شایعه مبنی بر تک نرخی شدن بنزین گفت :  برخی افراد سعی می‌کنند ،  از این موارد سو استفاده کرده و شایعه تک نرخی شدن بنزین را اعلام کنند که به هیچ عنوان صحت ندارد.سجادی با اشاره به امار مصرف بنزین در 7 ماه نخست سال اظهار داشت :  در طول این مدت به طور متوسط روزانه 64 میلیون لیتر در کشور مصرف شده است که نسبت به مدت مشابه سال گذشته 5.7 درصد رشد داشت.وی همچنین با اشاره به مصرف نفت گاز در طول این مدت گفت :  به طور متوسط روزانه 92 میلیون لیتر نفت گاز در کشور مصرف شده است که نسبت به مدت مشابه سال گذشته 4.2 درصد رشد داشته است.* دولت یارانه بنزین می‌پردازدقائم مقام شرکت ملی پخش گفت :  با نرخ ارز 1226 تومان قیمت هر لیتر بنزین فوب خلیج فارس 1000 تومان است ،  بنابراین گمانه زنی‌هایی که گفته می‌شود ،  قیمت بنزین فوب افزایش یافته این گونه نیست و هم اکنون نیز دولت به ازای بنزین 400 تومان و 700 تومانی نیز یارانه پرداخت می‌کند.وی با اشاره به سهمیه بندی نفت گاز گفت :  از سال 87 جلسات ویژه‌ای برای روش سهمیه بندی نفت گاز در وزارت نفت برگزار شد ،  به طوری که هم اکنون خودروهایی که از این نوع فراورده نفتی استفاده می‌کنند ،  به 9 گروه تقسیم شده‌اند و برای هر گروه یک نوع سهمیه در نظر گرفته شد.سجای ادامه داد :  میزان سهمیه‌ای که برای این خودروها در نظر گرفته شده بود ،  بسیار بیشتر از حجم مصرفشان است ،  بنابراین در سهمیه‌های جدید مقرر شد ،  تا حدود 10 درصد از سهمیه‌های اول انها کاسته شود.وی ادامه داد :  هم اکنون نیز تصمیم گرفته شد ،  تا این سهمیه‌ها به صورت هر سه بار سوخت گیری و هر 8 ساعت انجام شود که اقدام به قاچاق سوخت کاهش و به صفر برسد که خوشبختانه امار قاچاق نیز کاهش یافته است.قائم مقام شرکت ملی پخش در پایان با اشاره به امادگی این شرکت برای تامین سوخت زمستانی گفت :  هر ساله سعی می‌کنیم در مدت گرم سال مخارن عمومی را که مربوط به نیروگاه‌ها و صنایع بزرگ می‌شوند ،  پر کنیم تا در مدت فصل سرد سال که مصرف گاز خانگی افزایش می‌یابد ،  نیروگاه‌ها از نظر سوخت با مشکل مواجه نشوند که خوشبختانه امسال نیز شرایط ذخیره سازی سوخت نیروگاه‌ها بسیار ایده ال است.