رئیس جمهوری ترکیه در گفتگو با شبکه فتنه گر وابسته به عربستان سعودی با تکرار ادعاهای خود علیه سوریه ،  به انتقادها از طرح استقرار سامانه موشکی ناتو در خاک کشورش واکنش نشان داد.به گزارش خبرگزاری مهر ،  عبدالله گل در گفتگو با شبکه تلویزیونی العربیه گفت  :  بهار عربی ،  ما را غافلگیر نکرد.رئیس جمهوری ترکیه افزود  :  امور کشورهای منطقه منظم نیست و در این زمینه شکایتهای فراوانی مطرح شده است و ما پیشتر درباره حوادث هشدار داده بودم.گل گفت  :  درباره سوریه هم همانطور که می‌دانید حوادثی وجود دارد ،  من پیشتر از ضرورت دست زدن رهبران به اصلاحات پیش از انکه ملتها ان را به عهده بگیرند ،  سخن گفتم.رئیس جمهوری ترکیه افزود  :  حوادث تونس روند جدیدی به خود گرفته است و درباره مصر هم امیدوارم که این کشور این مرحله را پشت سر گذارد.گل درباره سوریه نیز اظهار داشت  :  امیدوارم که حوادث سوریه با گرفتن درسها وعبرتهایی به پایان برسد.وی در عین حال ادعا کرد  :  هیچ کشوری در منطقه به اندازه ترکیه ،  پیشرفته و مدرن نیست و امروز این کشور منبع الهام بخشی شده است.گل افزود  :  وزیر امور خارجه ما ( ترکیه )  پیام کتبی ما را تحویل مقامات سوریه داد که ممکن است اخرین فرصت برای سوریه باشد.وی گفت  :  ترکیه در مواضع خود ثابت بوده است و رفتار دوگانه در پیش نگرفته است ،  ما در خصوص سوریه ،  خواهان توقف قتل و سرکوب تظاهرات کنندگان و عقب نشینی نظامیان از شهرها و بازگشت انها به پادگانها شدیم.رئیس جمهوری ترکیه در ادامه سخنان مداخله جویانه خود افزود  :  زندانیان سیاسی باید در سوریه ازاد شوند و انتخابات ازاد هم برگزار شود.گل در عین حال اظهار داشت  :  در حال از دست دادن امید خود برای امکان مهار اوضاع سوریه هستیم.وی در بخشی دیگری از این گفتگو گفت  :  ما هیچ منافع یا طرحهای پنهانی در سوریه نداریم ،  انتخابات ازاد ،  شفاف و دموکراتیک تعیین خواهد کرد که چه کسی بر سوریه حکومت کند.عبدالله گل در ادامه به فعالیتهای ازادانه گروههای مخالف نظام سوریه در خاک کشورش اشاره کرد و اظهار داشت  :  معارضان سوری در ترکیه نشست برگزار می‌کنند نه در لندن ،  یا پاریس یا واشنگتن.رئیس جمهوری ترکیه هشدار داد  :  دخالت اشکار در امور سوریه ممکن است زمینه برای دخالتهای بعدی را به وجود اورد.وی افزود  :  از دولت سوریه خواستیم خشونت را متوقف و زمینه انتقال به مرحله نظام چند حزبی را فراهم کند.خبرنگار العربیه که با صدای بلند می‌خندید ،  پرسید درباره نقش ترکیه در سوریه صحبت کنید ،  موضع واقعی خود را درباره انچه در سوریه می‌گذرد ،  بیان کنید که گل در پاسخ گفت  :  با هیچ نظام استبدادی در هیچ نقطه‌ای موافق نبوده ایم. ما تمایل خود را برای قرار دادن تجارب خود در خصوص اصلاحات مطلوب به همسایگان اعلام کرده ایم.گل افزود  :  در ترکیه نظام دموکراتیک محکمی حاکم است و این ملت هستند که تصمیم می‌گیرند چه کسی بر انها حکومت کند.رئیس جمهوری ترکیه در ادامه سخنان خود درباره سوریه اظهار داشت  :  اول گفتیم ابتدا باید خونریزی و سرکوب متوقف شود ،  ما خواستار اصلاحات واقعی ،  برگزاری انتخابات و تشکیل پارلمان منتخب ملت سوریه شده ایم.وی افزود  :  ما با ملت سوریه همراه هستیم و انها را دوست و نزدیک به خود می‌دانیم و هیچ تفاوتی میان طوایف و قشرهای مختلف مردم قائل نمی‌شویم.گل ادعا کرد  :  ما خواهان نقش معینی نیستیم و خودمان را به عنوان جایگزین مطرح نمی‌کنیم ،  بلکه خود را به عنوان الهام بخش در منطقه می‌دانیم.رئیس جمهوری ترکیه که مواضع متناقض کشورش در خصوص سوریه با انتقادهای دمشق روبرو شده ،  گفت  :  ما طرحها و برنامه‌های مخفی در سوریه نداریم ،  هدف ما ارتباط با ملت سوریه است ،  ما با رژیمهای استبدادی همراه نیستیم ،  ما خواهان کشور و مردمی قدرتمند در همسایگی خود هستیم. به گزارش مهر ،  گل در پاسخ به سئوال خبرنگار العربیه درباره اینکه ترکیه تحرکات ایران در منطقه را چگونه ارزیابی می‌کند و نظرتان درباره استقرار سامانه موشکی ناتو در ترکیه چیست ،  ایا این طرح ایران را هدف قرار داده است ?  به توجیه این طرح خطرناک اظهار داشت  :  این موشکها ضد ایران یا کشورهای دیگر نیست.وی بدون اشاره به تبعات خطرناک استقرار سامانه موشکی ناتو در خاک ترکیه و تاثیرات منفی ان بر امنیت و ثبات منطقه که مقامات جمهوری اسلامی ایران درباره ان هشدار داده‌اند ،  گفت  :  قطب بندی در منطقه خاورمیانه یک واقعیت است ،  و تکیه کردن بر فرقه‌های مذهبی خطرناک خواهد بود. گل با پیچیده خواندن مسئله فلسطین ،  گزارش پالمر درباره حمله نظامیان صهیونیست به کشتی فعالان ترک را غیر قابل قبول خواند و اظهار داشت  :  این گزارش به گونه‌ای است که محاصره غزه را مشروع دانسته است.وی در پاسخ به این سئوال که ایا ترکیه قدرتی در جهت ایجاد توازن در منطقه است ?  گفت  :  خیر ،  ترکیه روابط مستحکمی از نظر تاریخی و دوستی با کشورهای منطقه دارد ،  ترکیه خواهان اینکه قدرت ایجاد تعادل و توازن در منطقه نیست ،  بلکه خواهانهمکاری است. خاطر نشان می‌شود رامین مهمان پرست سخنگوی وزارت امورخارجه جمهوری اسلامی ایران در واکنش به طرح استقرار سامانه موشکی ناتو در خاک ترکیه اعلام کرد :  ایران در راستای سیاست اصولی تاکید برخلع سلاح و اجتناب از رویکردهای نظامی ،  هرگونه اقدامی که منجر به نظامی شدن فضای بین المللی و در نتیجه ایجاد رقابتهای تسلیحاتی در سطح جهان و منطقه شود را به زیان جامعه جهانی و امنیت بین المللی دانسته و تقبیح می‌کند.مهمان پرست افزود  :  ما معتقدیم استقرار بخشی از سامانه موشکی ناتو در ترکیه هیچ کمکی به ثبات و امنیت منطقه و حتی امنیت کشور میزبان نمی‌کند. سخنگوی وزارت امورخارجه کشورمان تصریح کرد  :  جمهوری اسلامی ایران معتقد است تقویت حضور ناتو در منطقه خود یک ایجاد نا امنی است که نتیجه‌ای جز تامین سیطره غرب و ادامه سیاستهای استعماری ان در بر ندارد . برهمین اساس از کشورهای دوست و همسایگان خود انتظارمی رود که هوشیاری بیشتری به خرج داده و با در نظر گرفتن مصالح امنیتی منطقه  ،  زمینه ساز پیشبرد چنین سیاستهای تنش افرینی که قطعا پیامدهای پیچیده‌ای در بر خواهد داشت ،  نباشند.