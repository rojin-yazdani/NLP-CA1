با توجه به داغ شدن بحث فرقه‌های انحرافی و عرفان‌های کاذب در سطوح مختلف جامعه ،  پرداختن عمیق و دقیق به این موضوع از منظر اعتقادات شیعی امری ضروری به نظر می‌رسد. در همین رابطه گفتگویی انجام دادیم با حجهالاسلام حمیدرضا مظاهری سیف عضو گروه اخلاق و عرفان پژوهشگاه علوم و فرهنگ اسلامی و متخصص در ریشه شناسی انواع عرفان‌ها که به شرح زیر می‌اید : سوال :  چندی است در سطح عرفا و اندیشمندان صحبت از عرفان کاذب و حقیقی می‌شود. از سوی دیگر بحثی وجود دارد در مورد عرفان ناب. به عنوان سوال اول وجه تمایز این دو عرفان چیست ? پاسخ :  عرفان در واقع شامل سه شاخصه اصلی است. یک سخن گفتن از وحدت در جست و جوی یک وحدت و یگانگی بودن. و این یگانگی و وحدت را به صورت شهودی تجربه کردن و سوم اینکه در این شهودی که ما را به وحدت می‌رساند ،  شخص تجربه‌گر و مشاهده‌کننده در واقع فانی شود در ان حقیقت کشف شده. در ان غایتی که به سوی ان حرکت کرده است. لذا سه شاخصه وحدت ،  شهود و فنا می‌تواند در واقع قلمرو عرفان را برای ما مشخص کند. حال ان مکاتب عرفانی که واقعا این سه شاخصه را دارند و سالکان و پیروان خودشان را به این سه حقیقت می‌رسانند. این‌ها می‌شوند عرفان‌های صادق ،  عرفان‌های ناب ،  خالص و ان عرفان‌هایی که نمی‌توانند این کار را بکنند می‌شوند عرفان‌های کاذب. عرفان‌هایی که تا حدودی این کار را انجام می‌دهند ،  می‌شوند عرفان‌هایی که در واقع غیر خالص هستند. معلوم است که این عرفان بویی از حقیقت برده است. اما خالص نیست. ناخالصی‌هایی با ان امیخته شده است. انحرافاتی و کج‌روی‌هایی در ان است که باعث می‌شود سالکان و پیروان‌شان نتوانند کامل به همه ان حقیقت مورد نظر برسند.سوال :  منظور شما این است که ما باید ببینیم که این‌ها عملکردشان چیست بعد بیاییم تقسیم‌بندی کنیم که این کاذب یا عرفان حقیقی است ? پاسخ :  بله قاعدتا ما باید بررسی کنیم ،  هم عملکرد و هم مطالبی که ارائه می‌دهند ،  گاهی اوقات مباحث نظری که تبیین می‌کنند ،  خود نشان‌دهنده کج تابی‌ها و ضعف‌هایی می‌باشد.در بعد عملی هم باید به انها پرداخت. باید بررسی کرد این گروه‌ها که صحبت‌های زیبا می‌کنند ،  در عمل چه خروجی را تحویل جامعه می‌دهند. به هر صورت ما در سه محور می‌توانیم جست و جو کنیم ،  این وحدتی که دارد می‌گوید واقعا چه وحدتی است ?  یگانگی با چیست ?  چگونه اتفاق می‌افتد ?  ببینیم واقعیت دارد یا فقط حرف است ?  و همین طور مبحث شهود و همین طور فنا را. باید این‌ها را بررسی کرد. هر کدام در عرفان به چه صورت دارد پیش می‌رود ? سوال :  با توجه به صحبت‌های شما بحث وحدت وجود یک لفظ اشتراکی است. ما چگونه می‌توانیم یک خط کشی بگذاریم وسط بگوییم این شخص دروغ می‌گوید و شخص دیگر حرف صحیح را می‌زند ? پاسخ :  باید ببینیم وحدتی که مکاتب مختلف عرفانی از ان صحبت می‌کنند ،  چیست ?  و تجزیه و تحلیل شود. وحدتی که بخواهد در همین سطح عالم کثرت در حد یک احساس یگانگی و یکپارچگی با جهان هستی باشد ،  با وحدتی که عارفان راستین می‌گویند بسیار متفاوت است. وحدتی که انسان را اوج می‌دهد و به سرچشمه افرینش و همه هستی می‌رساند وحدت دیگری است. سطح این دو با هم فرق می‌کند. شما در معنویت ناب اسلامی با این واقعیت مواجه هستید. خدای متعال که سرچشمه هستی در همه عالم است و تمام موجودات ،  هستی خودشان را از او گرفته‌اند و جدای از او نیستند. ما در عرفان اسلامی مستقیم حرکت می‌کنیم به سوی خداوند ،  و در نهایت انسان به جایی می‌رسد که پی می‌برد همه هستی و وجودش پرتوی از هستی خداوند است و جدای از خدا نیست و وقتی به ان مرحله برسد و ان سرچشمه هستی را درک بکند ،  ان موقع از شراب نور سرمست می‌شود و یگانگی‌ای را تجربه می‌کند که در ان حال فقط خدا هست و دیگر هیچ ،  حق هست و من‌ی در کار نیست. چون ان سراغاز افرینش را کشف کرد و به ان حقیقت الهی رسید. حقیقتی که متعالی از خودش است و از همه موجودات عالم. این نکته خیلی مهمی است. حقیقتی که فراتر از سایر نمودهای هستی است. اگرچه تمام عالم را پر کرده است. اگرچه در وجود او هم هست ،  حضور دارد ،  جلوه‌ای دارد. در تمام عالم هم حضور او اشکار است. اما فراتر از همه عالم هستی است. اگر مکتبی بتواند شخص را به سوی ان حقیقت حرکت دهد ،  ناب‌ترین تجربه وحدت و حقیقی‌ترین یگانگی را به دست خواهد داد.اما بعضی از مکاتب عرفانی اصلا این گونه نیستند. وحدتی که می‌گویند اصلا اتصال با سرچشمه افرینش نیست. اصلا منظورشان پیوند و اتصال با مبدا هستی نیست. برای نمونه مثلا در عرفان کاذب شما با پیوند با حقیقت هستی اصلا ارتباطی برقرار نمی‌کنید. این جا اتفاقات دیگری قرار است بیافتد. در واقع به تعبیر خودشان اگر من بخواهم عرض بکنم. در مجموعه‌ای که به عنوان اساسنامه منتشر کرده‌اند ،  می‌گوید :  کسانی که وحدت الهی را قبول دارند و در راه رسیدن به ان ،  انسان‌ها را دعوت به اتحاد و اشتی با خود و جهان هستی می‌نمایند . اگر دقت کنید می‌بینید اتحاد با سرچشمه هستی نیست. اتحاد با خود و جهان هستی است. دست اورد این عرفان در بهترین حالت توهم وحدت است که این هم در بسیاری از موارد حاصل نخواهد شد. چون اینها در مرحله اول خود و در مرحله بعد جهان هستی را مدنظر دارند. بنابراین اصلا ارتباط با سرچشمه هستی نیست. در افق این عالم کثرت ،  در افق این مخلوقات و جلوه‌های هستی دنبال یک نوع وحدتی می‌گردند. از این فراتر شما ببینید به ان تجربه‌ای هم که می‌خواهند برسند ،  از یک احساس ،  یک تجربه شخصی و درونی فراتر نمی‌رود و به خدای متعالی اصلا نزدیک نمی‌شود. اساس کارشان ،  اول و اخرشان و نهایت تلاش شان چیزی است که به ان شعور کیهانی می‌گویند. در اصل بعدی در صفحه 123 یکی از کتاب هایشان ،  می‌گویند که غم در دنیای عرفان فقط یک معنی دارد و ان غم دوری و جدایی از یار و اصل خویش ( خدایی بودن )  است. می‌بینید باز با خدای حقیقی کاری ندارند. خدایی بودن را به حس و صفی که برای نفس حصل می‌شود و حال وهوایی که پیدا می‌کنند ،  تاویل کرده اند.در واقع می‌توان گفت عرفان این فرقه‌ها یک نوع عرفان انسانی و بلکه نفسانی است که هر کس خود را جای خدا می‌نشاند ،  تا اصل خویش به معنای خدایی بودن را تجربه کند. یک نوع عرفان زمینی است. یک نوع عرفانی است که از حس درونی ادم‌ها فراتر نمی‌رود و با خدای متعال خدایی که هوالذی فی السما الی و فی الارض در اسمان‌ها و زمین خداست. با او خیلی کاری ندارند.اگر از الهی و خدایی و موحد و توحید حرف می‌زنند ،  منظورشان ان چیزهایی نیست که در ادبیات عرفای مسلمان امده ،  در معنویت اسلامی امده و در قران مجید به ان اشاره شده است. چهارچوبی برای خودشان دارند که مفاهیم فرهنگ اسلامی را در ان دستگاه مفهومی قرار می‌دهند و معانی و مفاهیم دلخواهشان را به واژه‌ها و بلکه ایات قران تحمیل می‌کنند. شبکه مثبت ،  شبکه منفی ،  شعور کیهانی و … لذا جالب این است که این‌ها معمولا بر خلاف نظری که عرفا و حکمای اسلامی دارند از الوهیت بالقوه حرف می‌زنند در حالی که عرفا می‌گویند نه تنها خدای متعال بلکه فرشتگان او هم بالقوه نیستند. تمام استعداد تمام قابلیت‌های انها بالفعل است شکوفا است. وجودشان شامل بخشی بالقوه و بخشی بالفعل نیست. وجودشان ترکیب ندارد. به خصوص در مورد خود خدای متعال که بسیط است. خدایی که یکی است و جز او یکی نیست و در نهایت کمال قرار دارد. ما خدایی بالقوه نداریم. الوهیت بالقوه نداریم. اما این‌ها در تعبیر خیلی صریح به کار می‌برند.در صفحه 132 همین کتاب می‌گویند که کسب کمال که در این مرحله از زندگی انسان بر روی کره زمین به معنای رسیدن به توان بالقوه الهی بوده . لذا این‌ها همان خدای درونی. کجا در کتاب‌ها و مقاله‌ها و دوره‌های شان از خدای حقیقی و الله تبارک و تعالی بحث می‌شود ?  کی از بندگی در برابر پروردگار بی همتا و شخوع و تذلل در برابر عزت و کرامت بی کران سخن گفته‌اند ?  چقدر به ضعف در پیشگاه قدرت بی کران و حقارت در برابر عظمت و شکوه ازلی می‌اندیشند ? درون خودشان را یک خدایی تصور می‌کنند و در صدد هستند که ان خدای درونی بالفعل شود. به همین علت با کارهای خارق العاده مانند دنبال نیروهای درمان گر رفتن و نیروهای دیگر سعی می‌کنند در حقیقت خدای درونی را بیدار کنند. این جور نگرش‌ها به عرفان را نه تنها در دنیای اسلام که عرفان کاذب دارد رقم می‌زند. بلکه بسیاری دیگر از عرفانهای التقاطی که ریشه در جوامع دیگر دارند نیز در سطح جامعه پخش می‌کنند. نگرش انسان محور ،  نگرش زمینی به معنویت ،  نگرشی که خدا را از ان افق متعالی تنزل داده بر روی زمین و در درون انسان‌ها جای داده ،  محدودش کرده است.سوال :  ایا این موضوع در مکاتب عرفان سایر ملل هم نمود دارد ? پاسخ :  موج معنویت‌های انسان محور و خودمدارانه در جهان مسیحیت هم به پیش می‌رود ،  در انجا هم عده‌ای امده‌اند و حرف‌های گذشته را کنار گذاشته و می‌گویند مسیح درون خود را بیدار کنید. کمپبل این نگرش به معنویت را در عرفان بدون خدای بودیسم ریشه یابی می‌کند و با عبارت شرقی سازی غرب  ( Esternization of the west )  ان را توضیح می‌دهد.این موج معنویت گرایی قدرت محوری است که جریان‌هایی مثل جنبش Human Potential Movment و New Age در دنیا پیشرو این بحث بوده‌اند و می‌کوشند نسخه‌های گوناگونی از نگرش خود را برای فرهنگ‌ها و ادیان گوناگون بازتولید کنند.منبع :  جوان