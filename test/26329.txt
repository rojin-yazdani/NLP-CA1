عضو کمیسیون کشاورزی  ،  اب و منابع طبیعی مجلس با اشاره به تاکیدات رهبر معظم انقلاب مبنی بر اقتصاد مقاومتی  ،  گفت  :  اتکا به توان و تولیدات داخلی یکی از مهمترین مولفه‌های اقتصاد مقاومتی است.غلامرضا نوری قزلجه در گفت و گو با خانه ملت  ،  افزود  :  اقتصاد مقاومتی نیازمند بودجه مستقل از درامدهای حاصل از فروش نفت  ،  بهره‌گیری بهینه از جمعیت نخبه و نخبگان و توجه به تولید ملی و توان داخل است.نماینده مردم بستان اباد در مجلس شورای اسلامی تحقق اقتصاد مقاومتی را در راستای مبارزه با تحریم‌ها دانست و با تاکید بر استفاده حداکثری ازظرفیت‌های داخل کشور  ،  اظهارداشت  :  بهره‌گیری هرچه بیشتر از توان داخلی به تحقق اقتصاد مقاومتی کمک می‌کند. این نماینده مجلس نهم  ،  به کارگیری از پیمانکاران بخش خصوصی داخل را راهکار مناسبی برای انجام بهتر و دور زدن تحریم‌های موجود دانست و گفت  :  بخش خصوصی به دلیل شرایطی که دارد درگیر مسائل تحریم نمی‌شود و از این منظر تقویت بخش خصوصی اهمیت بالایی دارد.نوری قزلجه با اشاره به نبود برنامه‌ریزی صحیح از سوی دولت جهت تحقق اهداف اقتصاد مقاومتی که از سوی رهبر معظم انقلاب مطرح شده  ،  ادامه داد  :  بخش خصوصی و واگذاری امور اقتصادی به مردم در تحقق اهداف اقتصاد مقاومتی موثر بوده و رکن اصلی ان نیز محسوب می‌شود.نماینده مردم بستان اباد در مجلس  ،  تصریح کرد  :  با توجه به شرایط خاصی که در ابعاد بین الملل در خصوص موضع گیری به جمهوری اسلامی ایران وجود دارد امور اقتصادی کشور نیاز به راهکارهای جدیدی در برابر توطئه‌ها و تحریم‌های دشمنان دارد که رهبر انقلاب نیز بهترین شیوه را در این راستا مبنی بر لزوم تحقق اقتصاد مقاومتی معرفی کردند که فراهم کردن راهکارهای ان بر تمامی مسئولان اجرایی کشور واجب است.دبیر کمیسیون ویژه حمایت از تولید ملی و نظارت بر اجرای سیاست‌های کلی اصل 44 قانون اساسی مجلس  ،  افزود  :  بخش خصوصی به عنوان موتور و محرک اصلی رشد اقتصادی و صنعتی است که با بکارگیری سرمایه خود و جذب و مشارکت سرمایه‌های غیر دولتی و استفاده بهینه از منابع انسانی و اعمال مدیریت کارامد ضمن ایفا نقش خود در رشد اقتصادی و صنعتی کشور اهداف توسعه‌ای دولت را محقق کند.عضو کمیسیون کشاورزی  ،  اب و منابع طبیعی مجلس در پایان یاداور شد  :  تقویت بخش خصوصی در راستای اجرای اصل 44قانون اساسی نقش تعیین کننده‌ای در خنثی سازی تحریم‌ها دارد و منجر به تقویت تولید ملی نیز می‌شود.