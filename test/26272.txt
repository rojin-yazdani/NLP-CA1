نمایندگان رشت و ورامین در مجلس شورای اسلامی در مناظره‌ای تلویزیونی مسئله دلواپسی در مذاکرات هسته‌ای را مورد بررسی قرار دادند.به گزارش گروه سیاسی خبرگزاری خانه ملت ،  برنامه متن حاشیه شب گذشته  ( یکشنبه ،  20 اردیبهشت ماه )  با مناظره هسته‌ای دو تن از نمایندگان مجلس روی انتن شبکه سه رفت. در این برنامه سید حسین نقوی حسینی ،  نماینده مردم ورامین و غلامعلی جعفرزاده ایمن ابادی نماینده مردم رشت در مجلس با موضوع ایا در مذاکرات باید دلواپس باشیم یا نه ?  به گفت‌وگو پرداختند.دلواپسی یک ابزار سیاسی شده استدر ابتدا غلامعلی جعفرزاده با اشاره به اینکه کسی نمی‌تواند دلواپس نباشد گفت :  نکته‌ای که من به ان نقد دارم این است که دلواپسی به عنوان یک ابزار سیاسی استفاده شده و متاسفانه این دلواپسی که ناشی از یک رفتار گروهی و جناحی است ،  به بطن جامعه انتقال داده می‌شود.وی ادامه داد :  با این دید باید قضاوت کرد که ایا این دلواپسی می‌تواند مفید باشد یا خیر ?  دلواپسی به عنوان ابزاری برای هجمه به تیم مذاکره‌کننده که سرداران دیپلماسی ما هستند و مورد حمایت احاد جامعه هستند قرار گرفته و عده‌ای با استفاده از ان درصدد تضعیف مذاکره‌کنندگان هستند.این نماینده مجلس شورای اسلامی با ذکر یک مثال ،  خاطر نشان کرد :  وقتی پدر یک خانواده در انجام یک امری دغدغه‌ها و نگرانی‌هایی دارد اما این نگرانی‌ها را به اعضای خانواده انتقال بدهد ،  طبیعی است که استرس و دلهره در اعضای خانواده ایجاد می‌کند.عضو فراکسیون اصولگرایان رهروان ولایت مجلس در پایان سخنان دور اول خود ،  تصریح کرد :  تیم دیپلماسی ما ،  کار بسیار بزرگی دارد انجام می‌دهد ،  که خیلی تصور انجام ان را نمی‌کردند و اثرات بسیار مثبتی هم دارد که ان‌شالله بعد از تنظیم متن توافقنامه تمام این نقدهایی که شد را پاسخ خواهیم داد.حتی مذاکره‌کنندگان ما ،  رئیس جمهور و دولت هم دلواپس هستنددر ادامه سیدحسین نقوی حسینی با اشاره به اینکه خوشبختانه اقای جعفرزاده هم با ما اشتراک نظر دارند که همه باید دلواپس باشیم گفت :  به این دلیل که دستاورد بزرگ کشور که حاصل خون شهدای هسته‌ای و حاصل زحمات مهندسین کشور و پایداری ملت است ،  در حال مذاکره است و طرف مقابل هم مکار است ،  باید نگران و دلواپس بود.وی افزود :  من مطمئنم که حتی مذاکره‌کنندگان ما ،  رئیس جمهور و دولت هم دلواپس هستند چرا که انها هم می‌دانند که طرف مقابل ما دشمن ماست.سخنگوی کمیسیون امنیت ملی و سیاست خارجی مجلس در ادامه گفت :  عده‌ای فکر می‌کنند وقتی ما نقد داریم و اعلام دلواپسی می‌کنیم ،  یعنی اینکه به تیم مذاکره کننده شک و تردید داریم و فوری بازی را داخلی می‌کنند.نقوی حسینی ادامه داد :  ما بر سر مذاکره اجماع داریم و معتقدیم که باید مسئله هسته‌ای ما از طریق مذاکره موضوع حل شود ،  چون ملت ما ملتی نیست که با تهدید و تحریم و فشار تسلیم شود بلکه باید با ما با منطق و گفت‌وگو صحبت شود.وی با بیان اینکه در مذاکره باید ببینیم چه می‌دهیم و چه می‌گیریم ،  تاکید کرد :  برای ما توازن بین این دادوستدها مهم است نه نگاه‌های سیاسی و حزبی و جناحی.نماینده مردم ورامین در پایان دور اول اظهارات خود ،  ضمن حمایت از تیم مذاکره کننده گفت :  تیم مذاکره‌کننده باید هوشمند عمل کند و دغدغه‌ها و منویات رهبری را اجرا کند تا به هدف اصلی برسیم.چرا برخی یک شبه دلواپس شدند ? در ادامه برنامه ،  جعفرزاده در پاسخ به این سؤال که چرا برخی از گروه‌های سیاسی ،  دلواپسی را نوعی جرم می‌دانند ،  اظهار کرد :  رفتار و عملکرد قبل و بعد از بیانیه سوئیس به سمتی پیش رفت که نتیجه‌اش این شد که به نوعی یک دلهره و دل نگرانی در مردم به وجود اورد.وی با بیان اینکه در وجود دل نگرانی هیچ کس شک و شبهه ندارد افزود :  بخشی از این عملکرد نیز به مجموعه صدا و سیما بر می‌گردد که با برنامه‌هایی که تولید کرد ،  در جامعه اینگونه تزریق کرد که یک اتفاق تلخ در حال وقوع است.عضو کمیسیون بودجه خاطرنشان کرد :  برخلاف گفته اقای نقوی ،  نمعتقدیم رفتارهایی که انجام شد ،  اتفاقا جناحی و سیاسی بود که اگر بخواهم خیلی صادقانه بگوییم دلسوزانه هم نبود.وی افزود :  اتفاقی ملی در کشور در حال وقوع است که متاسفانه عده‌ای دارند ان را به عنوان اتفاقی تلخ در جامعه منعکس می‌کنند.عضو فراکسیون اصولگرایان رهروان ولایت مجلس در ادامه بیان کرد :  ممکن است برخی از نقدهایی که شد از روی دلسوزی باشد ،  اما سوال اساسی این است که چرا همین دلواپسان که در دولت قبل و در زمان‌های قبل ،  هیچ اعتراضی نکردند ?  ایا می‌شود ادم یک‌شبه دلواپس بشود ? فکت‌شیت امریکا ،  بیانیه لوزان و اظهارات تیم ایرانی اختلافات فاحشی دارنددر ادامه برنامه سیدحسین نقوی حسینی در پاسخ به اظهارات جعفرزاده ،  با اشاره به تناقضات بین بیانیه لوزان ،  فکت شیت امریکایی و اظهارات ظریف و صالحی ،  گفت :  اختلافات بسیار فاحشی که میان این سه وجود دارد ،  باعث شده که ما به یک‌باره دلواپس شویم.جعفرزاده در پاسخ به نقوی ،  به بیانات رهبری راجع به نقد دلسوزانه اشاره کرد و گفت :  ما طی 8 سال دفاع مقدس عملیات‌های مختلفی داشتیم که در بعضی از ان‌ها شکست خوردیم. پس چرا ان زمان دلواپس نبودیم و دلواپسی خود را به رسانه‌ها نکشاندیم ? وی افزود :  من به شیوه نقدها انتقاد دارد و می‌گویم ایا هیچ اتفاق خوب و مثبتی در این توافقنامه وجود نداشت که درباره ان صحبت کنند ?  چرا دوستان منتقد روند فعلی ،  انها را بیان نمی‌کنند ?  اگر برای ما امنیت و منافع ملی مهم بود ایا شیوه‌ها و مدل‌های دوستانه و رفاقتی در فضای تعاملی در همدلی و همزبانی وجود نداشت ? در پاسخ به این اظهارات ،  سید حسین نقوی بیان کرد :  من مثل اقای جعفرزاده اعتقاد ندارم ،  که منتقدین ،  دلسوز نیستند بلکه معتقدم کسانی که ابراز دلواپسی می‌کنند ،  در متن توافقات اتفاقاتی را می‌بینند که بر اساس انها نگران دستاورد ملی کشورشان می‌شوند.سخنگوی کمیسیون امنیت ملی مجلس نهم با ذکر این نکته که باید ببینیم برای چه دستاوردی وارد مذاکره شده‌ایم ،  تصریح کرد :  ما با 2 هدف اعتمادسازی و لغو تحریم‌ها وارد گود شده‌ایم ولی وقتی می‌بینیم که بعد از 2 سال مذاکره ،  انها خود را اماده بازرسی برای 25 سال اینده از ما کرده‌اند و اعتمادی هم به وجود نیامده و در طرف مقابل هم هیچ‌کدام از تحریم‌ها لغو نمی‌شود ،  چرا نباید دلواپس شد ? سیاسی‌کار خواندن دلواپسان انصاف نیستعضو هیات رئیسه کمیسیون امنیت ملی در ادامه گفت :  نمی‌توان انتظار داشت وقتی در دادوستد مذاکرات ،  5 امتیاز نقد داده‌ایم و 1 امتیاز نسیه گرفته‌ایم کسی به خاطر همین یک امتیاز نسیه افرین بگوید و به بقیه موارد ،  کاری نداشته باشد.نقوی در ادامه با اشاره به این سخن رهبر انقلاب که نباید منتقدین را تخطئه کرد ،  گفت :  اینکه اینگونه تبیین شود که کسانی که نقد میکنند و احساس دلواپسی دارند ،  برخورد جناحی و گروهی دارند و اهل سیاسی‌کاری و غرض ورزی هستند ،  با انصاف سازگاری ندارد.جعفرزاده در ادامه با اشاره به این نکته که هیچ کس نگفت همه نقادان نگاهشان سیاسی است ،  افزود :  سوالی که این وسط بی پاسخ مانده این است که چرا کسانی که الان نگران و دلسوز و دلواپس هستند و هیچ نقطه مثبتی هم در مذاکرات نمی‌بینند ،  در مقاطع گذشته که کشور دچار مسائلی شد دلواپس نشدند ? وی در ادامه بیا بیان اینکه مگر در سنوات گذشته مشکلاتی وجود نداشت ?  افزود :  الان یک جناحی با هر وضعیتی بر کرسی ریاست جمهوری نشسته و طرف مقابل‌اش هم اظهار دلواپسی می‌کند.نقوی حسینی در پاسخ به جعفرزاده گفت :  اگر بخواهیم به سبک شما بررسی کنیم همین کسانی که امروز برچسب دلواپسان به منتقدین می‌چسبانند ،  خودشان در هشت سال گذشته فقط دلواپس بودند.وی تصریح کرد :  من از اقای جعفرزاده سوال دارم که چرا وقتی سنای امریکا به مذاکره وردو پیدا کرد و همزمان هم تهدیدات صریح امریکایی‌ها علیه ایران شروع شد ،  این دوستان احساس دلواپسی نکردند ?  مرجع تصمیم گیری مذاکرات 5 + 1 است یا سنای مذاکرات ?  تهدید در حین مذاکرات چه معنایی دارد ? جعفرزاده ایمن ابادی در پاسخ به سخنان نقوی گفت :  همه این موضوع را تایید می‌کنند و قبول دارند اما شیوه رفتاری منتقدان و کشاندن ان به بطن جامعه صحیح نیست. اینکه همه جامعه را دلواپس کنیم غلط است ? اینکه اطلاعرسانی درباره مذاکرات را به تاخیر بیندازیم خلاف نظر رهبری استنقوی هم خاطرنشان کرد :  در اینکه در توافقات و بیانیه مشکلات و انتقادهای اساسی وجود دارد توافق داریم. اما اگر قرار است در جامعه و به مردم نگوییم پس چرا مقام معظم رهبری در صحبت‌های صریح خود ابراز کردند که باید مردم در جریان باشند و به مردم توضیح دهید ?  سخنان بسیاری از حضرت امام  ( ره )  وجود دارد که تاکید می‌کنند باید مردم در متن جریانات قرار بگیرند.جعفرزاده ،  عضو کمیسیون بودجه هم گفت :  اینکه مردم باید در جریان باشند بحثی نیست. اما یک سری مسائل به امنیت ملی مربوط می‌شود. باید اجازه می‌دادیم در محیط بسته و بین مسئول جلو برود و به نتیجه برسد بعد مردم را در جریان قرار دهیم. اینکه همه چیز را همه کس باید بدانند را من قبول ندارم.سخنگوی کمیسیون امنیت ملی و سیاست خارجی مجلس هم در پاسخ گفت :  اینکه اجازه دهیم به نتیجه برسد و بعد مردم در جریان قرار بگیرند خلاف بیانات و منویات رهبری است. تا همین جای مذاکرات هم بسیاری از جزئیات مذاکرات بر مردم پوشیده است. بخش‌هایی از مذاکرات و گفتگوها را تیم مذاکره‌کننده از همه مخفی کرده‌اند.جعفرزاده نیز در ادامه گفت :  ما باید ببینیم کلیت مذاکرات هسته‌ای در جهت منافع ملی باید باشد یا منافع ملی در جهت بحث هسته‌ای است. اتفاقی که بعضی از دوستان دارند رقم می‌زند این است که یک نگرانی و دغدغه ایجاد می‌کنند و القاب بسیار زننده‌ای به تیم مذاکره کننده نسبت می‌دهند. باز باید سوال اول خود را مطرح کنم ایا شیوه‌ی بیان دلواپسی به امنیت ملی ضربه نمی‌زند ? نقوی نیز در پاسخ به جعفرزاده گفت :  یکی از اهداف مذاکرات لغو تحریم هاست. من نسبت به این موضوع دلواپسم و به تیم مذاکره‌کننده هم اعتماد دارم. اما شما دلواپسی من را رفع کنید و به من بگویید تا بدانیم چگونه قرار است این تحریم‌ها لغو بشود ? اظهارات ظریف و صالحی فکت شیت نیست ! وی با طرح سوالی از جعفرزاده پرزسید :  در فکت شیت امریکایی و بیانیه لوزان و فکت شیت ایرانی که اظهارات اقای ظریف و صالحی است ،  چنین چیزی که روند برداشتن تحریم‌ها چگونه است ،  شفاف بیان شده است ? جعفرزاده ،  نیز با بیان این نکته که ایا شما فکت شیت ایرانی را دیده‌اید گفت‌ :  فکت شیت ایرانی ارائه نشده و اظهارات اقای ظریف و صالحی به عنوان فکت شیت قابل قبول نیست. چیزی که چاپ بشود و صادر بشود و مهری به زیر ان بخورد شرط است.نقوی در ادامه خاطرنشان کرد :  خود اقای رئیس جمهور و دکتر ظریف اعلام کردند بیانات اقای صالحی و ظریف فکت شیت ایرانی است. این حرف خود رئیس جمهور است ؛  در حالیکه شما این گفته تیم هسته‌ای را نفی می‌کنید.جعفرزاده ادامه داد :  بیانات و اظهارات را نمی‌توان به عنوان فکت شیت استفاده کرد. عراق حدود 10 سال است درگیر بند 7 است اما با با این مذاکرات و خون شهدای هسته‌ای امروز از بند 7 خارج شدیم.نقوی حسینی در پایان تصریح کرد :  طبق کدام سند ابراز می‌کنید ایران از بند 7 خارج شده است ?  نه در بیانیه لوزان این مطرح شده است و نه در فکت شیت امریکایی و نه در اظهارات دکتر ظریف و صالحی.سخنگوی کمیسیون امنیت ملی و سیاست خارجی مجلس شورای اسلامی در پایان این مناظره خاطرنشان کرد :  در همه این‌ها بیان شده که قرار است در صورت انجام تمام تعهدات از سمت ما ،  ایران از بند 7 خارج شود.