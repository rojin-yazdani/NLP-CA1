مرگ نابهنگام عسل بدیعی هنرمند سینما و تلویزیون با شایعات بسیاری از جمله مسمومیت دارویی همراه بود ،  اما دلیل واقعی فوت این هنرمند چه بود ?  به گزارش فارس ،  روز 12 فروردین ماه بود که خبر درگذشت عسل بدیعی به دلیل مسمومیت دارویی در بیمارستان لقمان منتشر شد.بلافاصله پس از انتشار این خبر ،  برخی سایت‌ها شروع به شایعه‌پراکنی راجع به دلیل فوت این هنرمند کردند و تلاش کردند تا مرگ عسل بدیعی را به گونه دیگری جلوه دهند.در این میان سید عزت‌الله ضرغامی رئیس سازمان صداوسیما ضمن انتشار پیام تسلیت به خانواده مرحوم بدیعی ،  سید تقی سهرابی مدیر کل روابط عمومی سازمان صداوسیما را نیز مامور کرد که در کنار خانواده ایشان پیگیر مسائل مربوط به وی باشند.سید تقی سهرابی که در همه موارد در ارتباط و همراه خانواده بدیعی بوده است ،  در گفت‌وگو با خبرگزاری فارس گفت :  تمام شواهد و قرائن موجود نشان می‌دهد که مطالب منتشر شده در خصوص شایعات درباره مرگ مرحوم عسل بدیعی کذب محض است.مدیر کل روابط عمومی رسانه ملی با اشاره به توجه ویژه رئیس سازمان صداوسیما به هنرمندان و دستور مکرر برای پیگیری مسائل و مشکلات انها افزود :  مرحوم بدیعی که در سال‌های فعالیت هنری خود با ایفای نقش‌های ارزش‌مدار در سریال‌های ماندگار و فیلم‌های تلویزیونی حضور موثری داشت ،  جایگاه ویژه‌ای مانند همه هنرمندان در رسانه ملی دارد. بنا بر این طبیعی است که وضعیت ایشان برای ما مهم باشد به نحوی که شخص رئیس سازمان برای وی پیام تسلیت دادند و صدور همین پیام در این سطح نشان روشنی از کذب بودن اخباری است که خلاف واقعیت در مورد این هنرمند در روزهای اخیر منتشر شد.وی ادامه داد :  پس از اینکه خبر بستری شدن خانم بدیعی در بیمارستان لقمان به ما داده شد ،  به این بیمارستان مراجعه و پیگیر موضوع شدیم که در همان بدو امر پزشکان معالج موضوع خودکشی را منتفی دانستند.سهرابی تصریح کرد :  پس از بررسی‌های کامل پزشکی مشخص شد که نخاع وی از پشت گردن دچار ضایعه شده و همین موضوع منجر به مرگ مغزی وی شده است.وی ادامه داد :  به گفته خانواده وی مرحوم بدیعی حتی سابقه قبلی بیماری قلبی هم نداشته است و روز حادثه نیز به خانواده‌اش اعلام می‌کند که حالش خوب نیست و دچار سردرد شدید و تهوع است. پس از اینکه بیماری ایشان ادامه پیدا می‌کند ،  از طرف خانواده به بیمارستان منتقل می‌شود که در بیمارستان اول ظاهرا تشخیص مسمومیت داده می‌شود و اعلام می‌کنند که خانم بدیعی باید به این بیمارستان منتقل شود.سهرابی اظهارداشت :  این انتقال و اعلام تشخیص‌های چندگانه که در مراحل اولیه درمان هم طبیعی است موجب بروز این شایعات شد.وی گفت :  همان‌طور که همه حاضران در مراسم تشییع دیدند ،  خانم بدیعی روز اول فروردین نیز متنی کاملا امیدوارانه و حاوی برنامه‌ریزی برای سال جدید نوشته بود و انتصاب چنین مواردی به وی قطعا چیزی جز ازردگی روح وی را در پی نخواهد داشت.