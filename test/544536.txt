 		اجرای طرح همکدسازی تلفن ثابت موجبات تغییر آبونمان تلفن ثابت را فراهم آورده اما پس از آن، همواره این تغییرات محلی برای بحث بوده است.به گزارش ایسنا، طی ماه های گذشته شرکت مخابرات ایران بر لزوم تغییر تعرفه های تلفن ثابت تاکید داشته و اینگونه اعلام می کند که به دنبال اجرای این طرح متضرر شده است اما از سوی دیگر وزیر ارتباطات و بدنه دولتی بخش ارتباطات کشور بر این نکته تاکید دارند که با اجرای این طرح تنها در بخش مربوط به هزینه آبونمان، مخابرات افزایش چشمگیری داشته و آبونمان مشترکان از 30 تومان به 900 تومان رسیده است. موضوعی که بارها از سوی سخنگوی مخابرات مورد توجه قرار گرفته و اینگونه عنوان می شد که آبونمان این بخش 900 تومان محسوب نمی شود.اما بر اساس آنچه بر روی سایت شرکت مخابرات ایران قرار داده شده آبونمان تلفن ثابت به تفیک شهرهای مختلف و میزان کارکرد مشترک رقمی متفاوت دارد.بدین ترتیب آبونمان پایه در شهرهای بزرگی مثل تهران، اصفهان، مشهد، شیراز، کرج، اهواز و تبریز به طور ماهانه 360 تومان در نظر گرفته شده که البته همان طور که گفته شد این رقم بر اساس میزان استفاده مشترک دستخوش تغییر می شود.بدین ترتیب در صورتی که میزان مصرف ماهیانه مشترک کمتر از 1000 تومان باشد علاوه بر رقم پایه، هزینه ای معادل 240 تومان در ماه هم برای او آبونمان در نظر گرفته خواهد شد و بدین ترتیب فرد برای کارکردی کمتر از 1000 تومان ملزم به پرداخت آبونمانی 600 تومانی برای هرماه می شود.اما چنانچه مصرف مشترک از خط تلفن ثابت رقمی بین 1000 تا 10 هزار تومان باشد رقمی معادل 540 تومان در ماه علاوه بر آبونمان پایه برای فرد محاسبه می شود و بدین ترتیب هزینه ماهانه فرد به 900 تومان می رسد.همچنین اگر میزان مصرف مشترک از خط تلفن ثابتش بیش از 10 هزار تومان باشد علاوه بر آبونمان ثابت برای او رقمی معادل ماهیانه 840 تومان نیز در قبض اعمال می شود که بدین ترتیب مجموع این ارقام در ماه به 1200 تومان می رسد و البته با توجه به صدور دو ماه یک بار قبض های تلفن در هر قبض، این ارقام به ازای دوماه مصرف در دو ضرب می شود.بدین ترتیب در این شهرها چنانچه مشترک هیچ استفاده ای از تلفن ثابت خود نداشته باشد در هر قبض ملزم به پرداخت 720 تومان آبونمان می شود که این مبلغ کمترین رقم آبونمان در شهرهای مذکور بوده و این رقم در بیشترین حالت به 2400 تومان می رسد.اما در سایر شهرهای مرکز استان آبونمان پایه رقمی معادل 300 تومان لحاظ شده است و چنانچه میزان کارکرد مشترک کمتر از 1000 تومان باشد برای آن رقمی معادل 200 تومان در ماه به عنوان آبونمان محاسبه می شود که در نهایت مجموع این ارقام به 500 تومان در ماه خواهد رسید.در خصوص مصارف بین 1000 تا 10 هزار تومان نیز این عدد به 500 تومان می رسد که در صورت جمع شدن آن با رقم آبونمان پایه 800 تومان در ماه میشود.در خصوص کارکرد بالای 10 هزار تومان نیز ماهانه 700 تومان به عنوان آبونمان در نظر گرفته می شود که با محاسبه رقم آبونمان پایه این هزینه به 1000 تومان می رسد. بدین ترتیب در هر قبض دو ماهه حداقل و حداکثر رقمی که برای ساکنان این شهرها لحظ می شود به ترتیب 600 و 2000 تومان خواهد بود.در سایر شهرها هم قیمت پایه آبونمان 210 تومان در نظر گرفته شده است که علاوه بر این قیمت پایه مشترکان موظف هستند در صورتی که میزان مصرف ماهانه آنها کمتر از 1000 تومان بود 190 تومان، در مواردی که مصرف مشترک بین 1000 تا 10هزار تومان، 390 تومان در ماه و برای کارکردهای بالای 10 هزار تومان ماهیانه 490 تومان پرداخت کنند.برای روستاها نیز در کل تنها ماهی 100 تومان به عنوان آبونمان اعمال می شود.به گفته سخنگوی شرکت مخابرات ایران در حال حاضر با توجه به میزان کارکرد مشترکان متوسط آبونمان کشور به حدود 560 تومان می رسد.داود زارعیان در گفتگویی با ایسنا در توضیح بیشتر این مطلب گفت: طبق مضوبه 160 آبونمان تلفن ثابت حدود 900 تومان بود که ما اصرار داشتیم این تعرفه اجرایی شود چرا که با اعمال این رقم هزینه های همکدسازی پوشش داده می شد اما اکنون این هزینه در روستاها تنها 100 تومان است و ما حدود 5 میلیون تلفن بدون کارکرد داریم.وی با یادآوری اینکه پیش از اجرای طرح هم‌کدسازی، آبونمان دو ماهه مشترکان در هر قبض 60 تومان بوده، اظهار کرد: نکته قابل توجه آنکه در گذشته در صورتی که مشترکان استفاده از خط خود نداشتند در هر قبض 150 پالس برای آنها علاوه بر آبونمان محاسبه می شد اما با اجرای طرح هم‌کدسازی هم تعرفه ها از حالت پالس محور خارج شد و هم این رقم از قبض‌ها حذف شد. در حالی که در گذشته حتی برای مشترکانی که فاقد استفاده از اتلفن ثابت بودند در هر قبض رقمی معادل 600 تومان محاسبه می شد.  	