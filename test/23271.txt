وزیر دفاع و پشتیبانی نیروهای مسلح از طراحی و تولید شناور رادارگریز و زیردریایی هوشمند بدون سرنشین با کنترل از راه دور خبر داد. به گزارش واحد مرکزی خبر : مصطفی محمد نجار در نشست خبری با خبرنگاران که در استانه هفته دولت برگزار شد ،  با بیان این که متخصصان اقتدارافرین کشور در بخش دریایی موفق شدند این دو محصول را طراحی و تولید کنند گفت :  توانمندی‌های کشور در حوزه دریایی با تولید این دو محصول به نحو چشمگیری افزایش خواهد یافت .راهبرد دفاعی ایران  ،  ارامش و مقابله با تهدیداتوزیر دفاع و پشتیبانی نیروهای مسلح در ادامه گفت :  راهبرد دفاعی جمهوری اسلامی ایران ،  امنیت سازی از طریق ایجاد صلح و ثبات و ارامش و مقابله با تهدیدات است .سردار سرتیپ مصطفی محمدنجار افزود :  سیاست این وزارتخانه برای نیل به خودکفایی تسلیحاتی در بخش سخت افزاری ،  دستیابی به دانش ،  انتقال فناوری و خلق فناوری‌های جدید است .وی خاطرنشان کرد :  بخش دیگری از فعالیت‌های وزارت دفاع دارای ماهیت نرم است که تحرک دیپلماسی دفاعی ،  رسانه‌ای و تعامل موثر با قوای سه گانه در داخل در این چارچوب ارزیابی می‌شود و هر دو بخش بازدارندگی سخت افزاری و نرم افزاری دارای نقش مکمل هستند .سرتیپ محمدنجار به تلاش وزارت دفاع با تکیه بر اصل نواوری و ایجاد پیوند بین صنایع نظامی ،  صنایع خدماتی و دیپلماسی دفاعی اشاره و خاطرنشان کرد :  زمینه لازم برای ارتقای حداکثر توان دفاعی ملی کشور فراهم شده است و امروز با افتخار می‌گوییم که قادر به تامین بخش قابل توجهی از نیازهای راهبردی نیروهای مسلح از طریق منابع داخلی هستیم .وی به اقتدار دفاعی و توان بازدارندگی از طریق بومی سازی محصولات مهم نظامی اشاره کرد و افزود :  در بخش پدافند هوایی ،  موشک دوش پرتاب ،  سامانه‌های کنترل اتش و کشف رادار ،  موشک‌های ارتفاع متوسط ،  افزایش ظرفیت گلوله‌های ضدهوایی و سامانه‌های ضدکروز تولید شده است .وزیر دفاع و پشتیبانی نیروهای مسلح گفت :  در بخش موشکی انواع راکت با بردهای مختلف ،  موشکهای دوربرد زمین به زمین ،  موشک هدایت شونده لیزری ،  موشک حمل ماهواره و انواع ضدزره طراحی و تولید شده است .سرتیپ محمدنجار افزود :  در بخش دریایی ،  طراحی و ساخت سونار کف خواب ،  لندینگ کرافت ،  انواع شناورهای سطحی و زیرسطحی ،  ناوچه‌های موشک انداز ،  ناوشکن و سامانه کروز دریایی و در بخش زمینی بمب هدایت شونده ،  انواع مهمات  ( ضدهوایی ،  توپخانه‌ای و دریایی )  با کالیبرهای مختلف ،  طراحی و تولید مهمات هوشمند ،  کلاه و جلیقه‌های ضدگلوله ،  انواع مسلسل و سلاح‌های انفرادی ،  تک تیرانداز ،  توپخانه‌ای و زرهی و طراحی و ساخت نارنجک انداز اتوماتیک طراحی و تولید شده است .وی گفت :  در بخش هوایی طراحی و ساخت انواع پهپاد ،  تولید صنعتی توپ‌های هوایی ،  طراحی بالگرد ملی ،  تولید هواپیماهای ایران 140 دریایی و تاکتیکی ،  تولید هواپیماهای جنگنده و ساخت ملخ کامپوزیت برای بالگرد و در بخش رادار و جنگال طراحی رادار بدون انتشار ،  ردیاب الکترواپتیکی ،  رادار کشف کروز ،  رادار موج میلی متری ،  طراحی و تولید انبوه بی سیم‌های مختلف ،  طراحی شبکه ارتباط داده‌ای  ( دیتالینک )  ،  طراحی تجهیزات تاکتیکی فیبر نوری صحرایی ،  طراحی و تولید رادار VHF صورت گرفته است .سرتیپ محمد نجار تصریح کرد :  طرح‌های خاتمه یافته توسعه‌ای و سرمایه گذاری و طرح‌های خاتمه یافته تحقیقاتی وزارت دفاع به ترتیب 100 و 74 درصد رشد نشان می‌دهد .پاکسازی اراضی الوده به مین در 5 استانوزیر دفاع و پشتیبانی نیروهای مسلح از رشد 503 درصدی پاکسازی اراضی الوده به مین در سه سال اول فعالیت دولت نهم و در مقایسه با مدت مشابه گذشته در 5 استان کشور خبر داد .سردار سرتیپ مصطفی محمدنجار با اشاره به فعالیت‌های این وزارتخانه در بخش پشتیبانی عمرانی و حقوقی گفت :  ایجاد ساز و کار مناسب برای انتقال 11 پادگان و پایگاه نظامی از شهرها  ،  حل و فصل 14 پرونده در قراردادها و دعاوی بین المللی ،  حل و فصل قراردادها و دعاوی خارجی و مطالعه و اجرای طرح‌های مهم پدافند غیرعامل از اقدامات وزارت دفاع در سه سال گذشته بوده است .وی افزود  :  در این مدت در بخش حوزه هوایی و پدافند هوایی ،  طراحی و ساخت توپ ضدهوایی 35 میلی متری و سامانه‌های ردیابی و کنترل اتش بدون انتشار ،  راه اندازی خط تولید سامانه ردگیری الکترواپتیکی پدافند هوایی ،  زمینی و دریایی و طراحی و ساخت بومی توپ ضدهوایی کم ارتفاع صورت گرفته است .وزیر دفاع و پشتیبانی نیروهای مسلح خاطرنشان کرد :  طراحی و ساخت خودروی تاکتیکی سه چهارم تن سفیر ،  طراحی و ساخت موتور چهار سیلندر لیزری ،  طراحی و ساخت سلاح زاویه زن با قابلیت شلیک از پشت موانع ،  طراحی و ساخت گلوله ضدزره غدیر با قابلیت نفوذ در زره‌های واکنشی از دیگر اقدامات این وزارتخانه در بخش زمینی بوده است .سرتیپ محمدنجار اضافه کرد :  در بخش دریایی نیز طراحی و ساخت شناور موشک انداز و اژدرافکن کلاس ذوالفقار و در حوزه فناوری اطلاعات و ارتباطات اقداماتی مانند اجرای مرحله اول سیستم عامل ویژه نیروهای مسلح ،  تولید نسخه ازمایشی GIS عمومی ،  طراحی سامانه اطلاعات فرماندهی در سطح گردان و لشکر ،  طراحی باشگاه مکانیزه لشکر ،  اجرای طرح سدار ،  سیستم دفاعی امنیتی رایانه‌ای و اجرای سامانه حفاظت اطلاعات رایانه‌ای صورت گرفته است.