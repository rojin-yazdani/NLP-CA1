سخنگوی دولت گفت :  دولت وقتی مصوبه بودجه ابلاغ شد باید تمهید کند و کار سخت را اسان کند. در جلسه‌ی دولت بحث بود که بودجه سخت است ؛  بخصوص با فشار بر یارانه‌ها مردم در فشار قرار می‌گیرند ولی دولت زیر بار فشار برمردم به هر قیمتی نمی‌رود و باید تمهید کند و کار دشواری به دوش دولت است .به گزارش ایسنا دکتر الهام ،  وزیر دادگستری پس از ایراد سخنان در کانون اصلاح و تربیت تهران به مناسبت ازادسازی تعدادی از جوانان مددجو دراین کانون در جمع خبرنگاران درباره‌ی مصوبه برابر دیه زن و مرد تاکید کرد :  این مصوبه بهار گذشته در هیات وزیران تصویب شد ،  شائبه‌هایی وجود داشت اما در روند اصلاح قانون حل شد .وی افزود :  بیمه اجباری شخص ثالث که مجلس محترم تصویب کرد در مصوبه قبلی دولت هم وارد شد. با همکاری مجلس و قوه قضاییه به صورت قانونی تصویب و تحکیم شد و فقهای شورای نگهبان بررسی کردند و هیچ اشکالی بر ان وارد نبود و عینا تصویب شد  .وزیر دادگستری دو موضوع را در مساله برابری دیه زن و مرد در سال گذشته خلط شده دانست و گفت :  دیه زنان و بحث مسوولیت قراردادی مربوط به بیمه خلط شد که مسوولیت دیه زنان امری شرعی است که قانونی است اما بیمه یک قرارداد دو طرفه است .وی تشریح کرد :  بیمه در تعهد قراردادی به هر میزان که می‌تواند پرداخت می‌کند. دیه ،  نصف  ،  دوبرابر و غیره ،  سقف ان را دیه گذاشته‌اند و لابه شرط گذاشته‌اند یعنی هر خسارتی مانند خسارت بدنی پرداخت می‌شود .الهام با تاکید بر برابری دیه زن و مرد اظهار کرد :  معادل دیه مرد مسلمان در ماه حرام را برای زن هم گذاشته‌اند زیرا زن را استثنا نکرده است. هرکس اسیب دید معادل دیه را می‌پردازیم دیه خانم یک سوم یا نصف یک حکم قضایی است و تعهد قراردادی ،  بیمه است .وی افزود :  لذا مانعی نیست که بیمه به تعهد قراردادی خود عمل نکند. بیمه مکلف است اگر خسارت به شخص ثالث وارد باشد با همان قرارداد بپردازد. اگر خسارتی هست که معلوم نیست شخص کیست زن یا مرد ،  مسلمان یا غیرمسلمان تا این سقف ،  تعهد داریم بپردازیم ؛  یعنی معادل دیه مرد مسلمان ولو دادگاه به نصف ،  رای داده باشد .الهام درباره واکنش بیمه‌های دولتی و خصوصی نسبت به این مصوبه بیان کرد :  بعضی بیمه‌های خصوصی بداخلاقی کرده‌اند . حقوق خانم را تضییع می‌کردند و می‌گفتند این در بیمه است. می‌گفتند قانون جدید خسارت جدیدی اضافه بر بیمه دارد و باید هشت درصد اضافه بپردازیم این تفسیر غلط از قانون جدید بود  .وی افزود :  خوشبختانه وزیر اقتصاد در شورای عالی بیمه مطرح کردند که مصوبه اشتباه را لغو کنند و از زمان قانون یعنی 20 شهریور 87 بیمه‌هایی که شخص ثالث فروخته‌اند براساس قرارداد باید بیمه زنان را به شکل کامل بپردازند و این حکم و یک تکلیف قانونی است و تفسیر برنمی‌دارد. بیمه‌های دولتی مشکلی ندارند و بیمه‌های خصوصی هم با توجه به تصمیم شورای عالی بیمه و لغو 8 درصد اضافه ابلاغ کرده‌اند که هیچ اضافه‌ای را نباید دریافت کنند و باید حقوق زنان را معادل دیه کامل زنان بپردازند .وی تاکید کرد :  اگر تعهدی وجود دارد مثلا براساس 8 درصد خسارت بدنی و سرنشین را به تعهد خود اضافه کنند و می‌توانند افراد مطالبه کنند تا ان را برگردانند. ابطال این مصوبه یعنی مصوبه قبلی اشتباه بوده است افراد می‌توانند مطالبه کنند البته توصیه نمی‌کنم که دعوایی ایجاد شود ؛  توافق کنند و حق دارند که مطالبه کنند .الهام درباره‌ی مصوبه بودجه از سوی مجلس و تایید شورای نگهبان گفت :  دولت وقتی مصوبه بودجه ابلاغ شد باید تمهید کند و کار سخت را اسان کند. در جلسه‌ی دولت بحث بود که بودجه سخت است بخصوص با فشار بر یارانه‌ها مردم در فشار قرار می‌گیرند ولی دولت زیر بار فشار برمردم به هر قیمتی نمی‌رود و باید تمهید کند و کار دشواری به دوش دولت است. ترسیم فضا و مهندسی بودجه که دولت ارائه کرده بود بهم خورده است منتهی قانون باید اجرا شود. دولت تمهید می‌کند تا کار سخت اسان انجام شود .وی در پایان تاکید کرد :  اگر لازم باشد مصوبه جدید مکمل زودرس و اصلاحیه بودجه از سوی دولت ارائه می‌شود. راه قانونی‌اش را دولت باید ارائه کند. دولت باید امور را اداره کند و با همه وجود خود را صرف خدمت به مردم کند. دولت دنبال هدفمند کردن یارانه‌ها بود و نه به دنبال حذف یارانه‌ها. بخشی از ان اصلاح قیمت‌ها و بخشی بازتوزیع بود تا صرفه‌جویی که انجام می‌شود به دهک‌های پایین برگردانده شود. بعضی اصلاح شده خصوصا در امر سوخت ،  اما باز توزیع نداریم. دولت زیر بار فشار بر مردم نمی‌رود و تلاش می‌کند با اصلاح قانون و ارائه‌ی متمم مشکلات سخت اسان حل شود.