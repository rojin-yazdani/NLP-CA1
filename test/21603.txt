سرمربی تیم ملی هلند گل زودهنگام قزاقستان و رویکرد تدافعی این تیم را دلیل به دردسر افتادن شاگردانش برای پیروزی در دومین بازی خود در مرحله انتخابی یورو 2016 دانست.به گزارش تسنیم ،  گاس هیدینک در پایان بازی شب گذشته لاله‌ها  ( جمعه )  در خانه برابر قزاقستان که در ان بازی یک صفر باخته تا دقیقه 62 را با پیروزی 3 بر یک عوض کردند ،  اظهار داشت :  ما در تنها کرنری که قزاقستان داشت گل خوردیم و عقب افتادیم و بعد از ان گل بازیکنان حریف کاملا در لاک دفاعی فرو رفتند. در این شرایط شما باید یک بازی مبتنی بر پاس‌های پرسرعت را ارائه کنید تا بتوانید به خط دفاع حریف رخنه کنید اما این کار همیشه جواب نمی‌دهد. اینکه در چنین شرایطی وحشت زده نشوید بسیار مهم است. اگر به همین شیوه به بازی ادامه دهید ،  مطمئنا گل‌ها دیر یا زود از راه خواهند رسید.30 دقیقه پایانی بازی زمانی بود که ثابت شد تغییرات تاکتیکی هیدینک درست بوده است ،  چرا که ابتدای یک سوم پایانی زمان بازی نقطه عطفی برای عملکرد نارنجی‌پوشان شد و در ادامه 10 نفره شدن قزاق‌ها هم کار انها را برای کسب پیروزی اسان‌تر کرد و ابراهیم افلای در دقیقه 82 برای اولین بار هلندی‌ها را پیش انداخت.هیدینک در تمجید از افلای گفت :  افلای در این چند وقت اخیر اوضاع جالبی نداشت. خوشحالم که او دوباره توانست گلزنی کند. او در این بازی با انگیزه زیادی کار می‌کرد.شاگردان هیدینک سه روز دیگر فرصت دارند تا خود را برای بازی سوم خود در مرحله انتخابی یورو 2016 که دوشنبه شب برابر ایسلند است ،  اماده کنند.