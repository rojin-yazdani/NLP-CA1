مدافع پرسپولیس گفت :  پس از برخورد با شیری بینی‌ام کج شده بود.شیث رضایی در گفت و گو با فارس در مورد مصدومیتش که از ناحیه بینی در اردوی دبی رخ داد ؛  اظهار داشت :  متاسفانه بینی‌ام کج شده بود و پس از مصدومیت ؛  خونریزی شدیدی داشتم که خوشبختانه با تجربه دکتر زرینه ،  بینی‌ام به حالت عادی بازگشت.وی که بینی‌اش را عمل کرده و تا 3 هفته نمی‌تواند پرسپولیس را همراهی کند ؛  گفت :  در حال حاضر نفس کشیدن برایم دشوار و مشکل بدی گریبان‌گیرم شده است. قلبم می‌گوید باید در این شرایط حساس تیم را کمک کنم ،  حتی اگر بدانم نمی‌توانم نفس بکشم.رضایی با اعلام اینکه از شیری بابت شکستن بینی‌ام ناراحت نیستم ؛  افزود :  خوشبختانه برای دیدار با سایپا محروم هستم و می‌توانم برای ادامه مداوایم با توجه به روزهایی که فرصت دارم ،  بهترین تصمیم را بگیرم.مدافع پرسپولیس در مورد اردوی امارات گفت :  اردوی شادابی بود که فشار شدید در دستور کار قرار داشت و بازیکنان با انگیزه لازم در این اردو حاضر شدند.وی در مورد شکست 4 بر 2 پرسپولیس در دیدار اول مقابل منتخب امارات اظهار داشت :  در این دیدار به دلیل خستگی سفر و تعطیلات قبل از اردو دچار مشکل شدیم ،  اما با برتری 5 بر یک مقابل النصر پرسپولیس واقعی را نشان دادیم. ما در دیدار مقابل النصر از دقیقه 50 با 10 بازیکن به کار ادامه دادیم و بادامکی هم مصدوم شد.