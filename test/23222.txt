سرمربی تیم فوتبال چلسی اولین کاری که بعد از قهرمانی در جام اتحادیه انگلیس کرد ،  تماس تلفنی با همسرش در کنار مستطیل سبز بود.به گزارش فارس ،  ژوزه مورینیو شب گذشته توانست در فینال جام اتحادیه انگلیس موفقیت مهمی کسب کند. تیم او توانست 2 بر صفر در ورزشگاه ومبلی لندن ،  تاتنهام‌هاتسپرز را مغلوب کند. وی هنوز چند ثانیه‌ای از اتمام بازی نگذشته بود که با تلفن همراهش در کنار مستطیل سبز با همسر خود تماس گرفت.تصویرهای تلویزیونی که این صحنه را شکار کردند ،  مربی پرتغالی معروف به اقای خاص را در حال صحبت‌کردن نمایش دادند. بعد از ان بود که مورینیو به شاگردانش در وسط زمین پیوست و در جشن قهرمانی در کنار انها سهیم شد.وی در کنفرانس خبری در مورد این اتفاق حاشیه‌ای اظهار داشت که چون همسرش در ورزشگاه نبوده و از نتیجه بازی اطلاع نداشته ،  خواسته تا شریک زندگی‌اش را در جریان تازه‌ترین موفقیت ورزشی خود قرار دهد.مربی 52 ساله عنوان کرد از اعضای خانواده او ،  پسر و دخترش در ومبلی حضور داشتند.او به این ترتیب صاحب هفتمین افتخار در سمت سرمربی ابی‌های استمفوردبریجی‌ها و بیست و یکمین موفقیت دوران مربیگری‌اش شد. -  See more at :  http :  /  / www.farsnews.com / newstext.php ? nn = 13931210001308#sthash.xTsLNIEz.dpuf