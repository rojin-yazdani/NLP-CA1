برژینسکی مشاور ستاد تبلیغاتی اوباما از احتمال اعزام فرستاده ویژه اوباما به ایران خبر داد و گفت که احتمالا بررسی‌ها درباره تعیین این فرد در جریان است .به گزارش فارس ،  زبیگنیو برژینسکی  ،  سیاستمدار برجسته و مشاور امنیتی ملی سابق امریکا در گفتگو با شبکه تلویزیونی ام‌اس ان‌بی‌سی گفت که اوباما به او ابلاغ کرده است که قصد دارد با عمق و دقت بیشتری در استراتژی امریکا و رهبری ایران تفکر کند .وی با اشاره به اینکه به احتمال قوی اوباما قصد دارد فرستاده ویژه‌ای را برای ایران تعیین کند  ،  گفت :  احتمالا مذاکرات و بررسی‌ها درباره هویت این فرد در حال اجرا باشد .برژینسکی که مشاورت ستاد انتخاباتی اوباما را نیز بر عهده داشت انتخاب جورج میشل به عنوان فرستاده ویژه خاورمیانه و ریچارد هولبروک به عنوان فرستاده ویژه در افغانستان و پاکستان را ستود و هدف از تعیین میشل را برای رسیدن به راه‌حل منازعات دو طرف فلسطینی و اسرائیلی بعد از اتش‌بس کامل دانست .البته برژینسکی درباره هولبروک گفت که وی باید هدف از ماموریت خود را مشخص کند و اعلام کند که ایا می‌خواهد افغانستان را به یک نظام دموکراتیک تبدیل کند یا ان را به یک دولت مدرن یا یک دولت مستقل و ازاد از نفوذ طالبان تبدیل کند .برژینسکی در ادامه مقاومت سودجویان کلان فروش سلاح در امریکا در برابر رویکرد اوباما مبنی بر کاستن از فشار نیروهای مسلح امریکا را بعید ندانست .وی در عین حال دوره همراه با اوباما را دوره‌ای جدید خواند که دولت امریکا از خلال ان قصد دارد خود را از سابقه خود جدا کند و سیاست راهکارهای دیپلماتیک را ترویج دهد .برژینسکی با اشاره به ضرورت پیشروی اوباما در راستای تحقق صلح در منطقه گفت که سیاست‌های اوباما و بوش دو تفاوت با هم داشت ،  اولین تفاوت انتخاب فرستاده‌ای مورد توافق دو طرف فلسطینی  [ تشکیلات خودگردان ]  و اسرائیلی برای صلح در منطقه است و تفاوت دوم این است که وی به همراه هیلاری کلینتون وزیر خارجه سعی در ترویج صلح در منطقه خواهند داشت.