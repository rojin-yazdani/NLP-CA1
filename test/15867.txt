سرویس دفاع مقدس محمدعلی گلپایگانی ،  مشهور به محمد گلریز را مردم ما با سرودهای انقلابی و حماسی می‌شناسند ؛  خواننده‌ای که در کنار مردم ماند و شعارهای انها را تکرار کرد. برای پیروزیشان خواند و زخم هایشان را با دریغا مرهم گذاشت.به گزارش تابناک  ،  صمیمیت و صفای باطن و صدای ارام بخش گلریز ،  همواره دوست داشتنی بوده است و هنگامی که با یاداوری خاطرات سال‌های دور و نزدیک ایران عزیزمان همراه می‌شود ،  شیرینی بیشتری دارد.به مناسبت هفته دفاع مقدس ،  با این هنرمند عزیز گفت وگویی انجام دادیم که اهم نکات ان به شرح زیر است : • در هشت سال دفاع مقدس ،  بارها همراه گروه‌های هنری از جمله نویسندگان ،  شاعران ،  فیلمسازان و …  به جبهه‌های گوناگون می‌رفتیم و در انجا برنامه‌های متعددی اجرا می‌کردیم. رزمندگان عزیز که ما را از نزدیک می‌دیدند بسیار خوشحال می‌شدند و روحیه می‌گرفتند. ما هم بسیار خرسند می‌شدیم که در کنار انان نشسته‌ایم و برای تهیه و تولید برنامه‌های هنری انرژی می‌گرفتیم.• زبان هنر زبانی است که به راحتی می‌تواند مفاهیم را به مخاطب القا کند و تاثیر ان بیشتر و ماندگارتر خواهد بود و این تاثیر را در هنگامی که در جبهه می‌رفتیم ،  می‌دیدیم که عزیزان بسیجی با چه شور و شوقی در ان برنامه‌ها شرکت می‌کردند و ما را مورد محبت خود قرار می‌دادند ؛  مثلا وقتی من سرود این پیروزی خجسته باد این پیروزی و یا‌ای بسیجیان …  را برای انها اجرا می‌کردم ،  می‌دیدم که روحیه می‌گیرند ،  چرا که من و همه گروه از استاد حمید سبزواری  ( شاعر )  تا مرحوم مجتبی میرزاده  ( تنظیم کننده )  احمد علی راغب  ( اهنگساز )  تلاش می‌کردیم با صفا و اخلاص ان را تهیه و اجرا کنیم و این کمترین چیزی بود که ما می‌توانسیم در برابر ان همه ایثار و فداکاری انجام دهیم و امیدوارم به عنوان ذخیره اخرت دستم را بگیرد.• سرود‌ای شهیدان خدایی نامتان پاینده بادا  /  در دیار اشنایی عیشتان فرخنده بادا با شعر استاد علی معلم و اهنگسازی احمد علی راغب و تنظیم فریدون شهبازیان ،  یکی از سرودهایی بود که به شهدای انقلاب تقدیم شد و یا سرود من ایرانی‌ام ارمانم شهادت با شعری از شادروان سپیده کاشانی و اهنگسازی اقای محمد علی کیانی نژاد بسیار مورد توجه قرار گرفت و به عنوان یکی از سرودهای ماندگار انقلاب به ثبت رسید. سرودهایی از این دست که حال و هوای شهادت و فداکاری شهدا را زنده می‌کردند ادای دینی بود به مقام والای شهدا و همه ایثارگران هشت سال دفاع مقدس.• من و اقای احمد علی راغب در دوران انقلاب با مردم همگام و همراه می‌شدیم و به عنوان یک وظیفه شرعی و انقلابی در راهپیمایی‌ها شرکت می‌کردیم. در کنار ادای این وظیفه شرعی ،  نیز دقت می‌کردیم و از میان شعارهای مردم انقلابی که در راهپیمایی‌ها فریاد می‌زدند ،  سوژه می‌گرفتیم و وقتی به منزل بر می‌گشتیم ،  در زیر زمین منزل با انها کلنجار می‌رفتیم و از انها سرود می‌ساختیم ؛  مثلا سرود مشهور این بانگ ازادی است کز خاوران خیزد … . از شعار معروف الله اکبر خمینی رهبر مردم گرفته شد که حرف دل مردم بود و چون از دل برخاسته بود ،  یکی از سرودهای ماندگار و جاودانه انقلاب شد یا سرود الله یا الله دارم سپاس بی‌قیاس‌ای کردگار من  /  …  اری خدای من‌ای رهنمای من با شعری از استاد سبزواری که باز هم از دل شعارهای مردم اقتباس شد و این نشان دهنده عمق پیوند ما به عنوان خدمتگزاران عرصه موسیقی و سرود با مردم بود. برای همین ،  تلاش می‌کردیم کارمان مردمی باشد و بدین ترتیب ،  هنر انقلاب یک هنر مردمی شد و یکی از رمزهای جاودانگی این اثار هنری همین بوده است.• در سال 1359 و پس از خواندن سرود‌ای مجاهد شهید مطهر …  من و شهید مجید حداد عادل  ( مسئول رادیو )  و فریدون شهبازیان  ( مسئول واحد موسیقی صدا و سیما )  و احمدعلی راغب و مجتبی میرزاده  ( اهنگساز )  و حمید سبزواری  ( شاعر )  برای دیدار با امام خمینی به محل سکونت ایشان در جماران رفتیم. نخست با مرحوم حاج احمد اقا دیدار کردیم و ایشان از ما تمجید کردند. سپس به طبقه‌ای که امام بودند ،  رفتیم. امام با لباس راحتی نشسته بودند. دستشان را بوسیدیم و کنارشان نشستیم. معنویت اتاق و حضرت امام ما را تسخیر کرده بود. کسی که قرار بود به عنوان نماینده ما سخن بگوید نتوانست حرفی بزند و مات و مبهوت عظمت و معنویت امام قرار گرفته بودیم. حاج احمد اقا ما را معرفی کردند و فرمودند اینها گروهی هستند که سرود شهید مطهری و این بانگ ازادی است کز خاوران خیزد و سرودهای انقلابی دیگری را تهیه و اجرا کرده‌اند. حضرت امام ما را مورد مهر و محبت خود قرار دادند و دو بار فرمودند :  خدا در پناه اسلام حفظتان کند. خدا در پناه اسلام حفظتان کند. من افتخار می‌کنم که نخستین خواننده‌ای بودم که به این شکل و با این نزدیکی در خدمت امام بودم و بدون واسطه با ایشان دیدار کردم.• من بیش از 1500 اثر هنری اجرا کرده‌ام و نزدیک به شصت سرود برای شهدای انقلاب و دفاع مقدس خوانده‌ام مانند رفتند یاران  ( در وصف شهید مظلوم بهشتی )  راه رجا  ( درباره شهید رجایی و باهنر )  یا شهید مطهری که هر کدام از انها بخشی از تاریخ ماست و پیام رسان استقامت و فداکاری مردم به اسلام و انقلاب اسلامی بوده‌اند.• بی تردید ،  فرهنگ و ارزش‌های دفاع مقدس و حماسه سی ساله انقلاب اسلامی ملت بزرگ ایران پیام‌های بسیاری برای جهانیان دارد که متاسفانه برخی در تبلیغ و انتشار ان کم کار‌ی کرده‌اند و تنها در مناسبت‌هایی مانند هفته دفاع مقدس یا سالروز ازادی سازی خرمشهر به ان می‌پردازند. در این سی سال ،  ما شخصیتهای کم نظیری مانند شهید همت ،  باکری ،  زین الدین ، صیاد ،  بایایی ،  برونسی ،  پلارک و …  را داشتیم که با ایمان به خدا از همه چیز خود گذشتند و جاودانه شدند.بارها این هشدار را از زبان مقام معظم رهبری شنیده‌ایم که فرموده‌اند باید به هنر در خدمت انقلاب ،  ارزش و بها داد و برای هنرمندان این عرصه راه را باز و از انها پشتیبانی کرد. گاه می‌بینیم برخی از دست اندرکاران امور فرهنگی نسبت به این موضوع کم توجهی می‌کنند و امید است ،  از این پس شاهد تلاس بیشتر انان در این راستا باشیم.متن کامل این مصاحبه را اینجا در ستون گفت وگو بخوانید.