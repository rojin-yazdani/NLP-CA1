حال سر طلایی فوتبال ایران چندان خوب نیست.او یکی دو روزی است که از بیمارستان مرخص شده است.به گزارش خبرانلاین ؛ همایون بهزادی که به تازگی از بیمارستان مرخص شده است در گفت و گو با خبرانلاین گفت :  من تازه از بیمارستان مرخص شده ام.دو روز پیش بود که سید حسن خمینی نوه امام ( ره ) با من تماس گرفت و حال من را پرسید. او در امور فنی توانایی بالایی دارد.یک چیز را هم به شما بگویم که من 30 سال پیش مربی حاج احمد اقا پدر ایشان بودم.ان زمان حاج احمد اقا در تیم من هافبک وسط بازی می‌کرد. سر طلایی فوتبال ایران که حال و روز چندان خوبی ندارد تصمیم گرفته تا به دماوند مهاجرت کند.او می‌گوید :  می‌خواهم به خاطر بیماری‌ام به دماوند بروم.برای ریه‌ام بهتر است.دلم نمی‌خواهد این حرف‌ها را که می‌زنم کسی ترحم کند.من نیازی به کسی ندارم و سرم همیشه بالا است. بهزادی در مورد پرسپولیس هم حرف می‌زند و می‌گوید :  امسال پرسپولیس خوب یارگیری کرده است.امیدورام با اضافه شدن سرمربی جدید هم انها نتیجه بگیرند.من به این پرسپولیس خیلی خوش بین هستم. همایون بهزادی ضمن تشکر از رویانیان درباره مدیر عامل پرسپولیس می‌گوید :  چند وقت پیش ایشان به عیادت من امده بودند.کلی خوش و بش کردیم.ایشان وقتی می‌خواستند با من خداحافظی کنند می‌خواست دست من را ببوسد.اما من اجازه چنین کاری را به ایشان ندادم.من هم یکی دو سال دیگر بیشتر مهمان نیستم و می‌روم پیش ناصر خان.اما واقعا ممنون رویانیان هستم که به پیشکسوتان اهمیت می‌دهد.