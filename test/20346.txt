معاون فرهنگی مسجد مقدس جمکران ضمن تشریح برنامه‌های مسجد جمکران برای نیمه شعبان گفت :  نمایشگاه بزرگ کتاب و نمایشگاه بین المللی سفیران افتاب از جمله برنامه‌های پیش بینی شده برای ایام نیمه شعبان به شمار می‌روند. به گزارش خبرنگار مهر ،  حجت الاسلام والمسلمین مرتضی وافی ،  معاون فرهنگی مسجد مقدس جمکران صبح امروز 11 تیرماه در نشست خبری اعلام ویژه برنامه‌های این مسجد برای برگزاری جشن‌های نیمه شعبان با تبریک اعیاد شعبانیه گفت :  باید جنبه‌های معنوی ماه‌های رجب ،  شعبان و رمضان را در نظر داشته باشیم. عالم دچار انتظار است و در واقع انتظار به اضطرار تبدیل شده است و چه بخواهیم و چه نخواهیم در این ایام همه به انتظار فکر می‌کنیم.وی با بیان اینکه حضور جوانان و مردم در فضای معنوی اعتکاف ،  دعای عرفه ،  نماز جمعه ،  اعیادی که مربوط به میلاد اهل بیت ( ع )  و ایام فاطمیه و محرم نشان می‌دهد که جامعه ما یک جامعه دینی است ،  اظهار داشت :  جامعه دینی بروز و ظهور رفتار دینی را باید به خود ببیند. مناسک دینی و رفتارهای اجتماعی می‌تواند پاسداشت و تعظیم این شعائر را به دنبال داشته باشد. یکی از این ائینها بزرگداشت و تعظیم و برگزاری جشنها در مناسبتهای مذهبی است.وافی با اشاره به اینکه نقش عاشورا ،  غدیر و انتظار را در نشاط و شادابی جامعه نباید فراموش کرد ،  بیان کرد :  این ایام سه مساله استراتژیک است که سرزندگی ،  نشاط و شادابی جامعه را تعیین و تضمین می‌کند. بنابراین مسجد جمکران به عنوان یک نماد برای تبلیغ فرهنگ اصیل مهدویت ،  باید یک پایگاه برای نشر معارف اهل بیت ( ع )  باشد.وی با بیان اینکه بعد از پیروزی انقلاب اسلامی مسجد جمکران جایگاه ویژه‌ای پیدا کرد ،  تصریح کرد :  برخی فکر می‌کنند براثر تبلیغ و حرکت‌های رسانه‌ای و یا فعالیت برخی از گروه‌ها و افراد است که مسجد مقدس جمکران این جایگاه را پیدا کرده است ،  افزود :  متولیان فرهنگی مسجد از سوی تولیت مسجد منع دارند که فضای ترویجی و تبلیغی را برای مسجد در مطبوعات داشته باشند الا موارد خاص مانند نیمه شعبان.وی تصریح کرد :  نگرش خاص مردم نسبت به مسجد جمکران ،  خودجوش ،  طبیعی و متناسب با فضای جامعه و زمان و دنیاست. در سیر تاریخ و حرکت در دنیا ،  مسجد جمکران جایگاه و پایگاه خود را پیدا می‌کند. در ساخت و ساز مسجد به هیچ وجه به کمک‌های دولتی توجه و تکیه نکردیم. همه کارها تنها با کمک‌های مردمی و نذورات انجام می‌گیرد ،  جز راه‌های ورودی به مسجد یا ساخت سرویس‌های بهداشتی.وافی با بیان اینکه هر خدمت و پایگاهی مانند مسجد علاوه بر محسنات دارای تهدیدهایی هم هست ،  اذعان کرد :  حواشی زائد ،  مثل خرافات و اسیب‌های اجتماعی در فضای زائران و در رفتار زائران در مسجد ظهور و بروز نمی‌کند و نسبت به این اقدامات حساس هستیم. مسجد مقدس جمکران دارای سه نوع زائر است ؛  افرادی شب‌های چهارشنبه بنا به نذر و عادت می‌ایند. برخی برای حاجت و برخی هم از سر ارادت به این مسجد می‌ایند. با همه محدودیت‌ها و شرایط خاص و محرومیت‌هایی که در پذیرایی زائران مالی روبرو هستیم زائران زیادی به ویژه در این چند روز به این مسجد می‌ایند.وی با اشاره به اینکه باید توجه داشته باشیم که فعالیت فرقه‌های ضاله و تفکرات انحرافی و انحرافات و بینش‌هایی که موجب انحراف می‌شود در این فضا اتفاق نیفتد ،  بیان کرد :  عریضه نویسی و به چاه انداختن و یا به عبارت دیگر دل نوشته اگرچه براساس دعای مشهوری صورت می‌گیرد که در کنار چاه ترجمه ان نصب شده است ،  اما عده‌ای از تعابیر نادرست استفاده می‌کنند و در صدد هستیم که از تعابیر نادرست برای این کار مقابله کنیم. برخی ایجاد شبهه در این امر می‌خواهند اصل مسجد را زیر سؤال ببرند.تدوین سند چشم انداز مسجد جمکرانوی با بیان اینکه باید جامعه اگاه سازی شود تا از انحرافات جلوگیری شود ،  بیان کرد :  سند چشم انداز 1404 مسجد جمکران تدوین شده و سه بار ویرایش شده است به زودی در همایشی در معرض نقد و بررسی برخی کارشناسان قرار می‌گیرد و سپس بعد از اصلاحات به محضر مقام معظم رهبری می‌رسد و بعد از اصلاحات به مرحله اجرا می‌رسد.برگزاری نمایشگاه بزرگ کتاب در مسجد جمکرانوافی در مورد جشن‌های نیمه شعبان گفت :  برگزاری نمایشگاه بزرگ کتاب در مسجد جمکران با حضور 30 ناشر که بیش از 40 کتاب درباره امامت ،  ولایت و مهدویت منتشر کردند یکی از برنامه‌های اصلی جشن‌های نیمه شعبان است که عصر دوشنبه افتتاح و تا جمعه شب ادامه خواهد داشت.برگزاری نمایشگاه بین المللی سفیران افتابوی افزود :  در دومین برنامه تدوین شده نمایشگاه بین المللی سفیران افتاب برگزار می‌شود که با همکاری جامعه المصطفی ( ص )  العالمیه برگزار می‌شود که افرادی از 70 کشور در غرفه هایشان تابلوها و مقاله‌ها ،  پایان نامه‌ها ،  کتاب‌ها و محصولات فرهنگی راجع به مهدویت را به نمایش می‌گذراند. همچنین ائین و رسوم و نحوه برگزاری جشن‌های نیمه شعبان در این کشورها توسط عکس ،  فیلم ،  کلیپ و  …  به نمایش در می‌اید. همچنین در این مدت 20 نشست تخصصی در موضوعات مهدویت و موعود در ادیان ،  مذاهب ،  اداب و رسوم و تفکرات و نگرش‌ها برگزار می‌شود.وی با بیان اینکه همچنین افرادی که مسلمان شده‌اند و یا شیعه شده‌اند در این نشست‌ها نگاه هایشان را قبل و بعد از این تغییر و تحول بیان می‌کنند که موضوع جالبی خواهد بود ،  اظهار داشت :  شب نیمه شعبان هم تمامی جمعیت با پرچم کشورهایشان در برنامه‌ای حضور خواهند یافت و این افراد به عنوان یاران جهانی حضرت معرفی می‌شوند تا مشخص شود که مهدویت محدود به شیعه و اسلام و ایران نیست.وافی در ادامه سخنانش در معرفی برنامه‌های سخنرانی و دعا در این ایام گفت :  برنامه‌های دعا و سخنرانی با حضور محمود کریمی ،  دکتر سید مهدی میرباقری ،  زین العابدین ،  ایت الله امامی کاشانی ،  حجت الاسلام ابوترابی و حائری زاده و عباس حیدرزاده و حجت الاسلام کاظم صدیقی ،  محمدرضا طاهری و  …  …  برگزار می‌شود. برنامه پیاده روی زائران و مردم قم از حرم حضرت معصومه ( س )  تا مسجد مقدس جمکران و پیاده روی خادمان و زائران حرم حضرت معصومه ( س )  تا مسجد مقدس جمکران هم از برنامه‌های دیگر پیش بینی شده است. مراسم نمادین شکرگذاری 3000 نفر از خادمان که در این چند روز در مسجد جمکران فعالیت داشتند هم برگزار خواهد شد.وی در مورد فراخوان جشنواره هنری جمکران گفت :  علاقمندان تا 30 تیرماه فرصت دارند اثار ( عکس ،  نقاشی و پوستر )  را ارسال کنند. در این ایام زمینه برای حضور خبرنگاران و عکاسان فراهم شده است. همچنین در 100 مسجد برای شب‌های نیمه شعبان برنامه جشن برگزار می‌شود و گوسفندهایی هم برای ذبح به انها هدیه می‌شود.وافی در پایان سخنانش گفت :  حضور قاریان بین المللی و تلاوت قران هم از برنامه‌های مصوب است که برای این برنامه از سید جواد حسینی ،  سعید طوسی و حسین سعیدیان دعوت شده است. همچنین برنامه‌های جذاب و ویژه برای کودکان پیش بینی شده که در کنار بقیه برنامه‌ها در مسجد جمکران برگزار می‌شود. دفتر نمایندگی مسجد مقدس جمکران در تهران هم برنامه‌هایی را تدوین کرده ازجمله عضویت خبرنگاران افتخاری و راه اندازی سایت یاد بهار.