کریستیانو رونالدو به دلیل مصدومیت نمی‌تواند تیمش را در بازی شهراورد مادرید همراهی کند.به گزارش ایسنا ، مهاجم پرتغالی به دلیل مصدومیت از ناحیه ران پای چپ قادر نخواهد بود تا در بازی رئال مادرید و اتلتیکو مادرید ،  تیمش را همراهی کند ،  اما مشکلی برای همراهی رئال مادرید در بازی حساس برابر بوروسیادورتموند در لیگ قهرمانان ندارد.رونالدو در بازی رفت بوروسیادورتموند نیز از ناحیه پای چپ خود احساس ناراحتی می‌کرد.رئال مادرید و اتلتیکو مادرید فردا  ( شنبه )  در هفته 33 لیگا به مصاف هم می‌روند. این دیدار برای هر دو تیم حائز اهمیت است ،  زیرا هر دو تیم مادریدی در تلاش برای تصاحب رتبه دومی لیگا و حضور مستقیم در رقایت‌های فصل اینده لیگ قهرمانان هستند.