ساخت مجموعه‌های ویژه نوروز در شبکه‌های سیما اغاز شده و رقابت طنزسازان و بازیگران طنز بزرگ تلویزیون مانند مهران مدیری ،  جواد رضویان ،  رامبد جوان و  …  ادامه دارد. به گزارش فارس ،  امسال شبکه‌های اول ،  دوم ،  سوم و تهران سیما برای نوروز سریال‌هایی با مضمون طنز تدارک دیده‌اند و رقابت برای جذب مخاطبان نوروزی اغاز شده است. بنا بر این گزارش ،  سریال‌های نوروز 87 به کارگردانی افرادی چون مهران مدیری ،  جواد رضویان ،  محمد حسین لطیفی ،  رامبد جوان ،  سیروس مقدم و  …  در حال ساخت است که در ادامه اخرین روند تولید هر کدام از انها ارایه می‌شود :   پیامک از دیار باقی سریال پیامک از دیار باقی به کارگردانی سیروس مقدم  ،  مراحل ابتدای تولید خود را می‌گذراند و اواسط بهمن در تهران کلید خورده است. سید امیر سیدزاده تهیه‌کنندگی پیامک از دیار باقی را بر عهده دارد و بازیگرانی چون محمدرضا شریفی‌نیا ،  حمید لولایی ،  رضا شفیعی‌جم ،  رامین ناصرنصیر ،  افسانه بایگان ،  مهرانه مهین‌ترابی ،  رامین راستاد ،  محسن قاضی مرادی و نادر سلیمانی در ان بازی می‌کنند. این مجموعه تلویزیونی در پانزده قسمت 45 دقیقه‌ای در گروه فیلم و سریال شبکه اول سیما تولید می‌شود و داستان‌های ان توسط محسن طنابنده و سعید اقاخانی نوشته شده و از حال و هوای طنز برخوردار است. تهیه کننده این مجموعه که پیش از این SMS از دیار باقی نام داشت ،  در گفت‌وگو با فارس گفت :  تا به حال ،  درصد بسیار کمی از کار تصویربرداری انجام شده و گروه در حال تصویربرداری بخش‌های مربوط به کابوس و روح در خیابان‌ها هستند و با توجه به این‌که انتخاب بازیگران هنوز ادامه دارد ،  کار تصویربرداری بخش‌های اصلی را اغاز نکرده‌ایم. داستان پیامک از دیار باقی درباره فردی به نام منصور سیم‌خواه است که برای گرداوری ثروت با توسل به کارهای گوناگون از مردم پول می‌گیرد ،  اما پس از مدتی با دستیابی به سودی سرشار تصمیم می‌گیرد از انجام تعهدات خود سرباز زده و با همدستی اعضای خانواده‌اش به خارج از کشور فرار کند ،  تا اینکه … . سیروس مقدم بیشتر تجربه ساخت درام‌های اجتماعی مانند نرگس  ،  اغما  ،  مسافر  ،  ریحانه  ،  دریایی‌ها  ،  پلیس جوان و  …  را دارد و سریال پیامک از دیار باقی نخستین اثر او در ژانر طنز است.   سه در چهار مجموعه تلویزیونی سه در چهار  ،  مجموعه دیگری به کارگردانی محمد حسین لطیفی است که ان هم در شبکه اول سیما تولید می‌شود. البته خلاف سریال پیامک از دیار باقی این مجموعه روزهای پایانی تصویربرداری خود را می‌گذراند و به زودی کار ساخت ان پایان می‌یابد. حسن روستایی ،  تهیه‌کننده مجموعه تلویزیونی سه در چهار در گفت‌وگو با خبرنگار حوزه رادیو و تلویزیون فارس درباره اخرین جزییات این سریال گفت :  تصویربرداری مجموعه سه در چهار روزهای پایانی خود را می‌گذراند و تا پایان بهمن‌ماه پایان می‌یابد. وی افزود :  تا به حال مونتاژ پنج قسمت ان توسط رضا مطهری به پایان رسیده و مجموعه تا اواسط اسفند ماه به طور کامل به شبکه اول تحویل داده خواهد شد. وی در ادامه درباره زمان پخش مجموعه نیز گفت :  پیشتر روی پخش این مجموعه در نوروز صحبت کرده بودیم و هم‌اکنون نیز به دلیل اماده بودن این مجموعه ،  احتمال پخش ان در نوروز قوت گرفته است. وی در ادامه گفت :  این مجموعه در 26 قسمت 45 دقیقه‌ای ساخته می‌شود و در صورت قطعی شدن زمان پخش ،  مجموعه سه در چهار از روز نخست فروردین ماه به روی انتن رفته و پخش ان تا اواخر ماه ادامه خواهد داشت. او درباره داستان این مجموعه نیز گفت :  از انجا که این کار برای گروه خانواده و اهداف و سرفصل‌های ان انجام می‌شود ،  قصه سریال خانوادگی است و قالبی طنز دارد. روستایی اظهار داشت :  سه در چهار  ،  داستان دو خانواده است که در زندگی خود دچار مشکلات اقتصادی و اجتماعی می‌شوند. در این خانواده ،  پدرها با یکدیگر باجناق هستند ،  اما تلاش ما این است که از داستان‌های تکراری باجناق‌ها دوری کنیم و با نگاه به یک خانواده با ویژگی ایرانی ،  این سریال را می‌سازیم. وی افزود :  ما قصد داریم بیکاری در خانواده‌ها به چالش بکشیم و روحیه کار و کارافرینی را در خانواده‌ها تقویت کنیم. در حقیقت ،  این دو خانواده در مواجهه با مشکلات ،  دچار پوست‌اندازی شده‌اند ،  به مرحله جدیدتری از زندگی خود وارد می‌شوند و دیدگاه متفاوتی پیدا می‌کنند. در این مجموعه تلویزیونی ،  بازیگرانی چون محمد کاسبی ،  مهران رجبی ،  علی صادقی ،  شهره لرستانی ،  اشکان اشتیاقی ،  نادیا دلدار گلچین ،  مریم سلطانی ،  شمسی فضل‌اللهی و مجید صالحی ایفای نقش می‌کنند. مجموعه سه در چهار نیز نخستین اثر طنز محمد حسین لطیفی به شمار می‌رود که ان را به کمک مجید صالحی و رضا عطاران می‌سازد.  به گزارش فارس ،  علیرضا برازش مدیر شبکه اول سیما درباره اینکه در نهایت کدام یک از این دو سریال در ایام نوروز پخش خواهند شد ،  در گفت‌وگو با خبرنگار حوزه رادیو و تلویزیون فارس گفت :  فعلا این دو مجموعه مراحل ساخت خود را می‌گذرانند و هر کدام که زودتر اماده شود به حتم پخش خواهد شد. وی در پاسخ به این پرسش که با توجه به این نکته ،  احتمال پخش سریال سه در چهار بیشتر خواهد بود ،  گفت :  هنوز هیچ چیز مشخص نیست ،  در پایان هر دو سریال را در کفه می‌گذاریم و هر کدام را که احساس کنیم بیشتر به نفع مخاطب است و او را اقناع می‌کند ،  پخش خواهیم کرد.   جاده در دست تعمیر است مجموعه تلویزیونی جاده در دست تعمیر است  ،  سریالی اموزشی است و به دلیل این‌که پخش ان از اواخر اسفند ماه اغاز و اوایل فروردین به پایان می‌رسد ،  کاری نیمه نوروزی به شمار می‌رود. حسین تبریزی  ،  کارگردان این اثر است و رضا ابراهیمی با مشارکت معاونت راهنمایی و رانندگی نیروی انتظامی تهیه‌کنندگی ان را بر عهده دارد.  جاده در دست تعمیر است در پانزده قسمت 40 دقیقه‌ای با طرحی از مهدی سعادت‌پور و علی مشهدی ساخته خواهد شد و داستان‌ها به سرپرستی سعید اقاخانی نوشته شده است. بهزاد فراهانی ،  ثریا قاسمی ،  ابوالفضل پورعرب ،  رضا توکلی ،  مریم امیرجلالی ،  کیومرث ملک‌مطیعی ،  لاله صبوری ،  سحر زکریا و کیانوش گرامی بازیگرانی هستند که در این سریال که از بیستم اسفند ماه تا پنجم فروردین ماه پخش خواهد شد ،  حضور دارند. در این مجموعه ،  شاهد داستان‌های اجتماعی مرسوم و عامه‌پسند خواهیم بود که در بستری شیرین و با رگه‌هایی از طنز روایت خواهد شد. به گزارش فارس ،  حسین تبریزی می‌خواست این مجموعه را در تهران و برخی شهرهای شمالی کشور به تصویر بکشد که به دلیل شرایط متغیر اب و هوایی از این تصمیم منصرف شده و صحنه‌های مربوط به شمال کشور را از طریق بازسازی در تهران تصویربرداری خواهد کرد. دیگر عوامل مجموعه تلویزیونی جاده در دست تعمیر است عبارتند از :  مدیر تصویربرداری :  علی عالمی ،  صدابرداران :  علیرضا افخمی و امیر بهره‌ور ،  طراح گریم :  محمدرضا قومی ،  طراح صحنه و لباس :  کیوان ذوالفقاری و مدیر تولید :  محسن دانشور.   نشانی مجموعه تلویزیونی نشانی به کارگردانی رامبد جوان که یکی از بازیگران مطرح و پر طرفدار طنز به شمار می‌رود ،  در حال ساخت است و در ایام نوروز از شبکه دو سیما پخش خواهد شد. مجید اوجی ،  تهیه‌کننده اثر در گفت‌وگو با خبرنگار حوزه رادیو و تلویزیون فارس ،  اظهار داشت :  تا به حال 60 درصد از مرحله تصویربرداری سپری شده و سیامک مهماندوست تدوین ان را بر عهده دارد. موسیقی این اثر توسط امید کرامتی ساخته می‌شود و داود رشیدی ،  رامبد جوان ،  پروانه معصومی ،  اتنه فقیه نصیری ،  فقیه سلطانی ،  فلورا سام ،  امیر حسین صدیق ،  کورش تهامی ،  برزو ارجمند ،  پرویز پورحسینی و مرضیه برومند در این مجموعه که داستان ان توسط فلورا سام نوشته شده بازی می‌کنند. داستان نشانی که در سیزده قسمت 45 دقیقه‌ای برای پخش از شبکه دو سیما ساخته می‌شود ،  درباره دختری به نام لیلاست که در پی ورشکستگی شرکت عمه‌اش در خارج از کشور به ایران بازمی‌گردد تا صندوقچه عمه خود را که پنهانش کرده ،  بیابد. تهیه کننده این مجموعه همچنین گفت :  نشانی باید برای پخش در ایام نوروز 87 اماده شود و ما هم به گونه‌ای برنامه‌ریزی کرده‌ایم که زمان کم نیاید ولی بارندگی‌های اخیر و شرایط اب و هوایی ،  به گونه‌ای شد که برنامه‌ریزی ما کمی به هم بریزد و برای به دست اوردن نظم سابق فشار بیشتری به گروه وارد شد. سریال نشانی در اوایل مراحل تولید خانه دوست کجاست ?  نام داشت که در ادامه با نظر سازندگان نام ان تغییر یافت.   مرد هزار چهره مهران مدیری امسال قصد دارد با مجموعه تلویزیونی مرد هزار چهره به تلویزیون بیاید. این سریال برای شبکه سوم سیما ساخته می‌شود و بازیگرانی چون سیامک انصاری ،  هادی کاظمی ،  شقایق دهقان ،  بهنوش بختیاری ،  الیکا عبدالرزاقی ،  پژمان بازغی ،  علیرضا خمسه ،  جواد رضویان در ان قطعی شده و البته بازیگران سرشناس دیگری هم در این مجموعه بازی می‌کنند که در این مقطع به درخواست روابط عمومی پروژه از اعلام نام انها صرف‌نظر می‌کنیم. داستان‌های این مجموعه که قرار است از شبکه سوم سیما پخش شود توسط محراب قاسم‌خانی و پیمان قاسم‌خانی نوشته شده و لوکیشن‌های اصلی ان نیز در خیابان ملاصدرای تهران هستند. این مجموعه جدید در پانزده قسمت به تهیه‌کنندگی برادران اقاگلیان ساخته می‌شود و مهران مدیری در ان نقش اول را بازی خواهد کرد. داستان‌های این مجموعه جدید که به صورت اپیزودیک ساخته خواهد شد ،  به هم پیوسته است و بازیگران این بار در داستان‌ها حضوری کوتاه خواهند داشت و قصه این مجموعه تلویزیونی درباره فردی است که بیگناه به کلاهبرداری متهم می‌شود و به دلیل این اتهام هربار درگیر ماجرایی تازه می‌شود. فضای کار جدید مهران مدیری  ،  اپارتمانی است و داستان ان هیچ شباهتی به کارهای قبلی او ندارد. مرتضی میرباقری ،  معاون سیما درباره این سریال در گفت‌وگو با خبرنگار حوزه رادیو و تلویزیون فارس افزود :  کار مهران مدیری در حال جلو رفتن است. بخش‌هایی از راف کات‌های ان را هم دیده‌ایم و در صورت اماده شدن ،  یکی از سریال‌های موفق ما در نوروز خواهد بود. وی در ادامه گفت :  شرایط ما برای کارهای نوروزی عبارت است از اینکه سازندگان باید تا بیستم اسفند ماه ،  کارشان را نهایی کنند و صورتی از نهایی شده ان را ارایه دهند تا هم خودشان راحت باشند و گروه دچار مشکل نشود و هم مخاطبان با دغدغه کمتری کار را دنبال کنند.   قرارگاه مسکونی مجموعه تلویزیونی قرارگاه مسکونی به کارگردانی جواد رضویان ساخته شده و نخستین ساخته او که یکی از شاخصترین بازیگران طنز به شمار می‌رود ،  در مقام کارگردان به شمار می‌رود. این مجموعه قرار بود نوروز سال 86 از شبکه اول سیما پخش شود که بنا بر نظر مدیران ،  پخش ان به تعویق افتاد و امسال نیز از شبکه تهران پخش خواهد شد. تحقیق و نگارش قرارگاه مسکونی را علیرضا محمودی انجام داده و موضوع ان درباره تعدادی سرباز در یک قرارگاه است که برای تعطیلات ایام نوروز تصمیم دارند به مرخصی بروند ،  ولی با مشکلاتی روبه‌رو می‌شوند که این مشکلات دستمایه اصلی ساخت این مجموعه است. در قرارگاه مسکونی که در چهارده قسمت ساخته شده ،  بازیگرانی چون مهران غفوریان ،  یوسف تیموری ،  مهران رجبی ،  یوسف صیادی ،  علی صادقی و جواد رضویان بازی کرده‌اند. جواد رضویان درباره پخش این مجموعه در گفت‌وگو با خبرنگار حوزه رادیو و تلویزیون فارس گفت :  خوشحالم که سرانجام وضعیت پخش این مجموعه مشخص شد و مخاطبان می‌توانند در نوروز ان را ببینند. وی افزود :  ما برای ساخت این مجموعه سختی‌های بسیاری متحمل شدیم و امیدوارم بینندگان با ان ارتباط برقرار کرده و از دیدنش لذت ببرند.