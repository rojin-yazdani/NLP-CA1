امام جمعه مشهد گفت :  مرگ بر امریکا دیگر شعار نیست.به گزارش ایسنا ایت الله سیداحمد علم الهدی ظهر امروز در خطبه‌های سیاسی عبادی نماز جمعه مشهد مقدس که در حرم مطهر رضوی برگزار شد ،  با گرامیداشت چهلمین روز درگذشت جانباختگان فاجعه منا اظهار کرد :  تاکنون در تاریخ حج چنین فاجعه‌ای رخ نداده است.وی با بیان این‌که این فاجعه یک تصادف یا پیشامد نبود ،  ادامه داد :  این فاجعه یک امیختگی از توطئه و بی‌لیاقتی ناشی از حکام ال سعود بود.امام جمعه مشهد خاطرنشان کرد :  من از ابتدا گفتم این فاجعه یک توطئه عمدی بوده است ،  البته نه توطئه سیاسی داخلی در رقابت‌های داخلی این کشور بلکه توطئه استکبار در براندازی حج و اسلام بود.عضو مجلس خبرگان رهبری افزود :  استکبار می‌خواهد جریانی به وجود بیاورد که دیگر ارزوی حج در دل مسلمانی ایجاد نشود و از سیمای حج چنین تصویری توام با وحشی‌گری در اذهان دیگران شکل بگیرد.علم الهدی در بخش دیگری از سخنانش با اشاره به این‌که دشمنی استکبار مسئله کوچکی نیست ،  تصریح کرد :  از شما مردم عزیز که در روز 13 ابان حماسه استکبار ستیزی را به زیبایی نمایش دادید و به دنیای استکبار ثابت کردید در پایمردی پای ستون خیمه نظام تا کجا ایستاده‌اید ،  تشکر می‌کنم.وی با اشاره به این‌که یک عده افراد ساده لوح که افرادی سطحی نگرند در برخی اظهارنظرات‌شان گفتند که امیدواریم 13 ابان امسال اخرین سال مرگ بر امریکا باشد ،  بیان کرد :  این افراد خبر ندارند که این اولین سال مرگ بر امریکاست ،  اگر در طول این سال‌ها مرگ بر امریکا یک شعار بود از امسال در شعور مردم قرار گرفته و این شعاری امیخته با شعور شده است.امام جمعه مشهد اضافه کرد :  از دو جهت این شعار امسال همراه با شعور شده است ،  اول این‌که مردم به دشمنی امریکا یقین پیدا کردند و دیدند که حتی بعد از مذاکرات نیز تهدید و عربده زنی اینها نه تنها کم نشد بلکه بیشتر هم شده ،  دوم این‌که مرگ بر امریکا مرگ بر مردم امریکا نیست بلکه مرگ بر نظام سلطه امریکاست.عضو مجلس خبرگان رهبری تاکید کرد :  در جنایات امریکا مردم این کشور بیش از کشورهای تحت سلطه امریکا ضربه می‌خورند ،  چراکه 50 سال است که امریکا به مردمش دروغ می‌گوید.علم‌الهدی با اشاره به این‌که امریکا ناوهای جنگی را با پول مردمش به جولان دراورده است ،  افزود :  انها با دروغ به مردم خود گفتند صدام سلاح‌های کشتارجمعی دارد که اگر ما ان‌ها را از بین نبریم دوستان ما در منطقه اسیب می‌بینند و این‌گونه جنگ با عراق را بر مردم امریکا تحمیل کردند.علم‌الهدی با اشاره به این‌که از همه دروغ‌های امریکا بزرگتر این است که می‌گوید ایران سلاح هسته‌ای دارد ،  گفت :  انها به این بهانه چندین سال ارتباط اقتصادی مردم امریکا و ایران را قطع کردند.امام جمعه مشهد با تاکید بر این‌که مرگ بر امریکا مرگ بر دشمن مردم امریکاست ،  اضافه کرد :  هنر امریکا تنها ترساندن است ،  متاسفانه عده‌ای قصد دارند امریکا را در داخل کشور بزک کنند ،  مگر امریکا قابل بزک کردن است ?  همین الان کجا از اتش امریکا در امان است ? وی تاکید کرد :  امروز در کره زمین هیچ کشوری به اندازه مردم ایران رشد سیاسی نداشته‌اند که این به برکت رهبری نه تنها بیدار بلکه بیدارساز است که یک لحظه نمی‌گذارند مردم ما به یک زندگی روتین قانع شوند.