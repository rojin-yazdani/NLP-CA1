دروازه‌بان تیم فوتبال راه‌اهن معتقد است که حضور پدرش در بازی با پدیده به بازیکنان راه‌اهن روحیه داده است.امیر عابدزاده در گفت‌وگو با تسنیم ،  در مورد پیروزی راه‌اهن مقابل پدیده در هفته بیست‌ویکم لیگ برتر اظهار داشت :  پیروزی خوبی کسب کردیم و در 2 روزی که فرهاد کاظمی به راه‌اهن امده بود توانست تاثیر فراوانی روی تیم بگذارد. پیروزی مقابل پدیده به تیم ما کمک می‌کند اما هنوز اتفاق خاصی رخ نداده و تازه کارمان در لیگ شروع شده است.وی ادامه داد :  در مدتی که کاظمی به راه‌اهن امده تیم از نظر روحی و روانی پیشرفت خوبی کرده است ،  تیم در این چند روز از نظر فنی هم پیشرفت داشته است. دروازه‌بان راه‌اهن در پاسخ به این سؤال که ایا امکان دارد این تیم در پایان لیگ ،  به دسته پایین‌تر سقوط کند ،  خاطرنشان کرد :  خودم اعتقاد دارم در این شرایط نباید کاری به بقیه تیم‌ها داشته باشیم و باید تمرکزمان روی راه‌اهن باشد. اگر همین روند خوب را در اینده ادامه دهیم می‌توانیم از منطقه سقوط فرار کنیم.عابدزاده در خصوص حضور پدرش  ( احمدرضا عابدزاده )  در بازی راه‌اهن و پدیده و تاثیر این موضوع روی روحیه او گفت :  تا اغاز بازی نمی‌دانستم پدرم در ورزشگاه حضور دارد اما وقتی متوجه این موضوع شدم بسیار خوشحال شدم ،  حضور احمدرضا عابدزاده به همه بچه‌ها روحیه داد و من از او ممنون هستم.وی درباره اغاز دور جدید تمرینات تیم امید در جزیره کیش اظهار داشت :  با توجه به اینکه بازی‌های انتخابی المپیک در تهران نزدیک است اردویی را در کیش اغاز کرده‌ایم. بازیکنان تیم امید شرایط خوبی در لیگ برتر دارند و برای تیم‌هایشان در لیگ بازی می‌کنند.دروازه‌بان تیم امید در خصوص بازی‌های تدارکاتی این تیم پیش از بازی‌های انتخابی المپیک عنوان کرد :  اگر توانستیم بازی‌های تدارکاتی زیادی انجام دهیم به خاطر برنامه ریزی خوب خاکپور و کاشانی بوده است. انجام بازی‌های تدارکاتی پرتعداد حتما روی عملکرد تیم امید تاثیر می‌گذارد چون هر بازی دوستانه می‌تواند باعث شود اشکالات خود را برطرف کنیم.