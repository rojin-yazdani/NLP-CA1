مالک باشگاه ملوان بندرانزلی گفت :  با علی کریمی برای حضور در ملوان صحبت کردیم اما در نهایت این اتفاق رخ نداد.به گزارش تسنیم ،  سیروس محجوب بعد از شکست ملوان در دیدار افتتاحیه جام شهدا مقابل استقلال اظهار داشت :  ما در بخش خصوصی با هدف خوبی وارد فوتبال شده‌ایم و هر کسی که هدفمند وارد این عرصه شود ،  خسته نخواهد شد.وی درباره جذب بازیکن در تیم ملوان هم تاکید کرد :  ما هدفمند بازیکنان موردنظر خود را جذب کردیم و تنها یک بازیکن بود که نتوانستیم به خدمت بگیرم. من با علی کریمی برای حضور در ملوان صحبت کرده بودم که متاسفانه این اتفاق رخ نداد.مالک باشگاه ملوان بندرانزلی تاکید کرد :  فصل گذشته در لیگ برتر هفتم شدیم و امسال به مقام پنجمی فکر می‌کنیم.