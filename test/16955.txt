مجوز البوم موسیقی مرغ خوشخوان با اواز محمدرضا شجریان توسط دفتر کل موسیقی وزارت فرهنگ و ارشاد اسلامی صادر شد.به گزارش مهر محمد میرزمانی مدیر دفتر موسیقی وزارت ارشاد ضمن اعلام این خبر در نخستین نشست رسانه​ای خود که صبح امروز در تالار وحدت برگزار شد  ؛  به چگونگی ارائه مجوز به تازه‌ترین البوم موسیقی محمدرضا شجریان اشاره کرد و گفت  :  چندی پیش استاد شجریان یک البوم برای اخذ مجوز به وزارت ارشاد فرستاده بودند که عصر دیروز من مجوز انتشار این البوم را صادر کردم ؛  همچنین با مذاکراتی که انجام خواهد شد شرایط برگزاری کنسرت ایشان را نیزمهیا خواهیم کرد. وی در ادامه با اشاره به برنامه​های دفتر موسیقی وزارت ارشاد افزود  :  حمایت همه جانبه از موسیقی ایرانی ،  سنتی و محلی در بعد وسیع از جمله سیاستگذاری‌های مدیریت جدید دفتر وزارت ارشاد خواهد بود و در این راستا طرح‌هایی را برنامه ریزی کرده‌ایم به این معنا که قصد داریم ارتباط بیشتری با گروه‌های موسیقی که در این عرصه فعال هستند ولی کمتر موقعیت اجرای صحنه‌ای را داشته‌اند برقرار کنیم از همین رو در نظر داریم بستر مناسب برای رشد موسیقی متعالی را فراهم کنیم که یکی از این بخش‌هایی که به این منظور کمک شایسته‌ای خواهد کرد افرایش نقدینگی است در واقع با بودجه اندکی که در اختیار داریم سعی می‌کنیم که به طور مساوی این بودجه را در اختیار گروه‌ها قرار دهیم . مدیر کل دفتر موسیقی وزارت ارشاد در ادامه صحبت‌های خود به فعالیت‌های ارکستر موسیقی ملی و ارکستر سمفونیک اشاره کرد و گفت  :  ارکستر سمفونیک تهران طبق روال گذشته برنامه‌های خود را انجام می‌دهد اما بخش سفارش قطعه به ارکستر سمفونیک را که پیش از این هم وجود داشته است را جدی‌تر خواهیم گفت به این معنا که سفارش‌هایی که به ارکستر سمفونیک درگذشته ارائه می‌شد بسیار اندک بود و قرار است طرحی را بریزیم و از اهنگسازان بخواهیم که قطعات کوتاه برای اجرا در ارکستر بسازند و اگرمورد تایید شورای فنی رسید در ارکستر اجرا کنیم ؛  به اعتقادمن با گسترش این روند دامنه تنوع در رپرتوار ارکستر بیش از گذشته خواهد بود و از سوی دیگر موضوعات مختلف هم در حوزه شعر و نغمه پردازی و رنگ امیزی بیشتر مطرح خواهد شد ؛  در این راستا اجرای پایانامه‌های دانشجویی در بخش اهنگساز که سال گذشته در بخش رقابتی برگزار شد و برگزیده‌هایی هم داشت در ارکسترسمفونیک تهران به روی صحنه خواهد رفت. وی در ادامه افزود  :  در خصوص اجراهای ارکستر ملی هم درنظر داریم قطعاتی که کمتر اجرا شده را به روی صحنه ببریم. همچنین در جلسه شورای فنی ارکستر ملی مطرح شده که قطعات جدید با چهره‌هایی از اهنگسازان جوان را برگزار بکنیم ؛  گروه کر دفتر موسیقی وزارت ارشاد از جمله گروه‌های موسیقی است که فعالیت‌های اندکی را به شکل مستقل برگزار کرده است. این گروه معمولا باارکستر سمفونیک تهران اجرای برنامه داشته است اما در سیاستگذاری‌های جدید در اینده نزدیک اجراهای مستقل از گروه کر دفتر موسیقی خواهیم دید. یکی از دغدغه‌های دفتر موسیقی ارتباط با بخش بین‌الملل در جشنواره‌ای رسمی موسیقی است که همواره با بحث‌ها و نقدهای بسیاری در این حوزه مواجه بودیم از این رو قصد داریم علاوه بر دعوت از گروه‌های متعدد ،  اهنگسازان و خوانندگان در ممالک اسلامی از شناسایی و از انها برای حضور در جشنواره‌هایی که در ایران برگزار می‌شود دعوت کنیم. میرزمانی در پاسخ به این سئوال که جایگاه موسیقی پاپ با توجه به مخاطب‌های بسیاری که دارد کجاست ?  ،  گفت :  به اعتقاد من موسیقی پاپ یعنی اشتی با فرهنگ و هویت خودی و در این صورت است که ما از موسیقی پاپ حمایت می‌کنیم چرا که همواره معتقدم در حوزه موسیقی سنتی ،  محلی باید ریشه‌های فرهنگی را حفظ کنیم از همین رو موسیقی پاپ هم از این قاعده مستثنی نیست. اگر جوانان علاقمند هستند که مسئولان به این بخش از موسیقی اقبال نشان دهند و حمایت‌های لارم صورت گیرد توصیه می‌کنم که ریشه‌های فرهنگی در اثار موسیقیایی را فراموش نکنند. به اعتقاد من موسیقی پاپ در حال حاضر بیش از انکه به یک فرصت تبدیل شود به یک تهدید معنا پیدا کرده است. در حال حاضر همه موضوعاتی که برای موسیقی پاپ انتخاب می‌شود مضمونی عاشقانه دارد و کمتر ملودی‌های ملی‌گرایانه و یا حتی ملودی‌های موسیقی محلی در ان دیده می‌شود. وی در پاسخ به این سوال که چرا محمد گلریز را به عنوان سومین دبیر جشنواره موسیقی مقاومت انتخاب کرده است ،  گفت :  به خوبی می‌دانیم که محمد گلریز یکی از چهره‌های مطرح در حوزه موسیقی مقاومت است و خوشبختانه در این حوزه بسیار شناخته شده است. در ان زمان گروه‌های موسیقی بسیاری برای اجرای برنامه به جبهه‌های جنگ اعزام می‌شدند که شاید در حال حاضر کمتر اسمی از انها شنیده شود. اما انچه مسلم است تلویزیون به عنوان یک رسانه فراگیر تاثیر بیشتری بر شناخت افراد خواهد داشت و محمد گلریز هم از همان چهره‌هایی است که با تلویزیون ماندگار شد. مدیرکل دفتر موسیقی وزارت ارشاد در پاسخ به این سئوال که چرا عده‌ای از چهره‌های شناخته شده موسیقی در هر شورا و محفل موسیقیایی حضور دارند ?  ،  گفت :  من هم این انتقاد را قبول دارم که عده‌ای از چهره‌های موسیقیایی در شوراهای مختلف حضور دارند و نیازمند هستیم که چهره‌های جوان را به پیکره هنر موسیقی معرفی کنیم. از همین رو شوراهای مختلف سیاست‌گذاری و یا شوراهای مشورتی هنر موسیقی نیز از این قاعده مستثنی نیستند و باید چهره‌های جوان و البته کاربلد در شوراهای مختلف معرفی شوند.