قمرالملوک اعتماد قاجار نوه دختری امیرکبیر تنها بازمانده این خاندان است که این روزها دریکی از اسایشگاه‌های استان البرز 100 سال را پشت سر گذاشته و در انتظار تجربه طلوعی دیگر از زندگی است.به گزارش مهر ،  تصور کنید عقربه‌های ساعت خلاف جهت به سالهای دور بازگردد و به شما بگویند می‌توانید ملاقاتی با یکی از صدر اعظم‌های قاجار امیر کبیر داشته باشید ،  چه حسی دارید ?  انانی که با امیر ملاقات داشته‌اند او را مردی درشت اندام و تنومند با موها و محاسنی بلند توصیف کرده‌اند که همواره جبه بر تن داشت و به منشیانش هم دستور می‌داد جبه به تن کنند ؛  گذاشتن کلاهی بلند بر سرش همواره او را متمایز می‌ساخت. وزیر مختار انگلیس در یکی از گزارش‌هایش می‌نویسد پول دوستی به هیچ وجه در امیر راهی ندارد ،  همه وی را فردی مورد اطمینان و غیر قابل فساد می‌دانند. هرچند پول‌هایی که به امیر می‌دادند و نگرفت دست اخر همه خرج کشتنش شد. فصل اول تاریخ :  درباره امیر کبیر کتاب قطور و قدیمی تاریخ را ورق میزنم ،  به فصل قاجار میرسم ،  سوار بر قطار تاریخ به سالها قبل سفر می‌کنم ،  هیاهوی کلاغ‌ها از فراز اسمان باغ به گوش می‌رسد ؛  بوته‌های گل سرخ در تلالو نور خورشید خودنمایی می‌کنند و فضا را در هر نسیم عطراگین می‌سازنند ؛  عصر یک روز بهاری است و جشنی درباغ برپا است ،  قائم مقام فراهانی میهمانی ترتیب داده محمد تقی از پنجره اشپزخانه چشم به باغ دوخته ،  پدرصدایش می‌زند و میخواهد تا سینی شربت را برای میهمانان ببرد در جریان مراودات نظرقائم مقام فراهانی به محمد تقی بچه اشپز12 ساله جلب می‌شود وقتی قائم مقام از او می‌پرسد هدیه چه می‌خواهی می‌گوید درس خواندن کنار بچه‌های شما در مکتب‌خانه را. قائم مقام بعد از جشن عصرگاهی با فراخواندن محمد تقی به اندرونی می‌گوید :  می‌خواهم نامه‌هایم را به ویژه نامه‌های خصوصی‌ام را تو بنویسی. تجربه‌های زیادی هست که باید بیاموزی هم خط خوبی داری و هم نثری روان …  …  از اینجا بود که محمد تقی به سمت منشی گری قائم مقام فراهانی درامد. اینها بخش‌هایی از یادداشت‌های دوران کودکی محمد تقی امیرکبیر است که می‌توان در دل محفوظات تاریخی جستجویشان کرد و با خواندنشان به سالهایی دور سفر کرد. تاریخ نگاران او را به دو فرسخی شمال غربی شهرستان اراک قریه هزاوه منتسب می‌دانند و زمان دقیقی از تاریخ تولدش در دست ندارند ؛  اما انچه به ثبت رسیده به سالهای 1186 تا 1230 باز می‌گردد. میرزا محمد تقی خان فراهانی شهره به امیر کبیر یکی از صدراعظم‌های ایران در دوران ناصر الدین شاه قاجار است. او در دوران صدرات خود قطار اصلاحات را با چند صد واگن و به منظور توسعه‌ی همه جانبه به راه انداخت شعارش حضور افراد قابل و عاقل بر سرکارها بود ؛  روزگار امیر روزگار قحط الرجالی امین و اگاه و دشمن‌شناس هم بود … او مناصب بدون کار را حذف  ،  با القاب و عناوین مبارزه عملی کرد ؛  به حفظ اثار تاریخی ،  توسعه صنعت ،  تنظیم امور مالیاتی ،  مبارزه جدی با رشوه و ارتشا پرداخت. حقوق مفت خوران را قطع کرد ،  تاسیس بیمارستان ،  تقویت و ساماندهی ارتش ،  ایجاد نیروی دریایی ،  ساخت کارخانه شکر ریزی ،  قند سازی ،  نخ ریسی ،  کاغذ سازی را در دستور کار اجرایی قرار داد. پست خانه ایجاد کرد ،  نخستین مدرسه به سبک جدید دارالفنون را او بود که در ایران تاسیس کرد ،  روزنامه وقایع اتفاقیه را زیر چاپ برد امیر کبیر به زیباسازی تهران و پیشرفت پایتخت نیز کوشید ،  در این راستا دست به ساخت بازارامیر و کاروانسرای امیر و تیمچه‌ای نو زد. همچنین به پاکیزگی گرمابه‌ها رسیدگی کرد و در اندیشه‌ی کشاندن بخشی از اب رود کرج برای اشامیدن مردم تهران بود که دوره‌ی زمامداری‌اش به پایان رسید و این طرح و دیگر اندیشه‌هایش ناکام ماند. از همه اینها مهمتر روحیه کار ،  غرور ملی ،  استقلال خواهی با محوریت قانون را سرلوحه امور خود در دوران سه سال و سه ماهه صدراتش قرار داد ؛  اما دیری نپایید اقدامات امیر کبیر خشم دسته‌ها‌ی حکومتی را برانگیخت ،  با کارشکنی‌های کج اندیشان دست اخر شاه به صدراعظم خود بدگمان شده و امیرکبیررا صدارت برکنار می‌کند. در متن نامه ناصر الدین شاه و عزل امیر کبیر امده است :  چون صدارت عظمی و وزارت کبری زحمت زیاد دارد و تحمل این مشقت بر شما دشوار است شما را از ان معاف کردیم باید به کمال اطمینان مشغول عمارت نظام باشید و یک قبضه شمشیر و یک قطعه نشان که علامت ریاست کل کراست فرستادیم و به ان کار اقدام نمایید تا امر محاسبه و سایر امور را به دیگر چاکران که قابل باشند واگذاریم. امیرکبیر بعد از عزل به فرمانروایی کاشان در می‌اید و برخی اقدامات روسیه موجب می‌شود تا ناصرالدین شاه فرمان قتل امیرکبیر را صادر کند. امیر سرانجام در روز 20 دی‌ماه سال 1230 در حمام فین کاشان به قتل رسید و در کربلا به خاک سپرده شد. با تمامی این اوصاف از امیرکبیر و ماندگاری‌اش در دل تاریخ است که ملاقات با او حتی در چند دقیقه هم شاید ارزویی توام با وجد باشد ؛ دست برقضا این فرصت برای ما مهیا شد تا گزارشی از نوه امیرکبیر قمرالملوک اعتماد قاجار تهیه کنیم ؛  او شخصی نیست جز دخترتاج الملوک و نوه دختری امیرکبیر. اگر بخواهیم جزئی‌تر درباره او بررسی کنیم باید به ازدواج‌های امیر رجوع نماییم.تاریخ نویسان درباره ماحصل ازدواج‌های امیرکبیر اینطور اورده‌اند که :  محمد تقی خان فراهانی امیرکبیر دو بار ازدواج کرد ،  ازدواج اول وی با جان‌جان‌خانم دختر حاج شهبازخان بود ،  حاج شهباز خان عموی امیر کبیر و در زمان صدارت خود از این زن جدا شده است. دومین همسر امیر ،  یگانه خواهرتنی ناصرالدین‌شاه ملک‌زاده‌خانم نام داشت و به عزت‌الدوله ملقب بود. او دختر محمد شاه و مهد علیا بود. او در شانزده سالگی به عقد ازدواج امیر در امد. امیر در این هنگام حدود چهل و سه ساله بوده است. این ازدواج ظاهرا به خواست و اشاره ناصرالدین شاه صورت گرفته است. امیر از نخستین همسر خود جان جان خانم که دختر عمویش هم بود ،  سه فرزند داشت :  میرزا احمد خان زاده مشهور به امیر زاده و دو دختر که نام یکی از انها سلطان خانم به ثبت رسیده است. عزت الدوله که همان دختر محمد شاه قاجار باشد نیز دو دختر داشت که یکی تاج الملوک خانم و دیگری همدم الملوک خانم نام داشتند. انچه از نسل امیرکبیر در استان البرز شاهد حضورش هستیم دختر تاج الملوک یعنی قمرالملوک اعتماد قاجار است. قمرالملوک قاجار متولد سال 1285 هجری قمری است و با اطلاعاتی که کسب کرده‌ایم وی تنها بازمانده دوره قاجار در کشور است که اخرین روزهای عمر خود را دریکی از اسایشگاه‌های استان البرز سپری می‌کند ؛  او پیشتر در یکی از هتل‌های تهران زندگی می‌کرده ؛  تفاوت سبک زندگی شاهانه با انچه دراین دوران تجربه می‌کند شاید حرف‌های ناگفتی فراوانی داشته باشد ؛ حضور این بازمانده در البرز دیگر درنگی نمی‌طلبد و بدون وقت کشی باید رفت …  فصل دوم تاریخ :  دیداری نا به فرجام با قمر الملوک قاجار 18 ربیع الاول 1434 هجری قمری یکی از روزهای دیماه مصاف با 18 ربیع الاول 1268 هجری قمری تاریخ به قتل رسیدن امیر کبیر در حمام فین کاشان بهترین زمان بود تا سری به نوه مشهورترین صدر اعظم ایران تنها بازمانده از دوره قاجار بزنیم ؛  برای دیدار با او باید راهی انتهای شهر کرج جایی نزدیک به کوه‌های البرز شویم. بارها و بارها در محافل مختلفی شنیده بودیم که ایران کوچک مهد مفاخر و مشاهیر است اما اکنون دیگر حضور نسلی از دوره قاجار ان هم نوه امیرکبیر در استان البرز مهری متقن بر این ادعا زد که به واقع البرز مهد مفاخر ،  مشاهیر و هنرمندان است. در یک صبح سرد زمستانی بارانی راهی مسیری شدیم که ما را به نوه امیرکبیرصداعظم ایران می‌رساند ؛  عکاس خبرگزاری مهر هم از روز قبل افیش شده بود تا لحظه‌هایی ماندگار را از دل تاریخ بیرون بکشد و بازهم تیتر یک مفاخر فرهنگی کشور بنام البرزی‌ها ثبت شود.در طول مسیر بارها و بارها تصویر امیرکبیر را در ذهن مرور کردم … . تا اینکه به اخرخط رسیدم. اینجا انتهای کرج است ،  جایی نزدیک به دامنه‌های ستبر البرز ،  در فراسوی قله‌ها ،  اینجا اسمان نزدیک‌تر است انگار ،  کوچه‌ای عادی را طی کردیم تا به مجتمعی رسیدیم که نوه امیرکبیر در انجا نگهداری می‌شود ،  حتی نمیشود تصورکرد که نوه امیرکبیر یکی از برجسته‌ترین صدراعظم‌های ایران در چنین جایی زندگی می‌کند !  این کوچه شبیه بسیاری از کوچه‌های دیگر این شهر است ؛  اما پشت این درها فرزندی ازنسل امیرکبیر زندگی می‌کند که گویا سالها است فراموش شده و در گوشه‌ای از یک اسایشگاه زندگی می‌کند. در این گیرو دارها و افکار بودم که به خود امدم و دیدم هنوز به اتفاق عکاس پشت درب سفید این مجتمع در انتظار هستیم …  با وجود انکه هماهنگی‌های لازم با بهزیستی به عمل امده اما هنوز امکان ورود به داخل مجموعه را نداریم. ساعت 11 صبح است و با اینکه بیش از یک ساعت است دق الباب کرده‌ایم اما درها هنوز به رویمان باز نشده ؛  یک ساعت بعد تماس گرفته می‌شود که با تمام تلاش‌هایی که صورت گرفته امکان دیدار با نوه امیرکبیر بنا به دلایل نامشخصی دست نمی‌دهد. فکرش هم ناراحت کننده است برای خبرنگار جماعت کار نشد ندارد حتی اگر بشود از دیوارهم برای شکار این سوژه باید چاره اندیشی کرد و هرطور که می‌شود بنحوی وارد مجموعه شد درهمین فکر بودم که درست در اوج ناامیدی به یکباره خانمی میانسال با روپوشی سپید برتن و چمکه‌های عاج دار بلندی در را به رویمان باز می‌کند و می‌گوید اجازه دارید وارد شوید و کوتاه با مدیر اسایشگاه صحبت کنید تا شاید راضی شود. خانم جلوتر می‌رود تا هدایت مسیر را عهده دار شود … . از توصیف فضا جز یک حیاط معمولی با شاخه‌های خشک در فصل سرد زمستان و قطره‌های بارانی که زمین را خیس کرده و پرده‌های ابی رنگی که از پشت شیشه‌ها پیدا است چیزی چشم را به خودش جلب نمی‌کند. این بار به حضور مدیر مجموعه می‌رسیم خانمی خوش سیما و مقرراتی که پشت میز ریاست مجموعه قرار دارد ،  ان سوی خط از طرف بهزیستی کرج در حال هماهنگ کردن هستند اما گویا این هماهنگی از نوعی دیگری است اینها را از شمه خبرنگاری میشد حدس زد ،  گوشه‌ای از دیوار این اسایشگاه تصاویری از سالمندان کنار هم چیده شده است … بارها و بارها عکس‌ها را زیر رو کردم تا شاید نشانه‌ای از خاندان صدر اعظم ایران در ان پیدا کنم ،  اما انگار قرار است این دیدار دست ندهد … . ان سوی دیوار لیستی از فهرست غذای روزانه نوشته شده و کنارش منشوری از حقوق سالمندان …  … مدیرمجموعه بعد از انکه مکالمه‌اش به پایان رسید سعی می‌کند که متقاعدمان کند که این دیدار را فراموش کنیم ؛  اما مگر می‌شود !  !  ! او می‌گوید قمرالملوک دچار فراموشی و هذیان است ،  بعد از مرگش هم فقط وکیل‌اش است که کارهایش را عهده دار خواهد بود.سپس شماره‌ای از وکیل خانوادگی قاجار را می‌دهد ،  اقای علیزاده میگویند در صورت موافقت ایشان اجازه این ملاقات را داریم. اقای علیزاده پس از شنیدن صحبتها برخلاف مخالفت‌های مدیرمجموعه کاملا با دیدی باز موضوع را می‌پذیرد و می‌گوید باید چند روز فرصت بدهیم !  !  قطعا حلاوت این دیدار با صبر شیرین‌تر خواهد بود ؛  ما هم شاید دست از پا دراز‌تر از این دیدار نافرجام بازگشتیم اما به امید اینکه بزودی این دیدار دست دهد. فصل سوم تاریخ :  دیدار با نوه صدر اعظم ایران در البرز چند روز از بازگشتمان گذشت ،  از دست دادن سوژه‌ای به این مهمی شاید تا سالها جای افسوس را برایم باقی می‌گذاشت از این رو عزم خود را جزم کردم تا هرطور شده بدون توجه به نوع برخوردهای احتمالی و …  تنها تمرکزم را روی سوژه اصلی قرار دهم. بالاخره پیگیری‌های مکرر جواب داد و از پایتخت مجوز این دیدار به شرط‌ها و شروط‌ها صادر شد. اما این دیدار یک شرط داشت و ان اینکه به هیچ عنوان مصاحبه‌ای با وی صورت نگیرد و تنها اجازه داریم عکس بگیریم !  !  در این مواقع است که می‌گویند کاچی به از هیچی …  طبق قولی که دادیم قرار شد فقط برای گرفتن عکس دوباره عازم اسایشگاه شویم.وقتی زنگ ورودی را به صدا دراوردیم عکاس مهر عنوان کرد که لنز دوربین‌اش را جا گذاشته ؛  مثل خیاطی که قیچی ندارد !  !  !  به واقع این تاریخی‌ترین گزارشی است که تا به حال نوشته‌ام و هیچ گاه فراموش نخواهم کرد …  به هر روی مجبور شدم تا برگشت عکاس مدتی را با مدیرمجموعه سپری کنم ،  کمی سخت بنظر می‌رسید … اما کم کم یخ شان باز شد و وقتی دیدند واقعا مشتاق دیدن قمرالملوک هستم از من دعوت کردند که به همراه شان طی سرکشی وارد مجموعه و به قول قدیمی‌ها وارد اندرونی شان شویم … خلاصه در نخستین اتاق این اسایشگاه نوه امیرکبیرسکنی گزیده بود ،  خانم پیر و دوست داشتی که میخواستی ساعت‌ها کنارش بنشینی و با خاطرات گذشته به سالهای دور سفر کنی ؛  اما افسوس که این مجوز را نداشتیم و فقط چند دقیقه اجازه گرفتن عکس وجود داشت. او نه یک شاهزاده خانم با لباس‌های فاخر بود و نه همچون پدربزرگش جبه برتن داشت ؛  او یک دوشیزه خانم با لباس‌هایی معمولی ،  مثل بقیه انسانها بود …  در سیمایش رگه‌هایی از اجدادش به چشم می‌امد و خوش سر و زبان بود.مدیراسایشگاه ابتدا قمرالملوک را توجیه کرد و گفت :  برای بزرگداشت پدربزرگت قرار است گزارشی تهیه کنند و میخواهند از شما عکس بگیرند. او هم با کلام دلنشین خود ابراز رضایت کرد و گفت :  خوب عکس بگیرید …  این عکس بگیریدش بدجور صدر اعظمانه بود !  !  عکاس از راه رسید و عکس‌های خود را از اخرین بازمانده امیرکبیرد ر تاریخ به ثبت رساند ؛  قمرالملوک بسیار خوش مشرب و دوست داشتنی بود و مدام از ما سوال می‌پرسید. به او می‌گفتند زیاد صحبت نکند می‌گفت :  من کی روزش حرف زدم که شبش بخواهم حرف بزنم !  او تشخیص نمی‌داد الان روز است یا شب !  ! شعرهایی را پراکنده زمزمه می‌کرد که حاکی از یاس و ناامیدی بود او می‌گفت زندگی کرده و دیگر به اخر خط رسیده است …  اما پشت چشمانش حرف‌های ناگفته فراوانی موج می‌زد که شاید مجال بیانش نبود … او هنوز سرزنده بود ؛  شوق و امید به زندگی در چشمانش خودنمایی می‌کرد. بیشتر مراوداتمان حول محور ژست گرفتن‌های قمرالملوک برای ثبت لحظه‌های ماندگار گذشت … حالت دست و پنجه‌هایش نشان می‌داد که زندگی مرفه‌ای را داشته و اکنون روزگار او را به این اسایشگاه کشانده است … انطور که عنوان می‌شد بستگانش در خارج از کشور هستند و او در اینجا غریب است.مدیراسایشگاه در شرح حال نوه امیرکبیر گفت :  او به بیماری وسواس دچار است و گذشته مرفه‌اش اکنون زندگی در اینجا را برایش کمی دشوار ساخته  ؛  تجربیات و سبک زندگی پیشین او با اکنون زمین تا اسمان متفاوت است ؛  او روزی موزییسن بوده ،  عادت به پوشیدن لباس‌های انتیک و شیک داشته است ،  حمامش هم مجلل و با تشریفات بوده دراینجا حتی برای استحمام نیز مقاومت می‌کند زیرا زندگی که قبلا داشته بسیار با انچه اینجا تجربه می‌کند فرق دارد.او حتی مدتی هم در یکی از هتل‌های تهران زندگی می‌کرده و در نهایت تصمیم گرفته می‌شود که به کرج کوچ کند و روزهای پایانی عمرش را در اینجا بگذراند. وقتی درباره جزئیات بیشتر گذشته قمرالملوک قاجار کنکاش کردیم وکیل‌اش با وجود نهایت همکاری تا اخرین لحظه از پاسخ دادن به بسیاری از سوالات سرباز زد … .درپایان این دیداربه یادماندنی مدیراسایشگاه با لبخندی دلنشین گفت :  این گزارش باتمام پیگیری هایتان نتیجه داد قطعا خوشحال هستید ما نیز به جهت همکاری هایشان با تشکرعازم تهیه گزارش شدیم ؛  حوالی ظهر بود سایر سالمندان در فضای لابی مجموعه در حال هواخوری بودند … . قطعا مفاخر بیشمار دیگری همچون قمرالملوک‌ها در جای جای این استان حضور دارند این مفاخر و مشاهیر سرمایه‌های فرهنگی این کشور هستند که باید تا زمان زنده بودنشان به یادشان بود ،  به دیدارشان رفت و برایشان بزرگداشت گرفت.در پایان باید بگوییم قمر الملوک قاجار نوه صدر اعظم ایران که اقدامات پدربزرگت امروز بر صفحه کتاب قطور تاریخ این کشور از دوران قاجار یادگار مانده ؛  گرچه تو در ماه‌های پایانی عمرت بسرمی بری و همه چیز را به ظاهر فراموش کرده‌ای ،  اما یک تاریخ و یک نسل هستند که از اقدامات پدربزرگ ات به نیکی یاد می‌کنند.اری اقدامات مردان بزرگ تاریخ این کشورهیچ گاه از حافظه تاریخ این مرز و بوم پاک نخواهد شد.