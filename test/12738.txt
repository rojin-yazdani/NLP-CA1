کارشناسان نسبت به وقوع بحران مالی در بانک‌های خصوصی ناشی از عدم برگشت تسهیلات اعطا شده در بخش مسکن از سوی این بانک‌ها هشدار دادند.پس از وقوع بحران مالی جهان این پیش بینی که بحران مذکور تا پایان سال 2009 ادامه خواهد داشت مطرح شده و قیمت مسکن در ایران نیز تاکنون افت 30 درصدی را تجربه کرده است. کارشناسان اعتقاد دارند با تداوم این رکود قیمت مسکن بیشتر کاهش خواهد یافت و بانک‌های خصوصی درباره برگشت تسهیلات اعطا شده به واحدهای مسکونی و ساختمانی در قسمت‌های شمالی شهر تهران و کلانشهرها با مشکل مواجه می‌شوند .به نوشته سرمایه ،  این شرایط در حالی است که عدم تعادل عرضه و تقاضا در بازار مسکن طی یک سال اخیر باعث شد تا رکود در بازار مسکن اغاز شود. بحران مالی جهان در واقع ،  تاثیر مضاعفی بر رکود در این بازار نهاده است. کارشناسان اعتقاد دارند چنانچه پیش بینی‌های لازم جهت خروج از بحران بازار مسکن صورت نگیرد ،  احتمال وقوع بحران عدم بازگشت تسهیلات همانگونه که در ایالات متحده روی داد در ایران نیز رخ خواهد داد .در میزگرد تخصصی تاثیر بحران مالی بر اقتصاد ایران که چهارشنبه هفته گذشته در دانشکده مطالعات جهان دانشگاه تهران با حضور عباس اخوندی تدوین کننده لایحه خصوصی سازی ،  محمد طبیبیان صاحب نظر در حوزه پولی و بانک ،  مالکلس سویر صاحب نظر پولی و استاد دانشگاه لیدز انگلستان و حسین عبده تبریزی صاحب نظر حوزه مالی برگزار شد این کارشناسان به بررسی تاثیرات این بحران بر اقتصاد ایران ،  مروری مجدد کردند .لزوم کاهش ریسک سرمایه گذاریپس از انکه دکتر عباس اخوندی به عنوان گرداننده میزگرد به تشریح اهداف میزگرد تخصصی بحران مالی جهان و معرفی مهمانان و تاثیر ان بر اقتصاد ایران پرداخت و کلیاتی از بحران را ارائه کرد .عباس اخوندی با اشاره به اینکه ،  بحران مالی بین المللی می‌تواند برای ایران ،  فرصتی باشد به شرط اینکه ریسک سرمایه گذاری در کشور کاهش پیدا کند ،  گفت :  اما اکنون می‌بینیم که این اتفاق نیفتاده و همچنان ریسک سرمایه گذاری بالاست بنابراین چندان نمی‌توان فرصت‌های بالقوه به وجود امده از بحران مالی جهان را به فعلیت تبدیل کرد. مسیر بازاندیشی دولت هاپروفسور سویر استاد دانشگاه لیدز انگلستان نیز به تشریح ابعاد بحران جهانی و نقش دولت‌ها در کنترل بحران پرداخت. وی گفت :  وقتی قیمت‌ها بسیار بالا می‌رود باید نسبت به اینده کمتر اعتماد کنیم بنابراین به نظر می‌رسد یکی از علل بحران ان است که برخی بازارها درست مدیریت نشده است. وی با طرح این سوال که ایا باید به اقتصاد ازاد بازگشت یا اینکه نقش پررنگ دولت‌ها را در اقتصاد بپذیریم ،  گفت :  دولت‌ها هم اکنون برای احیای سرمایه گذاری بخش خصوصی پول خرج می‌کنند و بالطبع با افزایش نقدینگی اوضاع بهتر خواهد شد. وی در پاسخ به این سوال که مرز دخالت دولت‌ها در اقتصاد کجاست و ایا نحوه نظارت ناظران پولی و مالی تغییر خواهد کرد ،  گفت :  پیش بینی می‌شود علاوه بر تغییر ساختار نظارتی این ناظران ،  میزان نظارت نیز افزایش یابد. وی درخصوص اینکه برای کنترل بحران از میان متغیرهای روانی ،  سیاسی و اقتصادی چه متغیرهایی باید در اولویت قرار گیرد ،  گفت :  شاید ترکیبی از این متغیرها باید در دستور کاردولت قرار بگیرد. همانگونه که هزینه‌های ناشی از جنگ عراق و افغانستان یکی از علل بحران بود. ایالات متحده باید به تعدیل این سیاست‌ها توجه کند ضمن اینکه دولت‌ها باید برنامه‌هایی برای ایجاد اعتماد و اطمینان در مردم تدوین کنند. وی گفت :  بحران باعث شده تا دولت‌ها وادار به بازاندیشی در سیستم‌های قبلی شوند از جمله بازاندیشی در نقش دولت ،  نقش بازار به خصوص بازار مالی و نظام‌های واضع مقررات. سویر اضافه کرد :  اکنون سوال این است که ایا نظام مقررات گذاری مالی و پولی در جهان در استانه ایجاد یک سیستم جهانی مقررات مالی و پولی هستند به طوری که همه بانک‌های جهان از ان تبعیت کنند ،  همانگونه که جهان هم اکنون انها را برای مدیریت جهانی تجارت ایجاد کرده است …  وی گفت :  اینکه جهان چه میزان به سیاست‌های مالی و چه میزان به سیاست‌های پولی نیاز دارد ،  سوال دیگری است که هم اکنون مطرح می‌شود. به گفته وی هم اکنون دولت‌ها ترکیبی از این دو را در دستور کار دارند .سیاست‌های مالی کمک می‌کند که مردم قدرت خریدشان بالا رود و سیاست‌های پولی به حفظ قدرت بانک‌ها می‌انجامد .وی گفت :  هم اکنون ،  دولت‌ها به سمتی حرکت می‌کنند که میزان سپرده‌های مردم را تا حداکثر ممکن تضمین کنند همچنین به بانک خصوصی با تضامین کمتری تسهیلات می‌دهند. توسعه اقتصادیدکتر محمد طبیبیان سخنران بعدی بود که در ریشه یابی تاثیرات بحران در اقتصاد ایران پرداخت .وی با اشاره به اینکه هم اکنون رکود در بازار مسکن به عنوان یکی از نشانه‌های بحران دیده می‌شود ،  گفت :  اکنون می‌بینیم که کاهش قیمت نفت و رکود در بازار سهام نیز مضاعف شده است. رئیس اسبق موسسه علوم بانکی گفت :  تاثیرات بحران در اقتصاد ایران در چهار محور قابل تحلیل است ؛  کاهش جهانی قیمت نفت از حدود 120 دلار به 47 دلار و قیمت نفت ایران از 112 دلار به حدود 40 دلار که تاثیر قابل ملاحظه خود را بر بودجه و تولید خواهد گذاشت. وی با اشاره به مدلی که درصد تغییرات درامد نفتی به تغییرات درامد حقیقی را نشان می‌دهد ،  گفت :  این مدل نشان می‌دهد که با کاهش قیمت نفت ،  مدیریت درامدهای نفتی بهتر شده است و درامدهای غیرنفتی از پویایی بهتری برخوردار بوده اند. وی با اشاره به پیامدهای کاهش درامد نفتی دولت گفت :  دولت در سال اینده با کاهش درامدها ،  دوگونه می‌تواند برخورد کند ؛  یکی منابع مورد نیاز را از طریق نقدینگی از بانک مرکزی ایجاد کند که در نتیجه جامعه با تورم شدید مواجه می‌شود و روش دیگر ان است که از دامنه هزینه‌های خود بکاهد که در این صورت با مشکلات اجتماعی و سیاسی روبه رو خواهد شد. وی در بخش دیگری از سخنان خود گفت :  یکی دیگر از تاثیرات بحران ان است که کالاهای قابل مبادله با خارج و صادراتی به سمت کالاهای غیرقابل صادرات سوق پیدا می‌کند. وی با بیان اینکه بحران مالی جهان در ایران باعث خواهد شد که ظرفیت اشتغالزایی کاهش پیدا کند  ،  گفت :  یکی از مسائلی که دولت باید نسبت به ان نگران باشد کاهش نرخ مشارکت نیروهای فعال است چرا که اکنون برخی نیروهای فعال کشور پس از انکه مدت زمانی را در جست وجوی کار سپری می‌کنند و به نتیجه نمی‌رسند ،  عملا دچار حس ناامیدی شده و به دنبال کار نخواهند رفت و در واقع به نیروی غیرفعال تبدیل می‌شوند. به گفته دکتر طبیبیان ،  این پدیده که طی سال‌های اخیر تشدید شده باید مورد توجه دولت قرار گیرد .تاثیرات دیگر بر اقتصاد ایراندکتر عبده تبریزی ،  بحران مالی بین المللی را ریشه یابی کرد و اقداماتی را که ایران باید در شرایط فعلی انجام دهد مورد تحلیل قرار داد.وی با ارائه تعریفی از بحران گفت :  بحران مالی وضعیتی است که نهادهای مالی یا دارایی‌های مالی ،  ارزش خود را به میزان زیادی از دست می‌دهند. وی با بر شمردن نشانه‌های بحران به پنج عامل شکستن حباب قیمتی ،  بحران‌های ارزی ،  عدم پرداخت دولت‌ها ،  هراس از بانک‌ها و رکود حاصل از ان و در نهایت سقوط بازارهای سهام ،  اماری از سقوط سهام در کشورهای مختلف ارائه کرد .دکتر حسین عبده تبریزی به اثار کوتاه و بلندمدت بحران مالی جهان بر اقتصاد ایران اشاره کرد و گفت :  در کوتاه مدت ،  شاخص بورس ،  درامد نفت و ارزی دولت کاهش می‌یابد. همچنین امکان چانه زنی اندکی بهتر در شرایط تحریم جاری رخ خواهد داد و واردات ارزان و خصوصی سازی کندتر شده و در بعضی خصوصی سازی‌ها مانند پتروشیمی‌ها با چالش مواجه خواهیم شد. وی گفت :  در بلندمدت شاهد کسری بودجه عظیم در سال‌های بعد و انتقال اثار رشد پایین‌تر اقتصادی کشورها به ایران خواهیم بود و به عبارت دیگر مشکل دنیا ،  مشکل ایران خواهد شد. وی اصلاح نظام مالی را ضروری خواند و گفت :  در شرایط فعلی برای پویایی بورس باید به سمت استفاده از ابزارهای ثابت حرکت کنیم به این معنی که بورس با انتشار اوراقی که نرخ سود ثابت و مشخص دارد زمینه حرکت در بورس را فراهم اورد. وی همچنین با بیان اینکه در ایران پروژه در حوزه‌های مختلف تا هفت ،  هشت سال اینده بسیار است ،  گفت :  تنها موتوری که می‌تواند این پروژه‌ها را راه اندازی کند جذب سرمایه‌های خارجی است و اگر تامین مالی مناسب صورت گیرد ایران می‌تواند کمترین زیان را از بحران تجربه کند. دکتر عبده تبریزی همچنین گفت :  حدود هزار و 400 میلیارد دلار به بازارهای سرمایه کشورهای مختلف ،  زیان وارد شده است. همچنین در اوریل 1945 و دسامبر 2008 به میزان 200 تا 300 میلیارد دلار زیان وارد شده است.وی در بخش دیگری از سخنان خود با اشاره به تاثیر بحران بر بخش واقعی اقتصاد گفت :  در شرایط انقباضی پولی ،  کندی چرخه اقتصاد جهانی و کاهش قیمت انرژی رشد اقتصادها را کند می‌کند. وی یاداور شد :  با توجه به تداوم بحران در اقتصاد کشورها ،  رکود اقتصادی در راه است و رشد اقتصادی سال 2009 حداکثر 5 / 0 درصد براورد می‌شود. همچنین تورم ارام می‌گیرد و به متوسط 3 / 2 درصد می‌رسد. فرایند تسهیل وام دهی در سال 2009 ادامه خواهد یافت و نرخ‌های اسمی زیر سه درصد خواهد بود. وی با اشاره به اقتصاد چین و مقایسه ان با اقتصاد ژاپن گفت :  اقتصاد چین نیز از دوران اوج خود دور خواهد شد و رشد اقتصادهای پیشرفته را تجربه خواهد کرد. وی با اشاره به بحران‌های حاصله در مناطق مختلف جهان طی چند دهه اخیر گفت :  در بحران موسسات پس انداز و وام ،  در سال‌های 1985 تا 1989 میلادی ،  161 میلیارد دلار زیان حاصل شد. در بحران مالی ژاپن در اواخر دهه 80 و اوایل دهه 90 ،  حباب املاک و مستغلات و سهام ،  باعث زیانی نزدیک به 700 میلیارد دلار شد. در بحران مالی غرب اسیا نیز در سال 1997 کشورهای بحران زده ،  زیانی بالغ بر 300 میلیارد دلار را تجربه می‌کردند اما در بحران مالی بین المللی ،  زیان‌ها تاکنون از مرز هزار و 400 میلیارد دلار گذشته است. وی با اشاره به اینکه چرا بحران تا این حد عمیق شد ،  به تشریح ارتباط بخش ساختمان و بازار سرمایه از طریق تبدیل کردن دارایی‌ها به اوراق بهادار رهنی پرداخت و گفت :  بزرگی و اهمیت بخش ساختمان باعث شد تا در ایالات متحده حجم بزرگی از اوراق بهادار رهنی ایجاد و فروخته شود و این مساله منجر شد که وابستگی متقابل بازار مسکن و بازارهای مالی جهانی اکنون بیش از همیشه باشد. به گفته وی هم اکنون نسبت کل دارایی‌ها ملکی به اوراق بهادار 54 به 46 درصد است.وی در ادامه با تشریح دلایل بروز بحران در بازارهای مالی امریکا گفت :  این اتفاق می‌تواند در بانک‌های خصوصی ما نیز رخ دهد. وی گفت :  در ایالات متحده بازار مسکن با بازار سهام از طریق تبدیل به اوراق بهادار کردن دارایی‌ها به هم پیوند پیدا کرده اند. این پیوند باعث شده بحران از بخش زمین و ساختمان به کل بازار سرمایه با سرعت بسیار زیادی منتقل شود. وی با اشاره به اینکه در سال 2002 ،  54 درصد کل اوراق بهادار به بخش ساختمان مربوط بوده  ،  گفت  :  در خصوص تبدیل به اوراق بهادار کردن اینگونه است که سرمایه گذاران به جای انکه مستقیما در حوزه مسکن سرمایه گذاری کنند در اوراقی سرمایه گذاری می‌کنند که بانک مسکن به پشتوانه سرمایه گذاری روی پروژه‌های ساختمانی انجام داده است. عبده تبریزی یاداور شد :  حدود60 درصد از وام‌های رهنی که برای خرید مسکن در بلندمدت برداشت می‌شود تبدیل به اوراق بهادار شده و سر از کشور‌های مختلف مانند چین ،  ژاپن و امریکا دراورده است و انگاه بانک‌های سرمایه گذاری به جای اینکه اول سپرده بگیرند و بعد وام دهند ،  این کار را نکردند بلکه میزانی از سرمایه خود را تبدیل به اوراق بهادار کردند و سپس این منابع را به صورت خرده فروشی واگذار و خرده فروشی را دوباره در بازار تبدیل کردند و به فروش رسانده‌اند و دوباره با منابع حاصله وام‌های بیشتری داده اند. بحران بازپرداخت وام هاوی با اشاره به اینکه برای اولین بار در تاریخ بانکداری می‌بینیم که میزان بدهی بانک‌ها و میزانی که انها دارایی خلق کرده‌اند از میزان سپرده‌هایی که جذب کرده‌اند بالاتر رفته است  ،  گفت :  حتی در بانک‌های تجاری هم بالاتر رفته است. در بانک‌های سرمایه گذاری که قبلا اجازه داده نمی‌شد وام داده شود مقدار زیادی تسهیلات برداشت شده است و چندین برابر سرمایه شان وام گرفته اند. وی اظهار کرد :  بعد از سال‌های 2006 -  2001 قیمت‌های مسکن به میزان 134 درصد بالاتر می‌رود. این رشد در اقتصادی که تولید ملی ان رشدی دو درصدی دارد طی شش سال حداکثر 12 درصد می‌شود. وی با اشاره به اینکه چگونه این اتفاق در امریکا افتاد ،  گفت :  بعد از پایین امدن نرخ سود بانکی برای اینکه در اقتصاد تحرک ایجاد شود وام‌های گسترده‌ای در بخش ساختمان تا 120 درصد ارزش مسکن داده شد. وی گفت :  وقتی چنین معجزه‌ای در اقتصادی مانند امریکا می‌افتد باید نگران ان بود. در سال 2006 افزایش قیمت مسکن کند و معلوم شد که حباب است. وی گفت :  در خانواده‌ای که با توانایی هزار دلار درامد دو تا سه هزار دلار قسط قبول کرده بود ،  با بالا رفتن قیمت مواد غذایی و بنزین پرداخت‌ها میسر نشد و پیامد دریافت وام‌های زیراستاندارد خود را کم کم نشان داد. از سوی دیگر بانک‌ها نیز در سال‌های اخر وام‌هایی را پرداخت می‌کردند که با تغییر نرخ تورم ،  نرخ سود نیز تغییر می‌کرد و این تاثیر مضاعفی بر ایجاد بحران داشت. وی یاداور شد :  این بحران می‌تواند در ایران هم اتفاق بیفتد. بانک‌های خصوصی که در حوزه خرید مسکن تا 70 درصد وام در شهر تهران و شهر‌های بزرگ پرداخت کرده‌اند ممکن است با این شرایط روبه رو شوند به طوری که با کاهش قیمت مسکن صاحب خانه‌ای که واحد مسکونی را خریداری کرده ،  اقساط خود را پرداخت نکند و به بانک اعلام کند که مسکن خود را پس بگیرد و چون قیمت به میزان 30 درصد افت کرده و ممکن است بیش از این افت کند و از سوی دیگر خریدار هم عنوان کند که توان پرداخت اقساط را ندارد پس بهتر است بانک واحد مسکونی را دریافت کند و این اتفاق در ایالات متحده افتاد و ممکن است در ایران نیز روی دهد.