فارس  :  مراسم ایین بدرقه تیم فوتبال نوجوانان اعزامی به رقابت‌های مقدماتی اسیا امروز در باشگاه سایپا برگزار شد. به گزارش سایت باشگاه سایپا ،  مراسم ایین بدرقه تیم فوتبال نوجوانان اعزامی به رقابت‌های مقدماتی اسیا که از 17 شهریورماه در عراق برگزار خواهد شد ،  امروز با حضور اعضای کادر فنی و بازیکنان تیم ملی فوتبال نوجوانان ایران در کلبه خورشید باشگاه سایپا برگزار شد. در این مراسم ارش کوشا ضمن خوش امد گویی به حاضرین در این مراسم و ارزوی موفقیت برای تیم ملی نوجوانان کشور خطاب با بازیکنان این تیم اظهار داشت :  ما شما را به عنوان سرمایه و امانت تلقی می‌کنیم و همواره بر این باور بوده‌ایم که می‌بایست بدور از تعارف و نمایش ،  جدی‌ترین توجه را در سطح رده‌ها به ورزشکاران جوان و نوجوان و پایه ارایه داد. وی اضافه کرد :  اول به شما بازیکنان تیم ملی نوجوانان کشور که اینده ورزش این مرز و بوم محسوب می‌شوید به خاطر داشتن مربی فهیم ،  متدین ،  کار بلد و توانایی مانند علی دوستی مهر و همکارانشان تبریک می‌گویم و در مرحله دوم به جناب اقای علی دوستی به خاطر در اختیار داشتن جوانان خوب و با صفایی مثل شما که انصافا جای شکر مضاعف از خداوند متعال را دارد تبریک می‌گویم. شما نوجوانان در سن بسیار مهمی قرار دارید و می‌توانید از ظرفیت‌های خود استفاده کنید. بی‌تردید رمز موفقیت انسان توکل به خدا و ائمه اطهار  ( ع )  و احترام به پدر و مادر است و بنده معتقدم هیچ انسانی موفق نخواهد شد مگر اینکه از مجرای رضایت پدر و مادر عبور کند. مدیرعامل شرکت فرهنگی ورزشی سایپا خطاب به بازیکنان گفت :  در 90 دقیقه حضور در مستطیل سبز 90 فرصت برای برقراری ارتباط با خداوند وجود دارد و بهترین فرصت‌ها در اختیار شماست. کوشا با اشاره به تعبیر علی دوستی مهر از بازیکنان تیم‌های پایه به عنوان الماس ان را نشانگر درک بالای سرمربی تیم ملی نوجوانان دانست و حمایت از چنین مربیانی را فرض واجب مدیریت ورزش عنوان کرد. در ادامه این نشست ،  علی دوستی مهر سرمربی تیم ملی نوجوانان کشور نیز صحبت‌های خود را با سوره عصر اغاز کرد و گفت :  انسان در مسیر زندگی خود مدام در حال تجربه است. باشگاه سایپا کار بسیار ارزشمندی انجام داد و به اعتقاد من این باشگاه با پرداختن به تیم‌های پایه به کشور خدمت رسانی می‌کند. به اعتقاد من تمام کسانی که در شناسایی استعدادهای پایه فعالیت می‌کنند و اینده ورزش ایران را می‌سازند خادمان این مرز و بوم هستند. وی در خاتمه ضمن تقدیر از منوچهر واحدی مربی پیشکسوت تیم پایه فوتبال سایپا و ارزوی سلامتی برای وی ،  خاطر نشان کرد :  امیدوارم تیم ملی نوجوانان کشور با حضور پرقدرت در رقابت‌های اسیایی و کسب نتایج درخشان بتواند باعث افتخار ایران عزیز شده و گوشه‌ای زحمات خادمین این مملکت را جبران کند. در ادامه این مراسم نیز محمدرضا ملا محمد رییس کمیته فرهنگی فدراسیون فوتبال در خصوص اهمیت مباحث فرهنگی در ورزش و برنامه‌های ارزنده باشگاه سایپا در این حوزه صحبت کرد و شهبازی معاون ورزشی سایپا نیز در خصوص اهمیت تیم‌های پایه برای سایپا سخنرانی کرد. در پایان این مراسم به بازیکنان و اعضای کادر فنی این تیم هدایایی به رسم یادبود اهدا شد.