نماینده ایران در اژانس بین‌المللی انرژی اتمی طی مصاحبه‌ای گفت که غرب انتظار دارد ایران غنی‌سازی اورانیوم را که غرور ملی ایرانیان است در مقابل مبادله با قطعات هواپیما متوقف کند.به گزارش فارس ،  علی اصغر سلطانیه نماینده ایران در اژانس بین‌المللی انرژی اتمی در گفت‌وگو با برنامه بحث سخت شبکه خبری بی‌بی سی به بررسی ابعاد مختلف برنامه هسته‌ای ایران و مذاکرات تهران و اژانس بین‌المللی انرژی اتمی پرداخت. *چند کشور معدود معادل جامعه جهانی نیستند سلطانیه بارها در این مصاحبه از مجری این برنامه خواست تا چند کشور معدود جهان را که با برنامه هسته‌ای ایران مخالف هستند جامعه جهانی معرفی نکند و تاکید کرد که بیش از 100 کشور جهان که عضو جنبش عدم تعهد هستند ،  از برنامه هسته‌ای ایران حمایت کرده‌اند.نماینده ایران در اژانس بین‌المللی انرژی اتمی گفت که مذاکرات با اژانس بین‌المللی انرژی اتمی درباره ابعاد به اصطلاح نظامی برنامه هسته‌ای ایران از 2 ماه پیش اغاز شد و اژانس نیز از این مذاکرات استقبال کرد. *هیچ سندی درباره نظامی بودن برنامه هسته‌ای ایران وجود ندارد سلطانیه تاکید کرد که هیچ سندی درباره نظامی بودن برنامه هسته‌ای ایران وجود ندارد.وی به اغاز مذاکرات ایران و اژانس بین‌المللی انرژی اتمی در استانبول 2 اشاره کرد و گفت که در مذاکرات استانبول 2 ایران و گروه 1 + 5 تفاهم‌های تاریخی داشتند و قبول کردند که درباره برخی اصول توافقاتی صورت بگیرد. *اگر همه طرف‌ها به تعهدات استانبول 2 پایبند باشند مذاکرات مسکو موفق می‌شود نماینده ایران در اژانس بین‌المللی انرژی اتمی افزود که ما برای مذاکرات اهمیت قائل هستیم و ان‌پی‌تی و حق استفاده از انرژی صلح‌امیز هسته‌ای مبنای مذاکرات ایران است. اگر همه طرف‌ها به تعهدات استانبول 2 پایبند باشند ،  مذاکرات مسکو با موفقیت همراه خواهد بود. *هیچ کس جرئت حمله کردن به ایران را ندارد مجری بی بی سی در ادامه این مصاحبه به برخی از تهدیدات مقامات رژیم صهیونیستی علیه ایران اشاره کرد که سلطانیه در پاسخ به این موضوع گفت :  هیچ کس جرئت حمله به ایران را ندارد. اینکه اسرائیل به ان پی‌تی نمی‌پیوندد شرم اور است. سیاست هسته‌ای اسرائیل بر اساس فریب و ابهام است. ایهود اولمرت نخست وزیر اسرائیل بر داشتن سلاح هسته‌ای اذعان کرده است اما سفیر اسرائیل در اژانس بین‌المللی انرژی اتمی داشتن سلاح اتمی را انکار کرده است.سلطانیه همچنین درباره تهدید امریکا درباره حمله به ایران گفت که در سال 1990 میلادی در سازمان ملل قطعنامه‌ای تصویب شد که هرگونه حمله به تاسیسات هسته‌ای احداث شده و یا در حال احداث بر خلاف منشور سازمان ملل است و سازمان ملل باید فورا در این زمینه وارد عمل شود. *ایران همواره مخالف تسلیحات کشتار جمعی بوده است نماینده ایران در اژانس بین‌المللی انرژی اتمی در ادامه این مصاحبه به عدم تلاش ایران برای دستیابی به تسلیحات اتمی تاکید کرد و گفت :  طی 30 سال گذشته ما همواره مخالف تسلیحات کشتار جمعی بوده‌ایم و این موضوع را می‌توان در جنگ 8 ساله با صدام مشاهده کرد که انها علیه ایران از سلاح‌های کشتار جمعی استفاده کردند اما ایران هرگز از این تسلیحات استفاده نکرد از سوی دیگر رهبر ایران فتوایی درباره حرام بودن تسلیحات اتمی داده است. *ایران با ذهنیت صهیونیسم مشکل دارد وی در ادامه به صلح جو بودن ایران اشاره کرد و گفت :  طی 200 سال گذشته ایران به هیچ کشوری حمله نکرده است. مشکل اصلی ایران با اسرائیل ،  مشکل ذهنیت است. ما با ذهنیت صهیونیسم مخالف هستیم و باید این ذهنیت از بین برود. تنها ایران با این ذهنیت مشکل ندارد بلکه تمام جهان با ان مشکل دارند. *غرب حقیقت را نمی‌گوید ،  تحریم‌ها مردم ایران را هدف قرار داده است علی اصغر سلطانیه در ادامه این مصاحبه درباره تاثیر تحریم‌ها علیه ایران صحبت کرد و گفت :  امریکا و اروپا حقیقت را از مردم خود پنهان می‌کنند. تحریم‌ها هیچ تاثیری بر برنامه هسته‌ای تهران نداشته است و تمامی 90 قطعه مورد نیاز سانتریفوژها در داخل ایران ساخته می‌شود و هر بار که تحریم‌ها افزایش یافته است تعداد سانتریفیوژها نیز افزایش یافته است. تحریم‌های غرب مردم ایران را هدف قرار داده است. وی افزود :  هدف وضع کنندگان تحریم‌ها چیست ایا هدف انها کند کردن برنامه هسته‌ای ایران بوده است یا انکه برنامه هسته‌ای ایران متوقف شود. اگر هدف انها این بوده است پس باید گفت که انها موفق نبوده‌اند. *کینه ملت ایران از غرب با افزایش تحریم‌ها افزایش می‌یابد نماینده ایران در اژانس بین‌المللی انرژی اتمی اضافه کرد :  غرب حقیقت را نمی‌گوید اما اگر هدف غرب از وضع تحریم‌ها تحت فشار قرار دادن ملت ایران است ،  باید گفت که با این اقدام کینه ملت ایران از انها افزایش می‌یابد. *ایران اماده است یک بار برای همیشه به تمامی ابهامات درباره سایت پارچین و جاهای دیگر پاسخ دهد علی اصغر سلطانیه به هیاهوی اخیر اژانس بین‌المللی انرژی اتمی برای بازدید از سایت نظامی پارچین اشاره کرد و گفت :  در سال 2005 بارها به اژانس اجازه بازدید از مکان‌های مختلف ایران را دادیم. بازدید از سایت پارچین یک قرار خاص است که تحت تعهدات ایران به اژانس نیست و در صورتی که اژانس می‌خواهد از این سایت بازدید کند باید درباره ان مذاکره شود و چارچوبی برای بازدید از پارچین مشخص شود. ایران اماده است هر گونه ابهام درباره سایت پارچین و در جای دیگر را برطرف کند. انها باید یک بار این روند را پایان دهند و تمامی خواسته‌هایشان را بر روی میز قرار دهند و ابهامات را به پایان برسانند. *غرب از ایران می‌خواهد فعالیت غنی‌سازی که باعث غرور ملی است را متوقف کند وی تاکید کرد :  ما به توافقات استانبول 2 پایبند هستیم. اگر غرب از ما انتظار دارد که فراتر از ان‌پی‌تی گام برداریم باید بدانیم که انها در مقابل چه اقداماتی انجام می‌دهند. ایا فروش قطعات هواپیما در مقابل توقف غنی‌سازی اورانیوم مناسب است. انها از ما می‌خواهند فعالیتی را متوقف کنیم که باعث غرور ملی است. انها به ما می‌گویند که به ما سوخت راکتور می‌دهند اما زمانی که من با اژانس مذاکره کردم تا به ایران سوخت بدهند ،  از انجام این اقدام امتناع کردند. ایران در حال حاضر سوخت مورد نیاز خود را تامین می‌کند و غرب بهتر است که برنامه هسته‌ای ایران را برسمیت بشناسد.