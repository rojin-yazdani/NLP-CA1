عضو هیئت رئیسه مجلس با بیان اینکه قیام 15خرداد همانند اذرخشی فضای تاریک حاکم بر جامعه ایران را روشن کرد ،  ادامه داد :  قیام 15 خرداد برخواسته از روشنگری‌های امام خمینی ( ره )  بود که با فریاد خود ،  مردم را به بیداری فراخواندند.محمد حسین فرهنگی در گفت‌وگو با خبرنگار سیاسی خبرگزاری خانه ملت ،  گفت :  قیام 15 خرداد ناشی از روشنگری‌های امام خمینی ( ره )  بود که با فریاد خود مردم را به بیداری فراخواندند.نماینده مردم تبریز و اسکو شهر در مجلس شورای اسلامی با بیان اینکه مردم ایران در شهرهای مختلف به ویژه در ورامین و تهران از این فریاد استقبال کرده و همراهی خود را اعلام کردند ،  افزود :  شاه نیز که تحمل هیچ گونه مخالفتی را نداشت با سلاح به مقابله با مردم بی دفاع رفت و انها را با گلوله‌های اتشین به شهادت رساند.وی با بیان اینکه از مسائل مورد اعتراض مردم انجمن‌های ایالتی ولایتی بود ،  توضیح داد :  ایجاد این انجمن ،  به خصوص نوع سوگندی که در این انجمن‌ها خورده می‌شد موجب تشدید اعتراضات مردم شد.این نماینده مردم در مجلس نهم با بیان اینکه رژیم شاه اقدام به حرکاتی دیکته شده از سوی امریکایی‌ها کرد ،  گفت :  این اقدامات که موجب از بین رفتن زیر ساخت‌های زیادی در کشور شد نیجه مطلوب غرب را به همراه نداشت و امام خمینی ( ره )  نیز بارها در مورد این مساله اعتراض کردند.عضو هیئت رئیسه مجلس شورای اسلامی با بیان اینکه قیام 15خرداد همانند اذرخشی فضای تاریک حاکم بر جامعه ایران را روشن کرد ،  ادامه داد  :  محور و اساس انقلاب اسلامی قیام 15 خرداد سال 42 بوده و مردم این قیام را برای ایجاد یک فضای متفاوتی در کشور انجام دادند که به تدریج با روشنگری‌های امام ( ره )  و تلاش‌های مردم انقلابی فضا برای پیروزی انقلاب فراهم شد