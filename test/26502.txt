یک عضو تیم مذاکره کننده ایران گفت که مذاکرات تا چند روز اینده و برای رسیدن به توافقی خوب ادامه خواهد داشت.به گزارش ایرنا این مذاکره کننده روز سه شنبه به خبرنگاران گفت :  مشخص نیست مذاکرات تا چه روزی ادامه می‌یابد ولی بحث تمدید مطرح نیست.وی اظهار داشت : مذاکره کنندگان ایران اصل رسیدن به یک توافق خوب را دنبال می‌کنند و امروز با حضور ظریف در وین مذاکرات در سطح وزرا بر سر نحوه حل اختلافات باقیمانده و جزییات تعیین کننده ادامه خواهد یافت .عضو تیم مذاکره کننده ایران اضافه کرد  : دکتر ظریف و همتایان امریکایی و روسی امروز مذاکرات را ادامه می‌دهند و همزمان مذاکرات و نگارش بر روی متون در سطح معاونین در حال انجام است. پیشرفت بسیار اندک ولی کارها رو به جلو است .این دیپلمات ایرانی اضافه کرد :  با توجه به چند موضوع مهمی که باقیمانده مذاکرات در روزهای اینده هم ادامه خواهد داشت .اینکه چند روز خواهد بود نامشخص است. بحث و موضوعی در مورد تمدید مذاکرات مطرح نیست.مهلت خودخوانده ایران و 1 + 5 برای نگارش متن توافق جامع دهم تیر بسر خواهد رسید.