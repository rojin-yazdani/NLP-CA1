وارد اتاق می‌شوم ،  قدم‌هایم را اهسته برمی‌دارم تا جای پایم روی زمین نماند.پسر جوان با فشار دست‌هایش چرخ‌های ویلچر را به جلو می‌راند و نفس عمیقی می‌کشد چشم‌هایش پر از غرور و پر از حرف‌های ناگفته است.شاید اینجا ،  تنها جایی است که می‌توانم به دور از تمام چشم‌های گستاخی که وضعیتم را بی محابا کنکاش می‌کنند و دست‌هایی که با بوی ترحم به سویم دراز می‌شوند ،  نفس راحت بکشم. این‌ها را پسر جوان 26 ساله‌ای می‌گوید که هیچ گاه تصورش را نمی‌کرد بر اثر یک تصادف قطع نخاع شده و تحرکش محدود شود ،  زخم بستر بگیرد و روزهایش با بخش ضایعات نخاعی بیمارستان شهید بهشتی همدان پیوند بخورد.با لحنی که گویی کسی خریدار حرف‌هایش نیست و گوش شنوایی برای ناگفته‌های چهار ساله‌اش پیدا نمی‌شود ،  ادامه داد :  ما معلولان ضایعه نخاعی به دلیل شرایط خاصی که داریم ،  بیشتر اوقات نمی‌توانیم برای انجام امور خود و تفریح به خارج از خانه برویم چراکه به علت تحرک کمی که داریم سردی و گرمی هوا و حتی بارش برف و باران باعث مشکلاتی مانند زخم بستر ،  خشکی عضلات و محدودتر شدن فعالیت‌های حرکتی ما می‌شود.طراوتی در گفت‌وگو با خبرگزاری دانشجویان ایران ( ایسنا )  در همدان ،  افزود :  بخش ضایعات نخاعی بیمارستان شهید بهشتی تنها جایی است که ما می‌تونیم از خدمات توانبخشی و کار درمانی استفاده کرده و از تجربیات مفید افرادی که شرایط مشابه ما را دارند ،  استفاده کنیم.وی عنوان کرد :  متاسفانه مردم جامعه ما دید خوبی نسبت به من و امثال من ندارند به طوری که ما را افرادی مصرف گرا و بی‌فایده تصور می‌کنند و این موضوع را می‌توان به راحتی از صحبت و رفتارهای انان فهمید.وی بیان کرد :  زمانی که برای انجام کار اداری با هزاران مشکل به سازمان و اداره مربوطه مراجعه می‌کنم ،  مسوولان در همان ابتدا شاید با درخواست و یا رسیدگی به کار من موافقت کنند ،  اما همین که از پله‌های ساختمان بالا می‌روند و مطمئن می‌شوند که من دیگر نمی‌توانم از پله بالا روم ،  با رفتاهایی که شایسته یک مسوول نیست ،  جواب سر بالا به من می‌دهند و بی‌تفاوت از کنارم عبور می‌کنند.وی گفت :  هنگامی که برای درمان یا هر کار دیگری به محلی می‌روم که لازم است از اسانسور استفاده کنم ،  مردم و حتی برخی از پزشکان حاضر نیستند با من درون اسانسور قرار گیرند و اگر هم این کار صورت گیرد با نگاه‌ها و زمزمه‌هایی که می‌کنند ،  احساس خود را بر من تحمیل می‌کنند.پسر جوان عنوان کرد :  زمانی که این رفتارها و این ناملایمات را می‌بینم تنها در بخش ضایعات نخاعی این بیمارستان احساس راحتی می‌کنم که متاسفانه قرار است این بخش نیز محدودتر شود و با شرایط محدوتری به من و امثال من خدمات رسانی کند.وی تصریح کرد :  بخش ضایعات نخاعی بیمارستان شهید بهشتی دارای دو سالن ویژه خانم‌ها و اقایان است که متاسفانه دانشگاه علوم پزشکی همدان می‌خواهد یک سالن این بخش را به بخش درمانی تبدیل کرده و بیماران خود مانند بیماران ریوی را در ان پذیرش و بستری کند.وی با بیان این که این مساله مشکلات زیادی را برای معلولان ضایعه نخاعی ایجاد کرده است ،  اعلام کرد :  در این اقدام ،  اداره کل بهزیستی ،  پذیرش و خدمات رسانی به معلولان ضایعه نخاعی را به دانشگاه علوم پزشکی واگذار کرده و به ما نیز وعده ارائه خدمات بهتر را داده است اما این در حالی است که دانشگاه علوم پزشکی تصمیم دارد از پذیرش معلولان ضایعه نخاعی ساکن همدان خودداری کند و زنان و مردان معلولی که بومی شهرستان همدان نیستند را نیز در یک بخش پذیرش کند که این امر محدویت‌های بسیاری را برای افراد به دنبال دارد.وی خاطرنشان کرد :  با عملی شدن این تصمیم ،  ما معلولان ضایعه نخاعی ساکن شهرستان همدان مجبور خواهیم بود تمام عمر خود را در منزل خود به سر بریم و نتوانیم خدمات توانبخشی که در سلامتی و بهبود وضعیت و روحیه ما بسیار موثر است را دریافت کنیم.وی افزود :  مستمری که سازمان بهزیستی برای من در نظر گرفته 32 هزار تومان است که با یک حساب سرانگشتی می‌توان فهمید که این مبلغ برای هزینه کرایه ماشین من برای مراجعه به این مرکز و دریافت خدمات نیز کافی نیست.وی یاداور شد :  در رابطه با این موضوع صحبت‌های زیادی با مسوولان مربوطه صورت گرفته است اما برخی از مسوولان تنها به این جواب که بخش معلولان ضایعه نخاعی ،  هتل و تنبل خانه نیست اکتفا کرده‌اند.وی ادامه داد :  اگر منظور مسوولان از این جمله ،  عدم اشتغال ما معلولان است ،  چرا با درخواست وام اشتغال زایی ما موافقت نمی‌کنند و اگر مشکل انها پذیرش ما در این بخش و محدودیت مکان است ،  چرا با وام مناسب سازی مسکن ما موافقت نمی‌کنند.وی اضافه کرد :  بخش معلولان ضایعه نخاعی بیمارستان شهید بهشتی ،  توسط مرحوم مکارچی وقف همین معلولان شده است و بودجه ما نیز در مجلس تصویب می‌شود ،  بنابراین جا ندارد کسی بخواهد این بخش را واگذار کند و یا اجاره دهد چرا که این مکان ملک شخصی یا موروثی نیست.پسر جوان گفت :  متاسفانه بسیاری از مسوولان در هر مکان و هر مناسبتی داد کمک به معلولان را سر می‌دهند و به دنبال جذب کمک خیران هستند ،  این در حالی است که تاکنون تغییر و تحول چشمگیری در وضعیت و شرایط معلولان مشاهده نشده است و بر همین اساس از مسوولان تقاضا داریم به دنبال جذب کمک خیران برای معلولان نباشند.یکی دیگر از معلولان ضایعه نخاعی این بخش نیز به ایسنا گفت :  تابلوی این مرکز با عنوان مرکز جامع توانبخشی و اموزشی شهید بهشتی همدان ،  شامل موارد توان بخشی معلولان جسمی ،  حرکتی و ذهنی ،  نابینایان ،  سالمندان ،  بیماران روانی مزمن ،  بخش ضایعات نخاعی ،  طب سالمندی ،  طب توانبخشی ،  فیزیوتراپی ،  ارتوپد فنی ،  کار درمانی ،  گفتار درمانی ،  شنوایی سنجی و تجویز سمعک و بینایی سنجی است.شیری افزود :  این مرکز به صورت کامل در دست سازمان بهزیستی بود و هر کدام از طبقات این ساختمان مربوط به چند مورد از موارد یاد شده بود به عنوان مثال طبقه اول مربوط به نقاشی ،  گل دوزی ،  خطاطی و کتابخوانی بود اما به دلیل بعضی از کمبودها و یا ایجاب ضرورت‌هایی که برای برخی از ارگان‌ها پیش امده بود ،  چند طبقه از ساختمان توسط سازمان بهزیستی به دانشگاه علوم پزشکی واگذار شد و در نهایت بخش ضایعات نخاعی این بیمارستان به دو سالن خانم‌ها و اقایان محدود شد.وی عنوان کرد :  این بخش برای ما معلولان ضایعه نخاعی از اهمیت خاصی برخوردار است چراکه در این بخش مورد معاینه قرار گرفته و از خدمات توانبخشی و کاردرمانی استفاده می‌کنیم اما در حال حاضر مسوولان تصمیم گرفته‌اند تا این نقطه مثبت را از معلولان ضایعه نخاعی بگیرند.وی با بیان این که این بیمارستان وقف معلولان است ،  ادامه داد :  هنگامی که چند طبقه را از ما گرفتند ،  اعتراضی نکردیم اما حالا مسوولان تصمیم دارند این بخش را نیز به دو قسمت تقسیم کرده و دانشگاه علوم پزشکی بیماران خود را در ان جا دهد.وی خاطرنشان کرد :  بهزیستی به ما وعده داده است که دانشگاه علوم پزشکی خدمات بهتری به ما ارائه خواهد کرد اما همه ما می‌خواهیم تا خود دولت به ما خدمات بدهد و زیر نظر بهزیستی باشیم و دوست نداریم ما را به این سمت و ان سمت هل دهند.وی بیان کرد :  چند روز گذشته برای رساندن خواسته خود به گوش مسوولان ،  به استانداری رفتیم و انها به تعداد کم معلولان ضایعه نخاعی مورد پذیرش این بخش اشاره کردند اما مسوولان درست زمانی از این بخش بازدید کردند که این بخش به دلیل کمبود اعتبار با محدودیت پذیرش مواجه بود که متاسفانه این مساله همچنان ادامه دارد به گونه‌ای بودجه 25 میلیون تومانی این بخش به شش میلیون تومان کاهش یافته است.وی اعلام کرد :  زمانی این صحبت درست است که بودجه بخش ضایعه نخاعی افزایش یابد و اگر با شرایط جدید تختی خالی ماند ،  منحل شدن یا ادغام این بخش حرفی منطقی است که در این شرایط نیز سازمان بهزیستی حق تصمیم گیری دارد نه ارگان‌های دیگر.وی همچنین با اشاره به مستمری در نظر گرفته شده برای معلولان ،  گفت :  من در اثر حادثه تصادف دچار ضایعه نخاعی شدم و قبل از این حادثه خرج و مخارج زندگی خانواده‌ام را پرداخت و با غرور زندگی می‌کردم اما بر اثر این معلولیت ،  با مستمری متغییر 20 تا 40 هزار تومان توانایی تامین مخارج خانواده‌ام را ندارم چراکه این مبلغ هزینه کرایه تاکسی من نمی‌شود.وی تصریح کرد :  هنگام سفر هیات دولت به استان ،  پیگیر این موضوع شدیم و یکی از مسوولان پاسخ داد که بودجه هر معلول حدود 500 هزار تومان است که قسمت بیشتر این مبلغ صرف هزینه درمان این معلولان می‌شود.وی یاداور شد :  خدمات توانبخشی بخش ضایعات نخاعی بیمارستان شهید بهشتی شامل فیزیوتراپی و کاردرمانی می‌شود که این موارد در بهبود وضعیت معلولان نقش به سزایی دارد.وی ادامه داد :  قبل از کاهش بودجه امکاناتی مانند لوازم بهداشتی در اختیار معلولان قرار می‌گرفت اما چند ماهی است که این دیگر این موارد به ما تعلق نمی‌گیرد و برای موارد درمانی نیز باید ان قدر به سازمان‌ها و مکان‌های مختلف مراجعه کنیم که این موضوع با توجه به شرایط خاص و مستمری کم ما بسیار مشکل است.‌وی بیان کرد :  درست است که توانایی‌های حرکتی ما محدود است اما می‌توانیم برای گذران زندگی خود فعالیت‌هایی داشته باشیم که متاسفانه در این رابطه نیز اقدام خاصی از سوی مسوولان مشاهده نکرده‌ایم.یکی از خانم‌های معلول ضایعه نخاعی نیز گفت :  بخش معلولان ضایعه نخاعی بیمارستان شهید بهشتی وقف این معلولان بوده و متعلق به بهزیستی است اما دانشگاه علوم پزشکی همدان به دلیل نیاز به فضایی که دارد تصمیم دارد این بخش را از ما بگیرد.وی به ایسنا گفت :  دانشگاه علوم پزشکی قصد دارد با پذیرش و بستری کردن بیماران ریوی در قسمتی از بخش معلولان ضایعه نخاعی ،  فضای ما را محدود و محدودتر کند تا جایی که دیگر معلولی حاضر به مراجعه به این بخش نباشد.وی عنوان کرد :  این عادلانه نیست که سازمان بهزیستی مکانی که حق ماست را بفروشد یا ان را به اجاره دهد و ان را به منبع درامد خود تبدیل کند.وی خاطرنشان کرد :  دلیل این که تعدادی از تخت‌های این بخش خالی است ،  کاهش اعتباری است که در عرض یک سال اتفاق افتاده است و مسوولان نمی‌توانند با این بودجه کم هزینه توانبخشی معلولان را پرداخت کنند.وی تصریح کرد :  در حال حاضر مستمری من مشخص نشده است و مجبور هستم برای مراجعه به این بخش حداقل ماهی 40 هزار تومان هزینه کنم تا از تویسرکان به این بخش بیایم و با توجه به سر درد میگرنی که دارم نمی‌توانم مرتب در بین همدان و تویسرکان در رفت و امد باشم.وی اعلام کرد :  با وجود تمام کمبودها و مشکلاتی که این بخش دارد اما راضی هستیم که این بخش همچنان در اختیار سازمان بهزیستی باشد چراکه معلولان ضایعه نخاعی زیادی در این بخش تحت درمان قرار گرفته‌اند و راه افتاده‌اند.وی اضافه کرد :  محدود کردن فضای این بخش موجب محدودیت پذیرش‌ها و ارائه خدمات می‌شود و این امر می‌تواند مشکلات ما را بیشتر کند ،  برای نمونه دختر جوانی در بخش خانم‌ها وجود دارد که به علت دریافت نکردن خدمات در یک دوره زمانی کوتاه ،  مجبور شده است تا پاهایش را قطع کنند.وی تاکید کرد :  اگر مسوولان استانی جوابگوی ما نباشند و اقدام خاصی را در این زمینه انجام ندهند ،  با مسوولان و مقامات بالاتر در میان خواهیم گذاشت.وی گفت :  برخی از مسوولان اعتقاد دارند که ما افرادی تنبل هستیم که از این مکان به عنوان هتل استفاده می‌کنیم اما همه ما معلولان از روی ناچاری و تنها برای دریافت خدمات توانبخشی به این مرکز مراجعه می‌کنیم چراکه نان و پنیر یک خانواده روستایی ارزش بیشتری از غذاهای این بیمارستان دارد.وی اضافه کرد :  دریافت خدمات توانبخشی و بهبود وضعیت جسمانی ،  تاثیر مطلوبی در روحیه ما دارد و راه افتادن یک معلول با واکر یا پای مصنوعی می‌تواند موجب ارامش روحیه معلولان می‌شود.یکی از مسوولان این بخش نیز گفت :  بحث معلولان ضایعه نخاعی ،  بحث کوچکی نیست و در غرب کشور بیمارستان شهید بهشتی همدان تنها مرکزی است که به صورت شبانه روزی به این معلولان خدمات رسانی می‌کند.جهانی در گفت‌وگو با ایسنا ،  عنوان کرد :  بر اساس دستور سازمان بهزیستی افرادی که از مدت پذیرش انها یک سال نگذشته است به صورت یک ماه و مابقی به صورت 15 روز ،  15 روز مورد پذیرش قرار می‌گیرند.وی گفت :  خدمات رسانی به معلولان ضایعه نخاعی شامل کاردرمانی ،  فیزیوتراپی و خدمات پرستاری است.وی گفت :  معلولان ضایعه نخاعی به این خدمات نیازمندند چراکه اگر این خدمات را دریافت نکنند با مشکلاتی مانند زخم بستر ،  عفونت‌های کلیه و مثانه و خشکی عضلات مواجه می‌شوند که گاهی ممکن است کار به قطعی استخوان نیز برسد.وی تصریح کرد :  این بخش 46 تخت سالم دارد و به دلیل گردشی بودن موردهای پذیرش ،  ظرفیت ارائه خدمات به 475 معلول ضایعه نخاعی استان را دارد اما در حال حاضر به دلیل کاهش اعتبار از 25 میلیون تومان به شش میلیون و 240 هزار تومان ،  تنها به 60 نفر از این معلولان خدمات رسانی می‌شود.وی اعلام کرد :  سازمان بهزیستی تصمیم گرفته است تا یکی از دو سالن این بخش را به دانشگاه علوم پزشکی واگذار کند و خانم‌ها و مردان که قبلا در دو سالن مجزا پذیرش می‌شدند را در این سالن پذیرش کند و به انها خدمات رسانی داشته باشد که این موضوع جالبی نیست.وی خاطرنشان کرد :  وعده سازمان بهزیستی مبنی بر این که دانشگاه علوم پزشکی خدمات بهتری را به این معلولان ارائه می‌دهد ،  به راحتی قابل توجیه نیست چراکه دانشگاه علوم پزشکی همیشه در حیطه درمان و اموزش فعالیت کرده و تجربه‌ای در کار توانبخشی نداشته و حتی ان را قبول ندارد.وی ادامه داد :  خالی بودن تعدادی از تخت‌های این بخش توجیه خوبی برای محدود کردن این بخش نیست و سازمان بهزیستی می‌توانست کمک مالی به بخش را زیاد کند تا تعداد افراد مورد پذیرش محدود نشود.وی گفت :  واگذاری قسمتی از این بخش به دانشگاه علوم پزشکی ،  از نظر روحی مشکل است و ازادی و تحرک را از انان می‌گیرد و اگر قسمتی از این فضا به بخش بیمارستانی تبدیل شود ،  این معلولان مجبور خواهند شد تا در اتاق‌های خود زندانی شوند ،  این در حالی است که این معلولان قرار است 15 روز در این مکان زندگی کنند نه این که زندانی شوند.