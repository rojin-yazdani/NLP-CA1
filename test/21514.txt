فدراسیون فوتبال عصر سه شنبه در اطلاعیه‌ای ضمن هشدار به انتشار اخبار غیر واقعی ،  مخرب و مشخص ،  اعلام کرد که اینگونه اخبار را از طریق قانون پیگیری خواهد کرد . به گزارش سایت فدراسیون فوتبال ،  به دنبال راه نیافتن تیم ملی به جام جهانی ،  اخباری غیرواقعی و مشکوک از سوی برخی از اشخاص حقیقی و حقوقی منتشر شده است که دست اویز معدودی از رسانه‌های فرصت طلب در داخل و خارج از مرزهای کشورمان شده است .فدراسیون فوتبال نمونه‌هایی از این اخبار غیر واقعی را به شرح زیر اعلام کرد : 1– جمع اوری 20 امضا از میان 25 امضا برای برگزاری مجمع عمومی به منظور برکناری مسوولان فدراسیون فوتبالبنا بر اعلام اعضای مجمع فدراسیون که شامل هیاتهای فوتبال استانها و باشگاه هاست ،  این مطلب به هیچ وجه صحت نداشته و ندارد .2 – روادید بازیکنان تیم ملی فوتبال ایران بعد از بازگشت از سفر کره جنوبی به انها تحویل نشده استدر مورد مطلب فوق الذکر ،  می‌توان به عنوان نمونه به اقای جواد نکونام اشاره کرد. که متن مصاحبه وی در یکی از خبرگزاری‌ها موجود است. نکونام در مصاحبه خود این موضوع را کاملا رد و تکذیب کرده و باعث تعجب این بازیکن شده است  ،  چرا که به دروغ از ناحیه ایشان نقل قول شده است .3 – برخورد با رفتار برخی از بازیکنان تیم ملی ،  که عکس العمل فیفا را به دنبال داشتدر مورد این موضوع نیز  ،  هیچ گونه سابقه‌ای در فدراسیون فوتبال موجود نیست  .4 – خداحافظی برخی از بازیکنان تیم ملی ؛  و چرا برای انها بازی خداحافظی برگزار نمی‌شود  ? در خصوص مطلب فوق ،  در مقررات و عرف  ،  رسم است که بازیکنان باید از طریق سرپرست تیم ملی تقاضای خود را به صورت رسمی به فدراسیون  ،  ارائه دهند تا وفق مصوبات کمیته تیم‌های ملی اقدامات شایسته به عمل اید. اما تا این لحظه هیچ گونه درخواستی از این عزیزان واصل نشده است .در هر صورت فدراسیون فوتبال ،  در پاسخ به اینگونه شایعه پراکنی‌ها و فرافکنی‌هایی که از سوی برخی اشخاص مغرض و فرصت طلب که ماهیت ،  منبع و محل نشر جریان‌های انها برای ما مشخص شده است ،  اعلام می‌کند که موارد مطروحه را تا حصول نتیجه از طریق مراجع قانونی پیگیری و نتیجه متعاقبا اعلام می‌شود.