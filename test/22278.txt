به نظر من ،  ایت‌الله توسلی ،  فوت نکرد ،  بلکه رحلتی شهادت‌گونه داشت . محمد هاشمی ،  عضو مجمع تشخیص مصلحت نظام ،  درباره چگونگی درگذشت ایت‌الله توسلی به سایت عصرایران گفت :  بر پایه ایین‌نامه مجمع تشخیص ،  هر کدام از اعضا می‌توانند در صورت تمایل ،  پیش از اغاز جلسه رسمی که با تلاوت قران صورت می‌گیرد درباره مسائل روز به اظهارنظر بپردازند و صبح امروز نیز ،  در حالی که ایت‌الله هاشمی رفسنجانی ،  قصد اعلام اغاز جلسه رسمی مجمع را داشت ،  مرحوم توسلی دست خود را بلند کرد و گفت قصد بیان چند جمله‌ای را دارد . محمد هاشمی افزود :  ایت‌الله توسلی در مورد قضیه اخیر اسائه ادب و توهین به بیت حضرت امام  ( ره )  و حاج سید حسن اقای خمینی ،  مطالب خود را اغاز کرد و در این باره ،  نامه‌ای از حضرت امام  ( ره )  که در سال 1361 نوشته شده بود ،  خواند که بنا بر یکی از فرازهای این نامه ،  حضرت امام  ( ره )  پیش‌بینی کرده بود پس از ایشان ،  گروهی مقدس‌نما و متحجر و واپسگرا در قالب دفاع از امام ،  فرزندان ،  دوستان ،  یاران و بیت ایشان را مورد توهین و برخورد قرار خواهند داد و سپس گفت که سید حسن اقا ،  مسئول مؤسسه تنظیم و نشر اثار امام است و اگر ایشان نتواند دیدگاه‌های امام را بیان کند ،  چه کسی می‌تواند این کار را انجام دهد ?  وی یاداور شد :  مرحوم توسلی با بیان هر کدام از این جملات به شدت با بغض سخن می‌گفت و در مواردی اشک ریخت و با گریه ادامه سخن می‌داد و از شدت تاثر ،  منقطع سخن می‌گفت .هاشمی اضافه کرد :  ایت‌الله توسلی با یاداوری این که در زمان امام نیز مقدس‌نماها می‌کوشیدند خود را مطرح کنند ،  خاطره‌ای از دوران حیان حضرت امام  ( ره )  نقل کرد که بنا بر ان ،  یک زن و دو مرد ،  که ادعای ارتباط با امام زمان را داشتند ،  از حضرت امام  ( ره )  وقت ملاقات می‌خواستند و امام در رابطه با انها سه پرسش را مطرح کرد که اگر انها به این سه پاسخ دادند ،  ایشان مفصل با انها جلسه بگذارد که یکی از این پرسش‌ها فلسفی بود که تعبیرش در ذهنم نیست و پرسش دوم و سوم این بود که امام از این سه پرسید :  از امام زمان  ( عج )  بپرسید من به چه چیزی علاقه دارم و شی با ارزشی را گم کرده‌ام ،  ان چیست ?  که پس از بازگشت این سه نفر و ارایه پاسخ‌ها ،  امام فرمودند اینها شیادند و انها را راه ندهید . هاشمی اضافه کرد :  ایت‌الله توسلی در ادامه در حالی که مطالبی را از پیش اماده کرده بود و با استناد به انها سخن می‌گفت ،  مطلبی را از قول امام نقل کرد که بنا بر ان ،  امام فرموده‌اند مبارزه و سختی‌ها برای پیروزی انقلاب ،  تنها گلوله و سرنیزه نبود که اگر بود ،  تحملش بسیار اسانتر بود ،  بلکه زخم زبان‌ها و طعنه‌ها ،  بسیار دردناکتر و جگرسوزتر از گلوله بود که ایت‌الله توسلی در بیان این سخنان ،  باز هم به گریه افتاد و در حالی که بار دیگر ،  سخن دیگری از امام درباره متحجران و مقدس‌نماها و واپسگراها را بیان می‌کرد ،  در زمانی که به کلمه واپسگراها رسید ،  از روی صندلی به پایین افتاد که بلافاصله دکتر ولایتی که در جلسه حاضر بود ،  بر بالین وی حاضر شد و در همین زمان امبولانس نیز به محل رسید و ایشان را به بیمارستان شهید شوریده منتقل کرد ،  اما ساعتی بعد کسانی که همراه ایشان به بیمارستان رفته بودند ،  خبر دادند که ایشان به لقالله پیوسته‌اند. روایت ابطحی از حواشی رحلتمحمدعلی ابطحی هم نوشت :  امروز صبح نمی‌دانم چرا با احساس بدی از خواب بیدار شدم. خبرنگاری از ایسنا زنگ زد که از ایت‌الله توسلی چه خبر ?  می‌گویند در جلسه مجمع تشخیص مصلحت فوت کرده است. داد زدم گفتم :  نه !  خیلی با اقای توسلی دوست بودم. لطف ویژه‌ای داشت. پس از شنیدن خبر به اقا مجید انصاری که عضو مجمع تشخیص مصلحت است زنگ زدم. از این خبر پرسیدم. گفت :  بله ؛  من در بیمارستان هستم. با اقایان صدوقی و موسوی لاری با سرعت به بیمارستان رفتیم. حسین و خانم توسلی انجا بودند. خیلی بیشتر از فوت اقوامم گریه کردم. اقای مجید انصاری و برخی دیگر از اعضای مجمع تشخیص در بیمارستان تعریف می‌کردند که امروز اقای توسلی به جلسه مجمع امد ؛  خیلی سرحال. سخنرانی‌اش را خیلی با متانت اغاز کرد. مثل کسی که از رو می‌خواند. در اغاز از راهپیمایی بیست و دو بهمن و شهادت مغنیه در لبنان سخن گفت و بعد راجع به بیت امام و اهانت‌هایی که می‌شود صحبتش را ادامه داده است. از امام نقل قول‌هایی را خوانده است که امام سفارش بیت و کسانی را که به ایشان خدمت کرده‌اند ،  نموده است. مجید انصاری می‌گفت :  من داشتم از سخنان اقای توسلی نت‌برداری می‌کردم. دیدم صدای اقای توسلی نمی‌اید. نگاه کردم دیدم روی صندلی کناری افتاده است. اقای ناطق نوری که به بیمارستان امده‌بود ،  می‌گفت دکتر ولایتی به سرعت ماساژ قلبی می‌داد ،  ولی نبض تقریبا نمی‌زد. اقایان هاشمی رفسنجانی ،  محمدی گلپایگانی ،  دکتر روحانی ،  ناطق نوری ،  به بیمارستان امده بودند که به خانم توسلی تسلیت بگویند. هاشمی رفسنجانی نمی‌توانست جلو خودش را بگیرد و گریه می‌کرد. خانم توسلی در یک سال گذشته ،  دو نوه خود و عروسش را هم از دست داده بود و این غم جدید بود. پس از مدتی اقای خاتمی با همسرش امد. او هم گریه می‌کرد. قرار تشییع را گذاشتند. حسن اقای خمینی از قم راه افتاده‌بود که بیاید. منتظر ماندیم. نزدیک ظهر رسید. وقتی حسن اقا امد و فرزندان توسلی را در بغل گرفت قیامتی شد. همه به حسن اقا تسلیت گفتند. خود ایشان هم خطاب به خانم توسلی گفت :  من فرزند اقای توسلی هستم. در این چند روزه ،  دو جلسه طولانی در خدمت ایشان بودم. سه شب پیش ،  اقای توسلی امده بود منزل ما. دو نفر دیگر از دوستان هم امده بودند. می‌گفت می‌خواهد روز شنبه در مجمع سخنرانی کند. با اقای هاشمی رفسنجانی هم صحبت کرده بود و وقت سخنرانی گرفته بود. متن‌هایی از سخنان امام را اماده کرده بود و خیلی از سخنانی که در اهانت به حسن اقا مطرح شده بود ،  حرص می‌خورد. همه ما توصیه می‌کردیم که سخنانش را در مجمع جوری مطرح کند که احساساتی نشود. بحث انتخابات خبرگان هم شد. کاندیدای تهران بود و از این‌که اتفاقاتی در انتخابات بیفتد که به نفع رقبایش کاری کنند ،  نگران بود. حسین فرزند خوبش ،  همان روز پیش من امده بود که حاج اقا را منصرف کنید. گفتیم حالا چه عجله‌ای در استعفا ?  !  خودش می‌دانست که در انتخابات سمبل اصلاح‌طلبان خواهد شد. نمی‌دانم چه بحثی پیش امد که دست زد به قلبش و گفت خیلی اسرار ادم‌های گوناگون کشور در این سینه است. حیف که همه ان اسرار را با خودش به قبر می‌برد. واقعا هم بزرگترین پشتوانه فقهی و علمی و دینی جریان اصلاح‌طلبی بود و خودش خیلی اصرار داشت که به هر شکل که می‌تواند به این جریان سیاسی کمک کند. دلیل اصلی همراهاش با اقای خاتمی در همه سفرهای داخلی ،  چه در ایام ریاست جمهوری اقای خاتمی و چه پس از ان همین بود. وقتی همیشه در کنار امام خمینی دیده می‌شد ،  می‌خواست اعلام کند پس از امام خمینی ،  اقای خاتمی را همراهی می‌کند تا این راه پویا و زنده بماند. پریشب هم رفته بودم دیدن حاج حسن اقا در دفتر امام. اقای توسلی هم بود. خیلی بانشاط بود و پر از لطافت. حاج حسن اقا می‌گفت :  من به خواب اعتقاد ندارم ،  ولی دو بار پشت سر هم به فاصله چند شب ،  پیش از جریانات اخیر امام را در خواب دیده است که با ناراحتی به حسن اقا می‌گفته‌اند :  من را دارند از خانه‌ام بیرون می‌کنند ؛  چرا کاری نمی‌کنید. در جلسه مجمع تشخیص مصلحت امروز هم ایشان داشته همین خواب را تعریف می‌کرده است که منقلب شده و می‌خواسته گریه کند و جلو خودش را گرفته است. فردا ساعت 9 صبح جنازه ایت‌الله توسلی که نماد یک عمر دفاع از اندیشه مترقی امام خمینی بود ،  از حسینیه جماران تشییع می‌شود و در حرم امام خمینی ،  در کنار مرادش ارام می‌گیرد.