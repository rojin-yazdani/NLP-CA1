خانه نشینی مهاجم دست طلایی استقلال تا انجا ادامه داشت که روز گذشته امیر قلعه‌نویی مجبور شد سه مرتبه با این بازیکن تماس بگیرد و از او بخواهد که به این شرایط خود پایان دهد و هرچه سریعتر در تمرینات حاضر شود .به گزارش برنا ،  اتفاقات عجیب دربی شصت و ششم و خطای هند علیزاده در دقیقه 92 سبب شد که این بازیکن دیگر از روز شنبه در تمرینات استقلال حاضر نشود .جوی که علیه این بازیکن ساخته شد و شعارهای هواداران استقلال در تمرین روز شنبه که خواستار اخراج علیزاده بودند  ،  سبب گردید روز گذشته امیر قلعه نویی پیش از شروع تمرین استقلال با منزل مهاجم خود تماس بگیرد و از وی بخواهد هرچه سریعتر در تمرینات حاضر شود .قلعه نویی با جملاتی عاطفی که پیش از این کمتر کسی از او شنیده بود ، به علیزاده دلداری داد و گفت :  بزرگترین بازیکنان دنیا هم اشتباه می‌کنند ، اما دلیلی ندارد قهر کنند و از خانه خارج نشوند. هرچه زودتر به تمرینات استقلال برگردد ؛ چون در بازیهای اینده به تو احتیاج داریم. البته در استقلال تنها امیر قلعه نویی نبود که به علی علیزاده دلداری داد. مهاجم کرمانی ابی پوشان تقریبا با تمام نفرات این تیم ارتباطی صمیمی دارد و روی همین حساب هم پس از بازی تمام بازیکنان با او تماس گرفتند و از علیزاده خواستند ان بازی لعنتی را فراموش کند و به استقلال بازگردد .با تماس قلعه نویی و استقلالی‌ها قطعا علیزاده پس از دیدار استقلال و مقاومت سپاسی در تمرینات شرکت می‌کند تا شاید دوباره شانس حضور در ترکیب ابی پوشان را بدست اورد .با این حال بعید است خاطرات تلخ دربی شصت و ششم از سلولهای خاکستری اقای اوت انداز پاک شود. او قطعا تا پایان عمر بازیگری خود هند دقیقه 92 را فراموش نمی‌کند ؛ هندی که سه امتیاز را از استقلال گرفت و چنین مشکلاتی را نیز برای خود او به بار اورد.