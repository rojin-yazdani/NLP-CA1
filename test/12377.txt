این روزها شاهد رفتارهای خلاف عفت و پوشش‌های نامناسب برخی افراد در سطح شهر هستیم افرادی که به دنبال سلب کردن امنیت و اسایش اخلاقی از جامعه هستند که دیگر نصیحت هم فایده‌ای ندارد.به گزارش فارس ،  نیروی انتظامی طرح امنیت اجتماعی را در قالب برخورد با اراذل و اوباش ،  مزاحمان خیابانی ،  الودگی صوتی ،  برخورد با بدپوششی و بی‌حجابی را از 25 خردادماه اجرا کرده.در این طرح ،  ملاک بدپوششی مشخص شده و عکس افراد بدحجاب به عنوان نمونه در اختیار ماموران نیروی انتظامی قرار گرفته است تا ملاک مشخص باشد و بر اساس ان با افرادی که به صورت مانکن در خیابان‌ها هستند ،  برخورد شود.در این طرح همچنین با مردانی که دارای ارایش زنانه ،  موهای فشن و پیراهن‌هایی با نوشته‌های نامتعارف هستند ،  برخورد می‌شود.* هنجارشکنان ارامش مردم را از میان برده‌اندطاهره شاه قلی کارمند با استقبال از برخورد با بدحجابان در سطح شهر گفت :  وضعیت بدحجابی در شهر تهران بسیار گسترش یافته و شاهد هستیم که برخی از افراد اعم از مرد و زن با پوشش‌های نامناسب و رفتار خلاف عفت در سطح شهر حضور می‌یابند.وی ادامه داد :  برخورد با بدحجابی یک ضرورت است چرا که اگر افراد هنجارشکن به حال خود رها شوند با ظاهر بدتر و رفتارهای زننده‌تر در سطح اجتماع حاضر می‌شوند ؛  این گروه بی توجه به اصول و ارزش‌های جامعه ،  ارامش مردم را از میان برده‌اند.* طرح امنیت اجتماعی فقط در صورت استمرار می‌تواند موجب کاهش امار بدحجابی شودمائده ابوطالبی دانشجو بیان کرد :  این اقدام نیروی انتظامی در مقابله با بدحجابی مؤثر نخواهد بود چرا که پس از مدتی این طرح را رها می‌کنند ،  اقدامات مقطعی در حل مشکل بدحجابی تاثیر نمی‌گذارد ولی اگر طرح امنیت اخلاقی و اجتماعی به صورت گسترده در تمام خیابان‌های شهر و به صورت مستمر ادامه یابد می‌تواند موجب کاهش امار بدحجابی شود.این دانشجو ادامه داد :  برای گرایش جوانان به سمت حجاب و عفاف نیازمند اقدامات فرهنگی هستیم ،  اقدامات سلبی و برخورد با جوانان در خیابان‌ها کمتر می‌تواند موجب کاهش امار بدحجابی شود چرا که پس از اتمام مدت زمان اجرای این طرح مجدد شاهد حضور افراد با پوشش نامناسب در جامعه خواهیم بود.وی گفت :  اگر پوشش‌های مناسب و زیبا را در فروشگاه‌ها و بازار لباس ارائه کنیم مسلما شاهد خواهیم بود که جوانان برای استفاده از انها ترغیب می‌شوند.ابوطالبی افزود :  مدل‌های متنوع چادر که هم اکنون در بازار موجود است در عین راحتی ،  بسیار زیبا است و مشاهده می‌کنیم که طیف زیادی از دختران جوان با ارائه این مدل از چادرها به بازار لباس ،  ترغیب به استفاده از پوشش چادر شده‌اند.* مجبور نیستیم تا رفتارهای خلاف عفت عده‌ای از افراد را تحمل کنیمشکوفه ایران منش با بیان اینکه برخی افراد با سو استفاده از مفاهیم ازادی با پوشش نامناسب در جامعه هرج و مرج ایجاد کرده‌اند ،  عنوان کرد :  حضور گسترده زنان و دختران بی بند و بار در خیابان‌ها باعث ناامنی در سطح شهر شده به این شکل که هر روز که از منزل خارج می‌شویم باید شاهد متلک پرانی ،  بد رفتاری اخلاقی و عدم اسایش سمعی و بصری باشیم.این دانشجو گفت :  نیروی انتظامی با برخورد مقتضی می‌تواند اسایش را برای مردم فراهم کند چرا که هنجارشکنان امنیت اخلاقی جامعه را دچار اختلال کرده‌اند.* پلیس در برخورد با بدحجابان احترام را فراموش نکندفاطمه اصلان‌بیگ یکی از موافقان طرح امنیت اخلاقی و اجتماعی نیروی انتظامی است و وضعیت بدحجابی کنونی در جامعه را نگران کننده می‌داند.وی افزود :  اقدام پلیس در برخورد با بدحجابان باید بر اساس ضوابطی از جمله ادب و احترام باشد تا این اقدام موجب لجبازی جوانان نشود همچنین نیروی انتظامی باید با افرادی که از قصد با وضع نامناسب در جامعه حضور می‌یابند و هدف انها مخالفت اشکار با ارزش‌ها و هنجارهای جامعه است برخورد کند.* تامین امنیت اخلاقی و اجتماعی جامعه درخواست مردم از مسئولان نیروی انتظامیمنیره نوبخت در گفت‌وگو با خبرنگار زنان باشگاه خبری فارس توانا با بیان اینکه جامعه به امنیت اخلاقی و اجتماعی در ابعاد مختلف نیاز دارد ،  گفت :  مردم متوقع هستند که نیروی انتظامی با عمل به وظایفش در ابعاد مختلف ،  امنیت اخلاقی و اجتماعی جامعه را تامین کند.وی اظهار داشت :  طرح امنیت اخلاقی و اجتماعی که توسط نیروی انتظامی اجرا می‌شود ،  طرح جامعی است که در دستور کار نیروی انتظامی بوده و ضرورت دارد تا به صورت مستمر و در ابعاد مختلف اجرا شود که نحوه اجرای ان نیز در مبارزه با بدحجابی بسیار مهم است.نوبخت در ادامه افزود :  انتقاد و ایراد وارده به طرح امنیت اخلاقی و اجتماعی این است که این طرح پس از مدتی متوقف شده یا به صورت مقطعی اجرا می‌شود.عضو شورای فرهنگی و اجتماعی زنان با بیان اینکه هم اکنون جامعه به یک امنیت اخلاقی و اجتماعی در ابعاد مختلف نیاز دارد ،  گفت :  مبارزه با بدحجابی و حفظ امنیت اخلاقی و اجتماعی جامعه در طول سال باید اجرا شود نه اینکه به صورت مقطعی و در فصل‌های مختلف به فکر مبارزه با بدحجابی بیفتیم.نوبخت بیان کرد :  موضوع برخورد با بی‌حجابی را باید با همه حساسیت‌ها و پیچیدگی‌ها مورد توجه قرار دهیم و همه دستگاه‌ها باید خودشان را در تصحیح این اسیب اجتماعی مسئول بدانند ،  نهادهای فرهنگی غیردولتی در این زمینه بسیار مؤثر هستند و تمام مجموعه‌هایی که به نوعی می‌توانند فضای فرهنگی و عمومی جامعه را نسبت به این موضوع حساس کنند ،  باید وارد عمل شوند.* راهی جز برخورد با معاندان مروج پوشش نامناسب وجود نداردحجت‌الاسلام سیدمحمود علوی نماینده مردم تهران در مجلس خبرگان رهبری گفت :  افرادی که درصدد ترویج حرکات انحرافی در روش و پوشش نادرست برمی‌ایند ،  از حکم خدا اطلاع دارند ولی با عناد و لجاجت عمل می‌کنند که راهی جز برخورد با این افراد وجود ندارد.وی عنوان کرد :  ارشاد به معنای راهنمایی فردی جاهل و برای انسان‌هایی است که با حکم خدا اشنا نیستند که به منظور اشنایی او با حکم خدا صورت می‌گیرد و امر به معروف و نهی از منکر در خصوص کسانی است که حکم خدا را می‌دانند اما به ان جامه عمل نمی‌پوشانند یا از انچه خداوند متعال نهی کرده است ،  اجتناب نمی‌کنند.نماینده مردم تهران در مجلس خبرگان رهبری با بیان اینکه اسلام همواره و در درجه نخست اقدام به ارشاد می‌کند تا حکم خداوند از سوی افراد درک شود ،  ادامه داد :  رسانه‌های گروهی و مؤسسات فرهنگی باید در جهت نهادینه کردن فرهنگ حجاب و بیان اثار سازنده ان در جامعه اقدامات لازم را انجام دهند ،  در این زمینه اقدامات زیادی صورت گرفته اما هنوز اقدامات فرهنگی که در این عرصه باید صورت گیرد ،  کافی نیست.* فرهنگ سازی در مورد افرادی تاثیر دارد که از روی جهل حجاب را رعایت نمی‌کنندوی اظهار داشت :  کسانی که عادت به بدحجابی داشته و ناسازگاری با حکم خدا ندارند ،  علاقه‌مند به پیامبر اکرم  ( ص )  ،  دین مبین اسلام و ائمه  ( ع )  بوده اما با مسائل دینی اشنا نیستند ؛  این افراد باید با فرهنگ اسلام اشنا شوند و ان را درک کنند چرا که تجربه نشان داده است چنین افرادی در صورت اشنایی به قوانین اسلام ،  به ان عمل خواهند کرد که نهادهای فرهنگی باید این وظیفه را انجام دهند.حجت‌الاسلام علوی در ادامه گفت :  اما کسانی که تعدادشان در جامعه زیاد نیست ،  وجود دارند که حکم خدا را می‌دانند ولی با نوعی لجاجت ناشی از هوسرانی یا انگیزه‌های دیگر ممکن است با اقدامات منفی فرهنگی سعی کنند به لحاظ ظاهر ،  تعداد افراد هم‌پوشش خود در جامعه را زیاد کرده و پوشش نادرست خود را ترویج کنند.وی در خصوص برخورد با کسانی که با پوشش نامناسب در جامعه حاضر می‌شوند ،  عنوان کرد :  از یک سو برخورد با این افراد لازم است و از ان باید حمایت کرد ؛  از سوی دیگر برخورد باید حساب شده باشد تا کسانی که روحیه عناد و لجاجت ندارند و بر اثر عدم درک مفاهیم ،  معارف و احکام اسلامی راه خطا می‌روند ،  اسیب نبینند و به جمع کسانی نپیوندند که لجوجانه و همراه با عناد در مقابل معارف الهی و اسلامی می‌ایستند.