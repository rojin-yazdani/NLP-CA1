‌ای گل نرگس ،  سالروز ولادت شما است ،  ولی اکنون که سال‌ها از میلاد با شکوه‌تان می‌گذرد ،  ما مردم جهان هنوز نتوانسته‌ایم حضور شما را درک کنیم.ای اخرین منجی بشریت به ما بگو با غم هجران شما چه کنیم. گاهی به قدری در زندگی روزمره غرق می‌شویم که فراموش می‌کنیم این جهان یک نجات بخشی و منجی دارد ؛  اقا ما با هر شکل و ظاهری که هستیم منتظر امدن شماییم و می‌دانیم با امدن شما است که تمام غم‌ها و مشکلات و نابسامانی‌ها جامعه جهانی حل می‌شود.به گزارش ایسنا ،  نیمه ماه شعبان مصادف با سالروز ولادت اخرین منجی و نجات دهنده بشر حضرت بقیه‌الله الاعظم حضرت امام مهدی ( عج )  است که از عظمت و جایگاه ویژه‌ای برخوردار است. به همین مناسبت بخشی از زندگانی ان امام همام و البته برخی از شبهه‌هایی که در ارتباط با مساله مهدویت و انتظار و ظهور امام عصر ( عج )  مطرح می‌شود را مرور می‌کنیم : تاریخ ولادتیک سال و یک ماه پس از ازدواج امام حسن عسکری  ( ع )  و نرجس خاتون (  که ایشان بنا بر روایات یک شاهزاده رومی بودند و در خواب با امام حسن عسکری  ( ع )  اشنا شده و مسلمان می‌شوند )  امام زمان ( عج )  به دنیا امدند. حضرت ولی عصر  ( عج )  بنا بر بیشترین روایت روز جمعه نیمه شعبان 255 هجری قمری متولد شده‌اند.شب این میلاد خجسته را شب برات و شب مبارک و شب رحمت خوانند. شیخ صدوق در کمال الدین نقل می‌کند نرجس خاتون روزی مشاهده می‌کند که نوری وارد بدن او می‌شود و به امام حسن عسکری موضوع را گزارش می‌کند و امام او را نوید به بارداری امام زمان می‌دهد و می‌فرماید :  پسری می‌اوری که نامش محمد است و پس از من ،  جانشین من خواهد بود .نام بزرگوارش محمد بن الحسن و کنیه‌شان ابوالقاسم است. امام زمان حضرت مهدی  ( عج )  هم نام و هم کنیه حضرت پیامبر اکرم ( ص )  است. در روایات امده است که شایسته نیست ان حضرت را با نام و کنیه ،  اسم ببرند تا ان گاه که خداوند به ظهورش زمین را مزین و دولتش را ظاهر گرداند.نقش انگشتری امام عصر  ( عج )  انا حجه الله فی ارضه و یا انا حجه الله و خاصته القاب امام زمان ( عج ) مهدی ،  خاتم ،  منتظر ،  حجت ،  صاحب الامر ،  صاحب الزمان ،  قائم و خلف صالح. از جمله القاب مبارک ایشان می‌باشد. شیعیان در دوران غیبت صغری ایشان را ناحیه مقدسه لقب داده بودند. در برخی منابع بیش از 180 لقب برای امام زمان ( عج )  بیان شده است.بشارت پیامبر اکرم ( ص )  به تولد حضرت مهدی ( عج ) پیامبر اکرم ( ص )  ظهور حضرت مهدی ( عج )  را در روایات گوناگونی خبر داده است و این احادیث را نه تنها راویان و محدثان شیعه نقل کرده‌اند. بلکه ،  محدثان بزرگ اهل سنت نیز ،  مانند ابوداوود و ترمذی ،  ابن ماجه ،  طبرانی ،  ابویعلی بزاز ،  احمد بن حنبل ،  حاکم نیشابوری ،  شیخ منصور ،  علی ناصف ،  التاج الجامع للاصول ،  و دیگران احادیث ان حضرت را از طریق بسیاری از صحابه و تابعین در کتاب‌های خویش نقل کرده‌اند.حتی گروهی از دانشمندان اهل سنت به تواتر احادیث نبوی که درباره حضرت مهدی ( عج )  اورده‌اند ،  اعتراف کرده‌اند.کسانی که از راز تولد امام زمان باخبر شدندکسانی که از این راز با خبر بودند تا وجود مبارک ان حضرت را به عنوان امام و حجت الهی به دیگران معرفی کنند ،  علاوه بر حکیمه خاتون ،  عثمان بن سعید ،  یکی از اصحاب خاص امام عسکری علیه‌السلام و نایب ان حضرت است که بعد از ان حضرت ،  نایب اول امام زمان  ( عج )  شد.فردای ان شب ،  که ولادت امام زمان  ( عج )  مخفیانه واقع شد ،  امام عسکری  ( ع )  برای فرزندش عقیقه می‌کند و تنها کسی که اول بار از ان اگاهی پیدا می‌کند عثمان بن سعید است.او به دستور امام عسکری ( ع )  مامور به خرید نان و 10 هزار رطل گوشت می‌شود و ان را در میان بنی هاشم تقسیم می‌کند. و هم چنین ،  امام عسکری ( ع )  در جمعی از اصحاب خاص‌شان که از جمله ،  احمد بن اسحاق بود ،  فرزندش را به عنوان حجت الهی معرفی می‌کند.بنابراین ،  ولادت امام زمان ( عج )  در یک فضای ظلمانی ،  به حکمت الهی ،  مخفیانه در خانه امام حسن عسکری  ( ع )  در شهر سامرا به وقوع پیوست.دوران زندگیاز تولد تا غیبت :  حضرت مهدی ( عج )  پس از تولد حدود پنج سال تحت سرپرستی پدر بزرگوارشان امام عسکری علیه السلام به صورت نیمه مخفی زندگی کردند. یکی از کارهای بسیار مهمی که حضرت امام حسن عسکری علیه السلام در این دوره انجام دادند این بود که امام مهدی ( عج )  را به بزرگان شیعه معرفی کردند تا در اینده در مسئله امامت دچار اختلاف نشوند.غیبت صغری :  پس از شهادت حضرت امام حسن عسکری علیه السلام در سال 260 ق دوره غیبت صغری اغاز شد و تا سال 329 ق ادامه پیدا کرد. در این دوره حضرت مهدی ( عج )  از طریق چهار نائب به اداره امور مردم می‌پرداختند.دوره غیبت کبری :  این دوران از سال 329 ق شروع شد و تا زمانی که خداوند مصلحت بدانند ادامه خواهد داشت در این دوره پاسخ به پرسش‌ها و احکام مردم بر عهده نایبان عام ان حضرت است و حضرت نایب خاصی برای این دوره معرفی نکرده‌اند.دوره حکومت :  پس از ظهور ،  امام زمان ( عج )  بر اساس احکام اسلام ،  حکومت واحد جهانی تشکیل خواهند داد که در سایه ان سرتاسر عالم پر از عدل و داد خواهد شد.وسعت حکومت حضرت مهدی ( ع )  چقدر است ? یکی از سوالات و شبهاتی که در ارتباط با حکومت عدل جهانی حضرت مهدی ( عج )  مطرح می‌شود درباره وسعت حکومت ان حضرت است. برای پاسخ به این سوال از کتاب عهد جدید استفاده می‌شود که در ان کتاب حکومت حضرت مهدی ( عج )  به ملکوت اسمان‌ها یا ملکوت خداوند برای فرزند انسان تعبیر شده است و حکومت ایشان تمام روی زمین را فرا خواهد گرفت ،  در انجیل لوقا امده است :  در اینده مردمی از شرق و غرب و شمال و جنوب زمین امده و بر سر سفره ،  در ملکوت خداوند خواهند نشست .و در انجیل مرقس می‌خوانیم :  و واجب است که قبل از ان به جمیع عالم بشارت داده می‌شود .در احادیث اسلامی نیز به این موضوع اشاره شده است ،  امام باقر ( ع )  می‌فرماید :  القائم منا …  یبلغ سلطانه المشرق و المغرب  ؛  قائم از ما …  حکومت او مشرق و مغرب عالم را فرا خواهد گرفت. ابو داوود به سندش از رسول خدا ( ص )  نقل کرده که فرمود :  و یهلک الله فی زمانه الملل کلها الا الاسلام  ؛  خداوند در زمان او  ( مهدی ( ع )  )  اهل همه ملت‌ها به جز اسلام را هلاک خواهد نمود. چند نفر از اصحاب امام زمان ( عج )  زن هستند ? همه اصحاب امام زمان  ( عج )  جوان و 50 نفرشان زن هستند. یاران مخلص امام دوازدهم در زمان ظهور حضرت 313 نفرهستند که 50 نفر از این یاران را زنان تشکیل می‌دهند ،  در زمان به زمین امدن حضرت عیسی  ( ع )  نیز که به همراه امام زمان  ( عج )  خواهند امد ،  800 نفر از پیروان ایشان زن هستند و این امر نشان می‌دهد که زنان نقش موثری در انتظار منجی دارند.در قران 280 قصه وجود دارد ،  قصه تولد حضرت موسی  ( ع )  شبیه تولد امام زمان  ( عج )  است و همان‌طور که فرعون نتوانست مانع به دنیا امدن حضرت موسی  ( ع )  شود ،  طاغوت زمان امام حسن عسکری  ( ع )  نیز نتوانست مانع تولد فرزند ایشان شود.طول عمر امام زمان  ( عج ) یکی از سوالات و شبهاتی که در خصوص ان‌حضرت مطرح می‌شود درباره طول عمر مبارک ایشان است. عمر امام  ( ع )  با در نظر گرفتن عمرهای درازی که قران بدان‌ها گواهی می‌دهد و در کتاب‌های تاریخی نیز افراد معمر  ( دارای عمر دراز )  زیاد بوده‌اند ،  و در گذشته و حال نیز چنین کسانی بوده و هستند ،  عمر زیاد حضرت مهدی  ( ع )  به هیچ دلیلی محال نیست ،  بلکه از نظر عقلی و دید وسیع علمی و امکان واقع شدن به هیچ صورت بعید نیست. از اینها گذشته اگر از نظر قدرت الهی ،  بدان نظر کنیم ،  امری ناممکن نیست. در برابر قدرت خدا  -  که بر هر چیز تواناست  -  عمرهایی مانند عمر حضرت نوح  ( ع )  و عمر بیشتر از ان حضرت و یا کمتر از ان کاملا امکان دارد. برای خدای قدیر و حکیم ،  کوچک و بزرگ ،  کم و بسیار ،  همه و همه مساوی است. بنابراین حکمت کامل و بالغ او ،  تا هر موقع اقتضا کند بنده خود را در نهایت سلامت زنده نگاه می‌دارد. پس طبق حکمت الهی ،  امام دوازدهم ،  مهدی موعود  ( ع )  باید از انظار غایب باشد و سال‌ها زنده بماند و رازدار جهان و واسطه فیض برای جهانیان باشد تا هر وقت خدا اراده کند ظاهر گردد ،  و عالم را پس از انکه از ظلم و جور پر شده ،  از قسط و عدل پر کند.منابع : صحیح ابن داوود ،  ج 2 ،  ص 207الغیبه ،  طوسی ،  ص 178انجیل لوقا ،  13 / 242 / 29انجیل مرقس ،  13 / 166 / 10کمال الدین ،  ص 330 ،  ح 16سنن ابی‌داوود ،  ج2 ،  ص 319 ،  ح 4324غفارزاده ،  علی ،  پژوهش پیرامون زندگانی نواب خاص امام زمان ( عج )  ،  قم ،  انتشارات نبوغ ،  1375 ،  ص 114 و 115برگرفته از کتاب موعود شناسی ،  علی اصغر رضوانی