یک عضو کمیسیون فرهنگی مجلس شورای اسلامی ،  جذب حداکثری و دفع حداقلی را مهم‌ترین و اصلی‌ترین سیاست در شرایط فعلی کشور عنوان کرد و گفت :  برای ایجاد وفاق و اتحاد در کشور اولین کار این است که مسوولان هرچه بیشتر به یکدیگر نزدیک شوند ،  یعنی به عنوان مثال ،  اقای احمدی‌نژاد باید در جلسات مجمع تشخیص مصلحت نظام شرکت کرده و ایت‌الله هاشمی‌رفسنجانی نیز به نمازجمعه برگردد.حجت‌الاسلام سیدرضا اکرمی در گفت‌وگو با ایسنا ،  با اعتقاد به این‌که برای قربانی‌نشدن مسایل اجرایی و کلان کشور در مقابل برخی مسایل سیاسی افزود :  در این مقطع دیگر باید پرونده انتخابات را بست و هر انچه را که اتفاق افتاده است ،  تمام شده تلقی کنیم.اکرمی با اظهار تاسف از این‌که حدود 9 ماه از انتخابات ریاست جمهوری دهم می‌گذرد اما هنوز تبعات ان گریبانگیر کشور است ،  ادامه داد :  بیشتر از این نمی‌ارزد که همه انرژی و وقت و امکانات کشور صرف مجادلات مربوط به انتخابات شود.نماینده مردم تهران در مجلس با تاکید بر این‌که مشکلات روزمره کشور ،  از جمله مسایلی از قبیل بیکاری و اشتغال و تورم باید مورد توجه جدی مسولان قرار گیرد ،  در عین حال به قانون هدفمندسازی یارانه‌ها اشاره کرد و گفت :  در برنامه پنج ساله چهارم قرار بود که وابستگی‌ها به نفت کاهش یابد. امروز باید بررسی کرد که چرا این اتفاق نیافتاده است. متاسفانه در سال 1388 واردات نفتی ما دو برابر صادرات غیرنفتی بوده است و واردات قاچاق نیز رقم بسیار بالایی دارد. با توجه به این مسائل دیگر نباید مسایل حاشیه‌ای سیاسی کشور را دراولویت قرار دهیم تا از پرداختن به این موارد عقب بمانیم.اکرمی با اعتقاد به این‌که امروز معضل بیکاری برای خانواده‌ها از 10 بیماری معمولی هم خطرناک‌تر است ،  گفت :  همه باید دست به دست هم داده و کمک کنند تا این نوع مشکلات حل شود و این کار هم جز با جذب حداکثری و دفع حداقلی امکان‌پذیر نیست. دولت و مجلس و قوه قضائیه باید همه تلاش خود را بکار گیرند تا جذب حداکثری اتفاق افتاده و با دفع حداقلی مشکلات کاهش یابد.به اعتقاد این نماینده مجلس ،  کاهش تورم و اجرای درست لایحه هدفمندسازی یارانه‌ها یک همکاری عمومی را می‌طلبد و لازمه این همکاری هم ایجاد وفاق و اتحاد در بین همه نیروها و مسوولان نظام است.این عضو کمیسیون فرهنگی مجلس با تاکید بر این‌که مملکت باید حالت عادی به خود بگیرد ،  گفت :  اگر مسولان با یکدیگر اختلافاتی دارند باید جلسات انها با یکدیگر بیشتر شده تا طی این جلسات اندیشه و ایده‌های خود را به یکدیگر نزدیک‌تر کنند.اکرمی در پایان گفت‌وگوی خود با ایسنا ،  با اشاره به بررسی بودجه سال 89 در مجلس عنوان کرد :  همه باید به متن قانون تمکین کرده و برای اجرای این لایحه مهم کمک کنند.