فیلم‌های سینمایی حرفه خانوادگی با بازی شان کانری و داستین هافمن ،  درام تحسین‌شده عقب‌نشینی به کارگردانی فنگ زیائوگنگ و همزاد کیوشی کوروساوا در تعطیلات اخر از تلویزیون پخش می‌شود .فیلم تلویزیونی حق‌السکوت ساخته احمد پایداری و تهیه‌کنندگی علیرضا رئیسیان جمعه چهارم اردیبهشت ساعت 16 از شبکه یک پخش می‌شود .روناک یونسی ،  ایوب اقاخانی ،  الیکا عبدالرزاقی ،  مهدی بقائیان ،  زویا امامی ،  مهدی مقدم و نوژن رمضانی بازیگران حق‌السکوت هستند. این فیلم محصول گروه فیلم و سریال شبکه یک و درباره دختری است که پس از تصادف سکوت اختیار می‌کند و  …  حق‌السکوت پیش از این شب تلخ نام داشت و در سومین جشنواره فیلم پلیس اکران شد. عوامل این فیلم عبارتند از طراح صحنه و لباس :  علی فداکار ،  صدابردار :  حسین بشاش ،  طراح گریم :  مریم دوستی ،  مدیر جلوه‌های ویژه :  عباس شوقی ،  دستیار کارگردان :  بهرام صحیحی ،  منشی صحنه :  گارینه نظریان ،  مدیر تولید :  مجید کریمی وعکاس :  نوید سجادی حسینی .پایداری پیش از این فیلم‌های تلویزیونی بهار عشق  ،  بازگشت به زندگی  ،  نقش واقعی و شکوه تنهایی را کارگردانی کرده است .فیلم سینمایی عقب‌نشینی به کارگردانی فنگ زیائوگنگ پنجشنبه سوم اردیبهشت ساعت 23 : 50 از شبکه دو روی انتن می‌رود. این درام جنگی تولید سال 2007 چین و هنگ‌کنگ و مدت زمان ان 124 دقیقه است . عقب‌نشینی بر مبنای رمان یک مورد قانونی ساخته شده و ژانگ هانیو ،  دنگ چائو ،  یوان ونکانگ و تان یان در ان بازی می‌کنند. این فیلم رفتار قهرمانانه گروهی از سربازان کمونیست را در پایان جنگ داخلی در چین در اواخر سال‌های 1940 به تصویر می‌کشد . عقب‌نشینی از معدود اثار سینمای چین است که در ان تصویری واقعگرایانه از جنگ داخلی این کشور ارائه شده است. این فیلم در شش رشته نامزد دریافت جوایز اسب طلایی بود و جایزه بهترین بازیگر مرد  ( هانیو )  را برد ،  ضمن اینکه در جشنواره پیونگ یانگ برنده سه جایزه از جمله بهترین فیلم شد. زیائوگنگ از فیلمسازان سرشنای چین است و فیلم جنایی حادثه‌ای دنیای بدون دزد از دیگر ساخته‌های اوست .فیلم تلویزیونی لونا ،  مهمانی از دریا ساخته دان مک‌بررتی جمعه چهارم اردیبهشت ساعت 18 از شبکه دو پخش می‌شود. این درام خانوادگی تولید سال 2007 کانادا است و ادام بیچ ،  گراهام گرین ،  جیسن پریستلی و تانتو کاردینال در ان نقش‌افرینی می‌کنند .در خلاصه داستان لونا ،  مهمانی از دریا امده است :  یک وال وارد خلیج کنار یک شهر ساحلی می‌شود. ساکنان شهر که متوجه حضور وال و همچنین بی‌ازاری او برای اهالی منطقه شده‌اند ،  تصمیم می‌گیرند او را به حال خود بگذارند که در خلیج بماند یا به دریای ازاد برگردد ،  اما  … فیلم سینمایی گمشده ساخته جرج اسلایزر پنجشنبه سوم اردیبهشت ساعت 20 : 15 از شبکه سه پخش می‌شود. جف بریجز ،  کیفر ساترلند ،  نانسی تراویس و ساندرا بولاک در این فیلم تریلر بازی می‌کنند که تولید سال 1993 امریکا و مدت زمان ان 109 دقیقه است . گمشده با عنوان اصلی ناپدید شدن بازسازی یک فیلم هلندی فرانسوی به همین نام تولید سال 1988 است. هر دو فیلم بر مبنای رمان تخم مرغ طلایی نوشته تیم کرابی ساخته شده‌اند. این فیلم داستان مردی است که یک مرد روانی نامزد او را دزدیده است. مرد از جستجوی خود دست برنمی‌دارد و  … فیلم سینمایی حرفه خانوادگی به کارگردانی سیدنی لومت جمعه چهارم اردیبهشت ساعت 23 از شبکه سه روی انتن می‌رود. این فیلم کمدی بر مبنای رمانی از وینسنت پاتریک ساخته شده و شان کانری ،  داستین هافمن ،  متیو برودریک و رزانا دیسوتو بازیگران ان هستند . حرفه خانوادگی تولید سال 1989 امریکا و مدت زمان ان 110 دقیقه است. داستان این فیلم درباره خانواده‌ای ست که همیشه مشغول کارهای خلاف و دزدی‌های کوچک بوده است. تا اینکه یک روز نوه خانواده به پدر و پدربزرگ خود پیشنهاد یک دزدی می‌دهد و  … سیدنی لومت کارگردان حرفه خانوادگی برای فیلم‌های بعد از ظهر سگی  ،  شبکه و حکم دادگاه نامزد اسکار کارگردانی و برای شاهزاده شهر نامزد اسکار فیلمنامه شد. او سال 2005 اسکار یک عمر دستاورد را گرفت. سرپیکو  ،  قطار سریع‌السیر شرق  ،  قلم و پیش از انکه شیطان بفهمد مرده‌ای دیگر فیلم‌های این فیلمساز 86 ساله است .فیلم سینمایی همزاد ساخته کیوشی کوروساوا جمعه چهارم اردیبهشت ساعت 20 : 30 در قالب برنامه سینما چهار از شبکه چهار پخش می‌شود. این فیلم تریلر تولید سال 2003 ژاپن و مدت زمان ان 107 دقیقه است .کوجی یاکوشو ،  هیرومی ناگاساکو ،  یوسوکه سانتاماریا و ماساهیرو تودا بازیگران فیلم همزاد هستند. داستان درباره مردی به نام هایاساکی مخترع یک روبات است ،  اما کار او خوب پیش نمی‌رود و هایاساکی در استانه اخراج از شرکت قرار می‌گیرد ،  اما همزاد او از راه می‌رسد و  … کیوشی کوروساوا متولد سال 1955 است و نسبتی با اکی‌را کوروساوا فیلمساز معروف ژاپنی ندارد. بیشتر شهرت او به خاطر فعالیت در حوزه فیلم‌های ترسناک است. از دیگر فیلم‌های کوروساوا می‌توان به مرهم  ،  چشم عنکبوت  ،  کاریزما  ،  اینده روشن و عقوبت اشاره کرد. این فیلمساز ژاپنی درام تحسین‌شده سونات توکیو را روی پرده سینماها داشت .فیلم سینمایی اسب رویایی به کارگردانی جان گاتینز جمعه چهارم اردیبشت ساعت 14 : 20 روی انتن شبکه تهران می‌رود. داکوتا فانینگ ،  کرت راسل ،  کریس کریستوفرسن ،  الیزابت شو و دیوید مورس بازیگران این فیلم 102 دقیقه‌ای تولید سال 2005 امریکا هستند . اسب رویایی با نام اصلی رویایی :  با الهام از یک داستان واقعی داستان کیل کرین دختری کوچک است که از یک اسب مسابقه که پای شکسته مراقبت می‌کند و  …