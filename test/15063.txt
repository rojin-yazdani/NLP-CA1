مشاور وزیر نیرو با اشاره به اینکه تهران ،  اصفهان ،  مشهد و شیراز پرمصرف‌ترین مناطق کشور در بخش اب هستند گفت :  وضعیت ابرسانی به اصفهان و کرمان همچنان قرمز و تهران زرد است که در صورت عدم بارش‌های پاییزه و صرفه جویی ،  وضعیت تهران نیز قرمز می‌شود.به گزارش مهر ،  حمیدرضا جانباز با اشاره به وضعیت بحرانی بارش‌ها در کشور اظهارداشت :  از ابتدای سال ابی جاری تاکنون ،  میزان بارش‌ها حدود 8 درصد در مقایسه با زمان مشابه سال ابی گذشته کاهش داشته است.مشاور وزیر نیرو از مصرف یک چهارم کل اب شرب کشور در استان تهران خبر داد و گفت :  در صورت تصویب در هیئت وزیران ،  مشترکان پرمصرف جریمه خواهند شد. وزارت نیرو به دولت پیشنهاد کرده مشترکانی که بیشتر از الگوی مصرف  ( متوسط کشور 22 مترمکعب در ماه و در تهران 20 مترمکعب )  ،  از اب استفاده کنند ،  در مرحله نخست ما به ازای انچه که بیشتر از الگو مصرف کرده‌اند جریمه شده و در مرحله بعد در صورت عدم رعایت الگوی مصرف ،  انشعاب انان قطع شود.وی افزود :  استمرار خشکسالی چالش‌هایی را برای منابع ابی کشور به وجود اورده است و از طرف دیگر ،  میزان بارش‌ها نسبت به جمعیت پراکنده شده در کشور موزون نیست. متاسفانه پیش بینی هواشناسی که حکایت از افزایش 1.5 درجه‌ای دمای هوا در کشور داشت ،  محقق شده است.جانباز با بیان اینکه از پاییز سال گذشته با نشست‌هایی که در وزارت نیرو و ابفای کشور برگزار شد ،  میزان منابع و مصارف اب شرب با تفکیک شهرها و روستاها ارزیابی شد گفت :  براساس این ارزیابی‌ها ،  میزان تولید و مصرف اب در 517 شهر برابر است که این حکایت از قرار داشتن این شهرها در مرحله تنش ابی است.این مقام مسئول در وزارت نیرو اظهارداشت :  بر این اساس ،  تصمیم‌هایی گرفته شد و با دستور وزیر نیرو و وعده‌ای که به مردم داده بودیم ،  تلاش کردیم جیره بندی اب نداشته باشیم که هم اکنون با تلاش شبانه روزی این قول محقق شده و در تابستان امسال در هیچ شهری جیره بندی اب نداشتیم.وی از رسیدگی به وضعیت اب 12 کلانشهر به صورت ویژه خبر داد و گفت :  شهرهای کرمان و اصفهان به دلیل بیشتر بودن مصارف نسبت به منابع تولید اب کماکان در وضعیت قرمز قرار دارند و استان تهران هم اکنون در وضعیت زرد است که اگر بارش‌های پاییزه را نداشته باشیم یا مردم تغییر جدی در مصرف ندهند ،  انتظار می‌رود که به مرحله قرمز ابرسانی به ویژه در سامانه شرق برسیم.مدیرعامل ابفای کشور با بیان اینکه اگرچه به پیش بینی‌های رشد جمعیتی نرسیده‌ایم ،  اما توزیع جمعیت موزون نیست گفت :  در اطراف کلانشهرها رشد جمعیت و افزایش حاشیه نشینی را شاهد هستیم که این رشد ناموزون افزایش تقاضای اب را به دنبال دارد.جانباز تصریح کرد :  کمبود بارش ،  فقر اب‌های زیرزمینی و اضافه برداشت از انها موجب شده که در موضوع کمیت اب شرب ،  دچار مشکل شویم. الزاما ابی که در کشاورزی استفاده می‌شود ،  مناسب شرب نیست و هم اکنون 92 درصد از منابع ابی کشور در بخش کشاورزی مصرف می‌شود که اگر در این بخش بازده ابیاری را افزایش دهیم ،  به طور قطع به صرفه جویی در مصرف اب کمک می‌شود و با نزدیک شدن به استانداردهای جهانی ،  حجم زیادی از اب ذخیره می‌شود.مشاور وزیر نیرو با بیان اینکه سفره‌های زیرزمینی با کمبود منابع اب روبرو هستند یاداور شد :  برخی از این سفره‌های زیرزمینی دیگر توان بازیابی ندارند. وی پرمصرف‌ترین استان کشور در بخش اب را تهران عنوان کرد و گفت :  در این استان یک چهارم کل اب شرب کشور مصرف می‌شود و پس از ان کلانشهرهای مشهد ،  شیراز و اصفهان قرار دارند.وی گفت :  معمولا سرانه مصرف اب در استان‌های کویری پایین‌تر از متوسط کشوری بوده و سرانه مصرف در کم مصرف‌ترین استان‌های ایران نیز حدود 20 لیتر از متوسط جهانی بالاتر است. جانباز سرانه جهانی مصرف اب را 150 لیتر به ازای هر نفر در روز عنوان کرد و اظهارداشت :  این در حالی است که این رقم در ایران به طور متوسط 250 لیتر در شبانه روز و در استان‌های کم مصرف ،  بیشتر از 170 لیتر است.جانباز افزود :  ما کشوری هستیم که پراکندگی جمعیت داریم و در خیلی از مناطق امکان تولید اب وجود ندارد که مجبور شده‌ایم با هزینه‌های بسیار زیاد طرح‌های ابرسانی از طریق خطوط انتقال اب بلند را اجرا کنیم.این مقام مسئول در وزارت نیرو تاکید کرد :  در بخش‌های زیادی از کشور با چالش جدی اب روبرو هستیم و اب به سادگی به دست نمی‌اید که باید به طور جدی در مصرف خود تغییر ایجاد کنیم.وی قوانین کشور را درباره استفاده صحیح از منابع ابی غیرپیش گیرانه دانست و گفت :  وزارت نیرو طرحی را به دولت پیشنهاد کرده که براساس ان کمترین نیاز مصرف هر منطقه در نظر گرفته شده و افزون بر ان قوانین جنبه بازدارندگی برای مشترکان پرمصرف لحاظ شده که این بازدارندگی از طریق وضع جرایم برای مشترکان پرمصرف یا قطع انشعاب انان اعمال می‌شود.مشاور وزیر نیرو افزود :  در بیشتر نقاط کشور با استفاده از کولر ابی ،  اب زیادی مصرف می‌شود در حالی که می‌توان با ایجاد سایه بان بر روی کولرها از تبخیر مقدار زیادی اب جلوگیری و همچنین با استفاده از تجهیزات استاندارد از هدررفت اب جلوگیری کرد.این مقام مسئول در وزارت نیرو با بیان اینکه اب نیمه شرقی شهر تهران از طریق تصفیه خانه‌های 3 ،  4 و 5 از سدهای لار و لتیان تامین می‌شود گفت :  وضعیت این دو سد در مرحله بحرانی قرار دارد که اگر بارش‌های پاییزه را نداشته باشیم ،  قاعدتا امکان استفاده از اب این سدها را نخواهیم داشت.وی یاداور شد :  براساس پیش بینی‌های سازمان هواشناسی ،  وضعیت بارش‌ها در سال ابی 94 - 93 مشابه سال ابی جاری یا حتی کمتر است که سال ابی خوبی را نشان نمی‌دهد اما پیش بینی ما این است که اگر همیاری مردم را داشته باشیم ،  وارد مباحث مربوط به جیره بندی اب نشویم.جانباز درباره اتصال سامانه غرب به سامانه شرق در تهران گفت :  انتقال اب از سامانه غرب شامل سدهای امیرکبیر و طالقان به سامانه شرق تهران به صورت جدی در دستور کار اب و فاضلاب استان تهران قرار دارد و با تکمیل کمربندی تهران ،  اب را از سمت غرب به شرق منتقل می‌کنیم که تعدادی از پروژه‌های ان انجام شده و تعدادی در حال انجام است. ضمن انکه حفر 70 حلقه چاه نیز در دستورکار قرار گرفته است.مشاور وزیر نیرو با بیان اینکه در جنوب شرق تهران سد ماملو به همراه تصفیه خانه هفتم با ظرفیت انتقال 2.5 مترمکعب اب در ثانیه در مهرماه وارد مدار می‌شود یاداور شد :  با تکمیل سامانه انتقال اب شرق تهران می‌توانیم بخشی از اب ماملو را به تهران منتقل کنیم ؛  هدف از اجرای سد ماملو ارتقای سطح کیفیت اب شرق تهران بود اما هم اکنون اولویت‌ها تغییر کرده و ما به دنبال تامین اب هستیم.وی تاکید کرد :  اگرچه با کمبود منابع اب سد لار و لتیان مواجه هستیم ،  اما وزارت نیرو تامین اب از سایر منابع را به طور جدی در دستور کار دارد و اگر مردم 20 درصد در مصارف خود صرفه جویی کنند ،  مشکلی از بابت تامین اب به وجود نمی‌اید.جانباز درباره تفکیک اب شرب از مصارف بهداشتی گفت :  کارگروه مشترکی با وزارت بهداشت و سازمان حفاظت محیط زیست تشکیل شده تا استانداردهای اب بهداشتی را تعریف کند. وی افزود :  اجرای این طرح به طور جدی در دستور کار وزارت نیرو است و به تمام استان‌ها ابلاغ شده که شهرهایی را برای اجرای این طرح در نظر بگیرند و به نظر می‌رسد تا پایان امسال به نتایج خوبی برسیم و بتوانیم این طرح را به مکان‌هایی که امکان اجرای ان را دارند ،  تسری دهیم.این مقام مسئول در وزارت نیرو میزان اب بدون درامد را 24.7 درصد عنوان کرد و افزود :  میزان تلفات واقعی در شبکه‌ها 13.7 درصد است و ما برنامه داشته‌ایم که میزان هدررفت اب را سالانه یک درصد کاهش دهیم که به دلیل وجود مشکلات مالی این امر تحقق نیافت.وی افزود :  اگر تعرفه‌ها واقعی شود ،  ابی که در لوله‌ها جریان دارد به عنوان یک کالای اقتصادی به صورت مناسب مورد استفاده قرار می‌گیرد و ما می‌توانیم با اجرای تعمیر به موقع ،  هدررفت اب را به کمترین میزان برسانیم ضمن انکه واقعی شدن قیمت‌ها اثار بازدارندگی در مصرف دارد.