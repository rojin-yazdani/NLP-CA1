سرپرست فدراسیون هندبال گفت :  باید نشان دهیم حضور ایران در مسابقات هندبال قهرمانی جهان اتفاقی نبوده و از هر جهت شایستگی ان را داشته‌ایم.به گزارش سایت فدراسیون هندبال ،  خسرو نصیری که به همراه بوروت ماچک ،  سرمربی تیم ملی بزرگسالان هندبال ایران به منظور شرکت در قرعه‌کشی بیست‌وپنجمین دوره رقابت‌های قهرمانی مردان جهان در دوحه قطر حضور دارد ضمن اشاره به مدعی بودن کشورهای اروپایی برای فتح دوباره جام قهرمانی مردان جهان اظهار داشت :  تیم‌های اسپانیا ،  قهرمان دوره قبل ،  فرانسه ،  کرواسی ،  دانمارک ،  سوئد و چند تیم دیگر از جمله بخت‌های مسلم قهرمانی هستند و انچه که برای ما مهم است حضور نخستین‌باره ایران در این دوره است و باید نشان دهیم حضور ما اتفاقی نبوده و از هر جهت شایستگی ان را داشته‌ایم.وی ادامه داد :  در کنار حضورم در مراسم قرعه‌کشی با برخی از مسئولان فدراسیون‌های کشورهای صاحب سبک در هندبال مذاکره خواهم کرد تا راه را برای دیدارهای دوستانه و برگزاری تورنمنت‌های مشترک بیشتر باز کنیم.مراسم قرعه کشی بیست‌وپنجمین دوره رقابت‌های مردان جهان فردا  ( یکشنبه )  ساعت 21 : 30 به وقت محلی در دوحه برگزار خواهد شد.