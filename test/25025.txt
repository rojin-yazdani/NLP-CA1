یک‌هیات ایرانی طی 2 روز اینده به پاکستان می‌رود تا با مقامات این کشور درباره وضعیت 5 مرزبان گروگان ایرانی گفت‌وگو کند.به گزارش همشهری ،  وزیر کشور با اعلام این خبر تاکید کرد :  مذاکره‌ای با گروهک تروریستی موسوم به جیش‌العدل انجام نمی‌شود و اگر لازم باشد عملیات امنیتی و نظامی انجام بدهیم کوتاهی نخواهیم کرد. عبدالرضا رحمانی فضلی در حالی چنین گفت که مقامات قضایی ایران ،  از پلیس اینترپل خواسته‌اند که این افراد را تحت‌تعقیب قرار دهند. رحمانی فضلی که رئیس شورای امنیت کشور است ،  تاکید کرد :  ما انها را به رسمیت نمی‌شناسیم و قطعا با اقتدار با این مسئله برخورد می‌کنیم. ما به‌طور جدی هم از طریق دستگاه‌های انتظامی و دیپلماسی و هم از طریق دستگاه‌های نظامی پیگیر ازادی مرزبانان وطن هستیم.مرزبان‌ها سالمنددر همین حال سیدباقر حسینی عضو کمیسیون امنیت ملی و سیاست خارجی مجلس شورای اسلامی به پایگاه خانه ملت گفته است :  براساس اطلاعات واصله 5مرزبان ایرانی در سلامت کامل به‌سرمی‌برند. گروهک تروریستی موسوم به جیش‌العدل که خود را بقایای گروهک تروریستی جندالله به سرکردگی عبدالمالک می‌دانند ،  20بهمن 92با انتشار تصاویری در صفحه خود در شبکه اجتماعی توییتر ،  مسئولیت ربودن 5نفر از مرزبان‌های ایرانی که خدمت سربازی خود را در مرزهای ناحیه سراوان می‌گذرانند ،  بر عهده گرفت.حجت‌الاسلام ابراهیم حمیدی ،  رئیس‌کل دادگستری استان سیستان و بلوچستان درباره پیشرفت اطلاعاتی دستگیری عوامل این گروگانگیری به مهر گفته است :  عوامل این گروهک تروریستی به 2بخش تقسیم می‌شوند که تعدادی از انها پاکستانی‌اند که دولت پاکستان در جهت مقابله و برخورد با انها باید اقدام کند. بخشی از عوامل این گروهک نیز ایرانی هستند ،  هویت انها شناسایی و به همراه اسناد و مدارک در اختیار دولت پاکستان قرار گرفته است.مبارزه با تروریست‌ها در خاک پاکستاناما چنان که رحمانی فضلی وزیر کشور تاکید می‌کند ،  برای انجام فاز عملیاتی علیه گروهک تروریستی موسوم به جیش‌العدل لازم است نیروهای ایرانی وارد مناطق جنوب غربی خاک پاکستان شوند ؛  مناطقی که مقامات پاکستان خود از برقراری امنیت و جلوگیری از رشد گروه‌های تکفیری در این مناطق اعلام ناتوانی‌کرده‌اند.وزیر کشور به خبرنگار همشهری گفت :  من هم برای مقامات پاکستانی و هم افغانستانی پیغام فرستادم که ما قدرت کنترل منطقه را داریم و حاضریم عمق خاک شما را از نظر امنیتی حفاظت کنیم. توقع ما از کشور مسلمان همسایه و دوست این است که با موضوع تروریسم و امنیت منطقه‌ای با جدیت و با مسئولیت برخورد کند. به گزارش همشهری ،  هم‌اکنون لایحه موافقتنامه همکاری‌های امنیتی بین دولت جمهوری اسلامی ایران و دولت پاکستان در دستور کار صحن علنی مجلس قرار دارد. با تصویب توافقنامه امنیتی میان ایران و پاکستان ،  نیروهای مسلح ایران می‌توانند به‌صورت قانونی برای نابودی تروریست‌ها وارد خاک پاکستان شوند.یک حفره 300کیلومتریبه گفته وزیر کشور و رئیس شورای امنیت کشور ،  اینکه یک گروه تروریستی در نقطه مرزی و از خاک کشور دیگری که ما هیچ کنترلی بر ان نداریم بیایند و در بین کوه‌های جنوب شرقی کمین بزنند و گروهی را که در حاشیه مرز عبور می‌کنند ،  شبانه به کمین خود بیندازند ،  از نظر عملیاتی ارزشی ندارد.رحمانی فضلی معتقد است :  جیش‌العدل یک گروه سازماندهی شده با هویتی نیست که بتواند طرف مذاکره ما باشد و ما انها را به رسمیت بشناسیم. ما انها را یک گروه تروریستی و از دسته اشرار می‌دانیم. این گروه هیچ پایگاه اجتماعی‌ای در منطقه ندارد و همه گروه‌های کشور این اقدام را محکوم کرده‌اند. انها یک عده مزدور و جیره و مواجب بگیر هستند که از طریق حمایت از کاروان‌های قاچاق موادمخدر ارتزاق می‌کنند.این گروهک تروریستی ،  از یک حفره مرزی توانسته است برای بار دوم اقدام به گروگانگیری کند. در اقدام نخست این گروه با حمله به یک پاسگاه مرزبانی ،  14مرزبان ایرانی را به شهادت رساند.سپاه وارد می‌شودمنطقه اقدامات این گروهک تروریستی قطعه‌ای حدود 300کیلومتر در منطقه سراوان است که هنوز طرح انسداد فیزیکی و اجرای دیوار بتنی در ان اجرا نشده است.رحمانی فضلی در این‌باره خبر داد :  تعهدی که نیروی زمینی سپاه به ما داده این است که تا شهریور 93ان منطقه را تحت پوشش کامل امنیتی قرار دهد.قرار است در این منطقه جاده مرزی و برجک‌های دیده‌بانی ساخته شود و اگر بعضی‌جاها هم لازم باشد به‌صورت فیزیکی مسدود شود. هم‌اکنون به‌دنبال این هستیم که منابع این طرح را تامین کنیم. غیراز این قطعه 300کیلومتری ،  بقیه مرز شرقی را کاملا تحت مدیریت و کنترل داریم. وزیر کشور ادامه داد :  ما توانسته‌ایم درگیری‌ها را به نقطه صفر مرزی برسانیم و امکان ورود نیروهای اشرار به داخل تقریبا بسته شده است. او درباره اینکه چرا می‌گوید تقریبا گفت :  امکان دارد عبوری قاچاقچی‌ها باشند بار ببرند و نیروی انتظامی و سپاه با انها درگیر بشوند اما گروه اشرار مستقر در خاک ایران نداریم.