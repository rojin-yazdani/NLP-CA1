 		دیدترین نسخه ویندوز یعنی ویندوز 10 هنوز به بازار نیامده، حواشی مختلفی از حدس و گمان‌های مختلف را ایجاد کرده است.به گزارش دنیای اقتصاد، این سیستم عامل جدید قرار است در تابستان امسال و پیش از شروع سال تحصیلی به صورت رسمی عرضه شود. حالا وب‌سایت money.cnn.com به بررسی بهترین و جذاب‌ترین قابلیت‌های این سیستم عامل جدید پرداخته است که آنها را در اینجا می‌بینید:منوی استارت: این منو که یکی از چند مرکز دسترسی و اطلاعات کاربران ویندوز 10 است، سه ستون مختلف دارد.ستون سمت چپ شامل بخش‌های بیشترین اپلیکیشن‌های استفاده شده، تنظیمات کاربری، لینک‌های دسترسی سریع و کلیدی برای دیدن تمام نرم‌افزارهای نصب شده، ستون وسط و سمت راست هم به اپلیکیشن‌های علامت‌گذاری و سنجاق شده و «کاشی‌های زنده» اختصاص دارد.  این کاشی‌های زنده در واقع گروهی از اپلیکیشن‌های ویژه ویندوز هستند که به شکل پویا و فعال اطلاعاتی از قبیل وضعیت آب و هوا، قیمت سهام و آخرین اطلاعات مربوط به نتایج مسابقات ورزشی را در اختیار کاربرانش قرار می‌دهد. شما می‌توانید هر اپلیکیشنی را به این قسمت سنجاق کنید تا بتوانید اطلاعات را به صورت زنده و در لحظه ببینید.ظاهری تازه: ویندوز 10 در مقایسه با ویندوز 8، بیشتر شبیه «ویندوز» است، اما بازگشت کامل به ویندوز 7 را ندارد. نسخه جدید ویندوز ظاهری مدرن و تازه دارد. در طراحی ویندوز 10 به جای زاویه‌های گرد، زاویه‌های راست بیشتر هستند.  سایه‌ها کمتر شده‌اند و مانند سیستم‌عامل مک از رنگ خاکستری در پس‌زمینه استفاده شده است.  منوی استارت یا نوار وظیفه به صورت خودکار رنگ خود را از رنگ تصویر پس‌زمینه می‌گیرد.  بخش تنظیمات دارای کلیدهای بزرگ‌تری است که برای کار با انگشتان مختلف مناسب  است.کورتانا: یک دستیار صوتی مانند Siri یا Google Now که شما می‌توانید با تایپ کردن یا حرف زدن از آن بخواهید گروهی از وظایف مختلف را برایتان انجام بدهد. برای شروع باید جمله «Hey Cortana» را بگویید. این دستیار صوتی می‌تواند فهرستی از اطلاعات مورد علاقه‌تان را جمع‌آوری کرده یا درباره جدیدترین اپلیکیشن‌ها شما را مطلع کند.Action center: یکی دیگر از مراکز اطلاعاتی ویندوز 10 که آخرین اعلانات را به شما نشان می‌دهد. ایمیل‌ها، به‌روز‌رسانی‌ها و پیام‌ها همه در یک کشو ظاهر شده و با بیرون کشیدن آن از سمت راست صفحه نمایش می‌توانید همه را ببینید . Action center همچنین امکان دسترسی سریع به تنظیماتی مانند airplane mode، بلوتوث، Wi-Fi و روشنایی صفحه نمایش را می‌دهد.Continuum: اگر از تبلت‌ها، نوت‌بوک‌های تبدیل شدنی یا موبایل‌های هوشمند مبتنی بر ویندوز استفاده می‌کنید، ویندوز 10 تصاویر را برای تناسب با صفحه نمایش شما تغییر می‌دهد. این قابلیت Continuum نام دارد.  وقتی ویندوز احساس می‌کند شما در حال استفاده از یک کیبورد و ماوس هستید، وارد حالت تبلت می‌شود تا یک نوار وظیفه شامل منوی استارت، دستیار Cortana و اپلیکیشن‌های کاربردی را در اختیار شما قرار بدهد.همچنین شما می‌توانید در کامپیوتر شخصی‌تان هم این قابلیت را با کلیک روی حالت تبلت از داخل Action Center فعال کنید.Microsoft Edge: مرورگر جدید ویندوز 10 که نام Microsoft Edge قطعا برای آن انتخاب بهتری نسبت به نام کد Project Spartan است که قبلا برای آن انتخاب شده بود. این مرورگر طراحی لوکس و ساده‌ای داشته و کار با آن راحت و سریع است.این مرورگر امکان باز کردن صفحات اینترنتی پیچیده را با سرعت بالایی داشته و هیچ تاخیری در اجرای فایل‌های ویدئویی ندارد. این مرورگر امکان پشتیبانی از افزونه‌ها و اپلیکیشن‌های مختلف را هم دارد.عملکرد چند تکلیفی: مایکروسافت یک جریان عملکرد چند تکلیفی را در ویندوز 10 گنجانده و به همین دلیل در این نسخه ویندوز تغییر بین اپلیکیشن‌ها بسیار راحت‌تر است.ویندوز 10 یک کلید ویژه روی نوار وظیفه دارد که می‌تواند به سرعت هر اپلیکیشنی را که در حال استفاده از آن هستید، نمایش دهد. در این نسخه از ویندوز همچنین می‌توانید به راحتی میان چند دسک‌تاپ مجازی حرکت کنید. همچنین می‌توانید با کلیک روی کلید Task View میان تم‌های مختلف حرکت کنید.صفحه قفل: صفحه قفل در ویندوز 10 به صورت کامل تغییر کرده است. در این صفحه قفل جدید شما امکان انجام کارهای بیشتری مانند اتصال به Wi-Fi، قرار دادن کامپیوتر شخصی‌تان در حالت airplane mode و دیدن اعلانات مختلف را در اختیار دارید.ویندوز 10 همچنین با الهام از موتور جست‌وجوی Bing عکس‌های جالبی را به صفحه قفل آورده است که در صورت تمایل شما فعال می‌شود.صــداها: مایکــروسافت همچنین نمایه صداها را هم در ویندوز 10 به روز کرده است. به این ترتیب در نسخه جدید ویندوز صداها کمتر از گذشته خشن و ناملایم هستند. صداها در ویندوز جدید ملایم‌تر و دلنشین‌تر شده‌اند.تنظیمات: بخش تنظیمات همچنان کامل نیست، اما این بخش در ویندوز 10 تغییرات اساسی کرده است. شما می‌توانید از این منو به تنظیمات بیشتری نسبت به گذشته دسترسی داشته باشید. کلیدهای این بخش با اندازه‌ای مناسب طراحی شده و برای  کاربران و انگشتان مختلف مناسب‌سازی شده است. با این همه همچنان شما امکان دسترسی به تمام تنظیمات را از این منو در اختیار ندارید و گاهی لازم است برای انجام بعضی تنظیمات به بخش Control Panel بروید. 	