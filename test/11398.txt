هدف از ایجاد پتروشیمی‌هایی که با سرمایه‌گذاری بانک‌ها و با پول مردم در کشور راه‌اندازی شد ،  این بوده است که بتواند تولیدات پتروشیمی را که ده‌ها زمینه اشتغال‌زایی در سطح کشور دارد راه بیندازند ،  ولی متاسفانه این شرکت‌ها از اهداف و سیاست‌های نظام و حکومت جدا شده اند.به گزارش تابناک  ،  بهمن اخوان ضمن بیان این مطلب گفت :  متاسفانه بنا بر اخبار و شواهد موجود ،  برخی از پتروشیمی‌ها ،  خوراک از دولت با ارز مرجع می‌گیرند و به بهای ازاد در بازار مکاره و با ارز 3400 تومانی به فروش می‌رسانند ؛  اما هنگامی که تولید کنندگان واقعی بن ابه مقررات ،  خواستار سهمیه هر ساله خود می‌شوند ،  این پتروشیمی‌ها اعلام می‌کنند برای کارخانجات تولیدی مواد اولیه ندارند ،  در صورتی که مواد همین پتروشیمی با کیسه‌های ارم‌دار در بازار ازاد توسط دلالان با نرخ ازاد فرخته می‌شود.نماینده ادوار ششم ،  هفتم و هشتم با اشاره به پاره‌ای مشکلات که تحریم‌ها برای تولیدکنندگان داخلی درست کرده و لزوم حمایت از انها برای گذر از این مشکلات ،  گفت :  با توجه به تحریم‌های جهانی ،  باید پتروشیمی‌ها مواد اولیه کارخانجات وابسته به صنایع محصولات پتروشیمی را اماده کنند ؛  اما متاسفانه دیده می‌شود در این دوران پتروشیمی‌ها و مدیران ارشد ان به دنبال سواستفاده از شرایط موجود برامده‌اند و می‌بینیم محصولاتی که به درد تولید و اشتغال‌زایی می‌خورد ،  از روی خط تولید برداشته می‌شود و برای فرار از تعزیرات به صورت خام به همان کشورهای اروپایی که ما را تحریم کرده‌اند ،  صادر می‌شود.عضو سابق کمیسون‌های صنایع و اصل نود با اشاره به برخی مشکلات در عرصه عرضه محصولات پتروشیمی ،  گفت :  برخی پتروشیمی‌ها به جای اینکه همه محصولات را در بورس عرضه کنند ،  10 درصد تولیدات به بورس می‌اید و 90 درصد محصولات در بازار ازاد به فروش می‌رسد.این استاد دانشگاه با اشاره به اشکار بودن تخلفات این پتروشیمی‌ها گفت :  از دستگاه‌های نظارتی و اطلاعاتی ،  به ویژه تعزیرات و بازرسی کل کشور و همچنین سازمان حمایت از مصرف کننده تقاضا دارم به عملکرد اقایان و بانک‌هایی که این شرایط را برای بازار ارز کشور پدید اورده‌اند و به هیچ عنوان پاسخگو نیستند و مدیریت ضعیف خود را به گردن تحریم‌ها می‌اندازند ،  رسیدگی کنند. این مشکلات به دلیل ناکارامدی مدیرانی است که به فکر تولید و اشتغال‌زایی در کشور نیستند. چه کسی پاسخگوی تعطیلی کارخانجات کشور است ? بهمن اخوان در تشریح راه‌هایی که دلالان با بهره از انها ،  سعی در سند سازی و خروج محصولات از مسیر تعزیراتی دارند ،  گفت :  مجوزهای تولیدی‌های تقلبی در دست دلالان است و با نام تولید کننده ،  محصولات را در بازار ازاد می‌فروشند. به دلیل بالا رفتن بهای ارز ،  اقایان چندین ماه تولیدات خود را انبار می‌کنند تا محصولات را به بهای ارز ازاد بفروشند. بهای محصولات پتروشیمی به بالاترین نرخ ارز در صرافی‌ها به فروش می‌رسد ،  ولی در دفاتر شرکت‌های پتروشیمی  ( شرکت‌های سرمایه‌گذاری بانکها و  …  )  با نرخ ارز مبادلاتی محاسبه و ثبت می‌شود.وی با اشاره به اختلاف چند صد تومانی بین ارز مبادلاتی و نرخی در بازار ازاد گفت :  باند بازار سیاه محصولات پتروشیمی از تفاوت قیمت بین این دو نرخ ارز ،  که در هر دلار 800 تومان سواستفاده کرده ،  بهره می‌گیرد و بدین ترتیب ،  این سودهای کلان به جیب دلالان و مدیرانی می‌رود که در واقع مدیر و دلسوز نیستند و حامی تحریم‌ها هستند و فشارها را تشدید می‌کنند. ما مدیران شایسته و لایق نیز داریم. کسانی داریم که به فکر تولید هستند. اما نمی‌دانم برخی شرکت سرمایه گذاری بانک‌ها و یا سایر صاحبان شبه دولتی پتروشیمی‌ها چه اصراری دارند از مدیران نالایق و فاسد در این صنعت بهره گیرند.در سال حمایت از تولید ملی ،  سازمان تعزیرات و دیگر نهادهای نظارتی باید به میدان بیایند و از تضییع حقوق مردم و بیکار شدن کارگران جلوگیری و پیگیری کنند که این مدیران با صنعت پتروشیمی و فولاد چه می‌کنند. اگر می‌خواهند جلوی تحریم‌ها را بگیرند ،  باید این مدیران نالایق را از شرکت‌های دولتی و شبه دولتی بیرون کنند.بهمن اخوان با بیان اینکه این مدیران با احتکار اجناس و تولید نکردن و دامن زدن به افزایش نرخ ارز به تاثیر تحریم‌ها کمک می‌کنند ،  گفت :  اگر دولت واقعا دلش به حال مردم می‌سوزد ،  باید نرخ ارز را کنترل و به وضعیت این شرکت‌ها رسیدگی کند. بسیاری از کارخانجات کشور در حال ورشکستگی هستند و هیچ کس پاسخگوی عملکرد پتروشیمی‌ها نیست. فساد این دلالان نیز مانند فساد سه هزار میلیارد تومانی اشکار خواهد شد.وی با انتقاد از اینکه فسادهای پنهان در کشور شناسایی نشده‌اند ،  گفت :  مشخص نیست این افراد از کجا حمایت می‌شوند که کسی جلویشان را نمی‌گیرد !  اگر بخواهند می‌توان این‌ها را ریشه‌یابی و پیگیری کرد. اقایان بنزین را به افغانستان می‌فرستند ،  خط تولید را عوض می‌کنند و به جای اینکه مواد مورد نیاز تولیدکنندگان را تامین کنند ،  به فکر سود خود هستند.اخوان با بیان اینکه باید به مردم راست گفت ،  اظهار داشت :  روزانه میلیون‌ها کیسه برای گندم و ارد و سیمان نیاز داریم. این شرکت‌ها تولیدات خود را با نرخ ارز ازاد به بازار می‌دهند و در پایان ،  هزینه‌ها باید توسط مردم و تولید کنندگان پرداخت شود. کسانی که هم‌اکنون مدیریت صنایع پتروشیمی را بر عهده گرفته‌اند ،  تجربه مدیریت این صنعت را ندارند و برخی با اشنا بازی و پارتی بازی به این پست‌ها رسیده‌اند و بلای این سومدیریت گریبانگیر منافع ملی و مردم را خواهد گرفت.تولیدکنندگان وابسته به محصولات پتروشیمی از نهادهای نظارتی و اطلاعاتی می‌خواهند که هر چه زودتر این موضوع را پیگیری کنند ،  چرا که اینها کارهایی بر خلاف فرمایش‌های رهبری و سفارش ایشان در زمینه حمایت از تولید انجام می‌دهند. بنا به فرموده رهبری باید از تولیدکنندگان و جوانان و کارگرانی که برای یک لقمه نان حلال برای خانواده خود زحمت می‌کشند ،  پشتیبانی کنیم و بنا به وظیفه شرعی ،  ملی و قانونی ،  درخواست دارم مسئولین نگذارند برخی مدیران نالایق که امکانات و منابع ملی در اختیارشان است به تولید داخلی اسیب بزنند و چرخ کارخانجات را از تولید بیندازند.