دیدار دو تیم چلسی و لیورپول با تساوی یک بر یک به پایان رسید تا سهمیه لیگ قهرمانان برای لیورپول از دست برود.به گزارش ایسنا ،  دو تیم چلسی و لیورپول در هفته سی و ششم لیگ برتر در ورزشگاه استمفوردبریج برابر هم به میدان رفتند. در این دیدار که چلسی قهرمانی خود را قطعی شده دیده بود ،  از چند بازیکن جوان خود از جمله لوفتوس چیک استفاده کرد.ارسال کرنر سسک فابرگاس از سمت راست که هجدهمین پاس گل فصل خود را ثبت کرد ،  با ضربه سر کاپیتان ابی‌ها درون دروازه مینیوله قرار گرفت. فابرگاس با این پاس گل ،  رکورد بیشترین پاس گل یک بازیکن در لیگ برتر را شکست. این گل همچنین سی و نهمین گل جان‌تری در تاریخ لیگ برتر بود و باعث شد‌تری به گلزن‌ترین مدافع تاریخ لیگ برتر تبدیل شود.بعد از این گل ،  لیورپول حملات خود را اغاز کرد و موقعیت‌هایی توسط کوتینیو و جانسن ایجاد کرد اما شاگردان مورینیو بازی را به خوبی کنترل و ارام کردند تا روند بازی ،  کسل‌کننده دنبال شود. در دقیقه 35 نیز زوما به دلیل مصدومیت جای خود را به کیهیل داد. در حالی که به نظر می‌رسید ابی‌ها برنده به رختکن بروند ،  استیون جرارد با ضربه سر موفق شد در دقیقه 44 دروازه کورتوا را باز و حساب کار را 1 - 1 کند.بازیکنان چلسی قبلی از این دیدار چهار روز استراحت کردند و تقریبا بازی را جدی نگرفته بودند و روی گل نیز مشخص بود که گری کیهیل تلاش خاصی برای گرفتن جرارد نکرده است.نیمه دوم را لیورپولی‌ها بهتر و با انگیزه‌تر اغاز کردند. در همان ابتدا لالانا با حرکت تماشایی خود توپ را به کوتینیو رساند اما ضربه دقیق وی با کمترین اختلاف ممکن از کنار دروازه به بیرون رفت. در ادامه ،  بازیکنان چلسی در چند ضد حمله و روی فرارهای لوک رمی شانس‌های ایده‌الی برای گلزنی ایجاد کردند.در ادامه راجرز ،  جرارد را از زمین بیرون کشید که با تشویق مورینیو و هواداران استمفوردبریج روبرو شد. در نهایت این دیدار با تساوی یک بر یک به پایان رسید تا سهمیه انگلیس برای لیگ قهرمانان تکمیل شد و لیورپول دیگر شانسی برای کسب سهمیه نداشته باشد.در دیگر دیدار منچسترسیتی موفق شد با هت‌تریک سرخیو اگوئرو با نتیجه 6 بر صفر کوئینزپارک را شکست دهد و سقوط این تیم را به دسته پایین‌تر قطعی کند. در این دیدار اما منچسترسیتی خیلی سریع بازی را در اختیار خود گرفت ؛  سیتیزن‌ها خیلی سریع موفق شدند توسط سرخیو اگوئرو ،  مهاجم ارژانتینی خود به گل برسند. در ادامه ،  کولاروف موفق شد روی ضربه ایستگاهی ،  گل دوم تیمش را به ثمر برساند و نیمه نخست با برتری 2 بر صفر سیتی به پایان برسد.در نیمه دوم ،  سرخیو اگوئرو بود که موفق شد گل دوم خود را به ثمر برساند. او با یک فرار فوق‌العاده و یک ضربه تمام‌کننده ،  موفق شد دومین گل خود را در این بازی به ثمر برساند. پس از این گل نیز حملات سیتی ادامه پیدا کرد و 15 دقیقه بعد ،  سرخیو اگوئرو موفق شد از روی نقطه پنالتی ،  هت‌تریک کند و اختلاف را به چهار گل برساند. دقایقی از این گل نگذشته بود که جیمز میلنر موفق شد روی پاس سرخیو اگوئرو گل پنجم منچسترسیتی را به ثمر برساند.در دقیقه 90 نیز داوید سیلوا تیر خلاص را شلیک کرد تا این دیدار با برتری 6 بر صفر سیتی به پایان برسد.در تنها دیدار باقی‌مانده این هفته ،  ارسنال باید در زمین سوانزی به میدان برود.