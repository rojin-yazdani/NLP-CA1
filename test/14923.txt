شهردار تهران در تحلیل حوادث و حرمت شکنی‌های روز عاشورا با تاکید بر اینکه نتیجه قانون گریزی و افراط گری به طمع افتادن فتنه گران برای مدیریت صحنه‌ها است  ،  گفت :  هر کس مدعی خط امامی و پیرو رهبری بودن است نباید در محکوم کردن و تبری جستن از عاملان حرمت شکنی ذره‌ای کوتاهی کنند. اما نباید در تحلیل ان دچار ساده بینی شویم .به گزارش فردا  ،  دکتر محمد باقر قالیباف شهردار تهران درخصوص حوادث بوقوع پیوسته در روز عاشورا و حرمت شکنی عده‌ای از اشوب طلبان اظهار داشت :  باید قبل از اینکه وارد تحلیل شوم بر نکته‌ای تاکید کنم که به نظر بنده رمز ورود مباحث امروزاست و ان مسئله افراط گرایی است .وی افزود  :  در ادبیات دینی ما امده است که انسان جاهل را نمی‌بینی مگر انکه یا افراط گراست و یا تفریط گر . به نظرم این روزها اگر مسائل را با افراط و تفریط تحلیل کنیم ،  حتما رفتار جاهلانه هم نتیجه ان خواهد بود. به نظر من مسائل امروز و فتنه‌های اخیر ،  مسائل ساده‌ای نیستند . بلکه پیچیده و چند بعدی هستند که نیاز به یک تحلیل متعادل دارند وگرنه ما با یک تحلیل فله‌ای و غیر جامع نمی‌توانیم اسیب شناسی دقیقی داشته باشیم و به راهکارهای عملی و بازدارنده در برابر حرمت شکنان و ساختار شکنان برسیم .شهردار تهران در گفت و گو با خبرگزاری مهر ادامه داد :  اتفاقی که در روز عاشورا به وقوع پیوست اتفاق بسیار زشتی بود که قلب همه ارادتمندان اهل بیت  ( ع )  را جریحه دار کرد. هرگز زیبنده کشور و مردم ما نیست که در ظهر عاشورا حرمت عاشورا و عزاداران امام حسین ( ع )  زیر پا گذاشته شود. از هرجهت و با هر گرایشی که نگاه کنیم این ماجرا محکوم و مطرود است. در محکوم کردن ،  برخورد کردن و تبری جستن از عاملان ان هم نباید ذره‌ای کوتاهی و تعلل کرد. همه گروهها و افراد هم باید این اتفاقات را محکوم کنند. اما نباید در تحلیل ان دچار ساده بینی شویم .قالیباف در بخش دیگر این گفتگو اظهار داشت :  از ابتدایی که ماجراهای پس از انتخابات شروع شد  ،  وقتی دلسوزان کشور و نظام و مردم هشدار می‌دادند که تداوم روند قانون گریزی و افراط گرایی امکان دارد کار را به جایی برساند که روزی کار از دست هر دو طرف ماجرا خارج شود ،  این مسائل قابل پیش بینی بود. وقتی امور از مدار عقلانیت و قانون و انصاف خارج شود ،  اتفاقاتی می‌افتد که به هیچ وجه مورد پذیرش هیچکس نیست و من امیدوارم که این اتفاقات باعث شود که همه حول محور قانون و مقدسات و نظام گرد بیایند وحل مسائل و اختلاف در مدار عقلانیت بیفتد .شهردار تهران ادامه داد :  من سخن صریحی دارم با کسانی که به هر حال ادعا دارند که در چارچوب قانون اساسی ،  و در راستای ارمانهای امام و نظام جمهوری اسلامی اعتراضاتی دارند. ایا این گونه حرکات واقعا در چارچوب قانون و نظام است. ایا کشاندن مردم به سطح خیابانها در راستای اصلاح نظام و ارمانهای امام است ?  ما این تناقضات رفتاری را چگونه تحلیل و درک کنیم. واقعا چه طرح و برنامه‌هایی می‌توان برای اینده این رفتارها و حرکات متصور بود. این اتفاقات به جز اینکه به ارامش و امنیت کشور اسیب می‌زند به منافع ملی ما اسیب می‌زند اقتصاد کشور را و توسعه کشور را دچار اختلاف می‌کند چه دستاورد یگری می‌تواند داشته باشد . تردیدی در این نیست که بخش اعظم و در واقع اکثریت مردمی که امکان دارد اعتراضاتی داشته باشند به هیچ وجه حاضر نیستند رفتارهای انها به مقدسات یا نظام اسیبی بزند. ولی وقتی قرار باشد امور به جای حل ان در مجاری قانونی و عقلانی‌اش در کف خیابان مطرح شود حتما گروه‌هایی که با نظام و اسلام هیچ نسبتی ندارند و معاند هستند به طمع می‌افتند تا بیایند و صحنه را مدیریت کنند و کار را به جاهایی بکشند که هیچ دلسوز انقلاب و پیرو ولایت فقیه راضی به ان نیست. شهردار تهران افزود :  بنده معتقدم باید تفکیک بین جریان معترض و جریان مشکوکی که حوادثی از قبیل روز عاشورا ایجاد می‌کند ،  قائل شد . من قبول ندارم که این دو جریان یکی است. جریان معترض هرچند در پیگیری اعتراضات خود دچار اشکالات اساسی است  ،  اما نباید نادیده بگیریم که بدنه اصلی سیاسی و اجتماعی این جریان هیچگاه حاضر نیست به مقدسات مردم و نظام خدشه‌ای وارد شود. لذا وقتی این تفکیک صورت گرفت مسئولان امر باید منشا این اتفاقات و عاملان ان را پیدا کنند و برخورد قانونی با انها داشته باشند .وی گفت :  کسانی که به اموال عمومی  ،  اموال و جان مردم اسیب وارد می‌کنند باید در پیشگاه قانون پاسخگو باشند. ضمن اینکه دستگاههای قانونی و قوه قضائیه باید با جدیت موضوع خسارت‌هایی را که به اموال عمومی و خصوصی وارد شده پیگیری نمایند. من تاکید دارم که جریان معترض باید خط خودش را از این حوادث جدا کند. اگر قبول ندارد اتفاقات روز عاشورا را به روشنی ان را بیان کند بین خود و جریان اغتشاشگر و مشکوک مرز شفاف ایجاد کند .قالیباف در ادامه این گفتگو تصریح کرد :  نباید اجازه داد افراطیون میدان دار شوند و عقلای جامعه و افراد و گروههای معتدل را به حاشیه برانند و یا مجبور به سکوت کنند.علما و مراجع باید در ارام کردن اوضاع نقش موثر خود را ایفا کنند. کسانی که به روندهایی اعتراض دارند مطالبات مردم را در نظر بگیرند نه مطالبات و خواستهای عده معدودی تندرو که خواستشان نابودی نظام و مقدسات است .شهردار تهران به مهر گفت :  معتقدم ما گرفتار موضوعی به نام بی تقوایی زبانی شده ایم. افراد توجه ندارند که یک حرف نسنجیده و افراطی امکان دارد مسئله را پیچیده‌تر کند. معتقدم ما مستمسک‌هایی داریم که اگر به انها توسل کنیم مسائلمان رفع می‌شود. اصل ولایت فقیه ،  ولی فقیه ،  قانون اساسی  ،  راه روشن حضرت امام  ( ره )  و ارمانهای بلند فرهنگ عاشورا و فرهنگ حسینی می‌تواند ما را دوباره متحد کند .وی همچنین تاکید کرد  :  در پیگیری مسائل هم اگر لجاجت نباشد  ،  اگر نفس پرستی کنار گذاشته شود مسائل به راحتی قابل حل است .قالیباف در پایان این گفتگو تصریح کرد :  باید به دشمنان این کشور و مردم هم اشکارا گفت که پرونده و کارنامه شما روشن است. عملکرد شما در این 50 سال اخیر حتی فراتر از کارنامه تان با انقلاب و نظام جمهوری اسلامی کارنامه سیاهی است. خیانت شما اشکار است. به اتفاقاتی که در کشور ما جریان دارد هیچ دلخوش نکنید و هیچ تلاشی نکنید که از این اب گل الود ،  ماهی خود را بگیرید. نظام ما ریشه دارتر از اینهاست که شما بتوانید بهره‌ای برای خود داشته باشید.