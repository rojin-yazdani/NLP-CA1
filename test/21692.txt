رییس کل بانک مرکزی لازمه دستیابی به تعادل بازار ارز و رهایی از اقتصاد متکی به نفت را تنوع بخشی به درامدهای ارزی و توسعه صادرات غیرنفتی عنوان کرد.به گزارش ایرنا از روابط عمومی بانک مرکزی ،  ولی الله سیف در نشست هم اندیشی بررسی راهکارهای اجرایی سیاست‌های ابلاغی برنامه ششم توسعه با موضوع میراث فرهنگی ،  صنایع دستی و گردشگری با تاکید بر ظرفیت‌های صنعت گردشگری ایران ،  افزود :  توسعه گردشگری می‌تواند ارزاوری غیرنفتی اقتصاد را بهبود بخشد و به طور متوسط ،  سالانه بیش از 20 درصد از دریافت‌های حساب خدمات تراز پرداخت‌های خارجی اقتصاد ،  از محل مسافرت‌های شخصی است که جهانگردی یکی از زیربخش‌های اصلی ان محسوب می‌شود.رییس شورای پول و اعتبار افزود :  توسعه صادرات خدمات در قالب مسافرت ،  زمینه استفاده بیشتر خارجیان از امکانات حمل و نقل مسافر را فراهم می‌اورد که از این محل ،  عواید ارزی کشور افزایش خواهد یافت.رییس کل بانک مرکزی بر بهره گیری از فرصت خاص ایجاد شده در دوره پساتحریم برای رشد و اعتلای صنعت گردشگری و مزایای اقتصادی و فرهنگی ان تاکید و خاطرنشان کرد :  گردشگری یکی از بخش‌های مهم و دارای ابعاد و کارکردهای چندگانه در اقتصاد است. گسترش گردشگری از یک سو موجب تقویت تعاملات فرهنگی ،  گسترش دانش عمومی تاریخی و بهبود تعاملات بین کشوری می‌شود و از سوی دیگر ،  با پیوندهای قوی پسین و پیشین خود با دیگر بخش‌ها ،  اثار اقتصادی قابل توجهی برجای می‌گذارد.سیف ،  ایران را به واسطه برخورداری پیشینه غنی تاریخی ،  فضاهای مذهبی ،  تنوع قومی و اقلیمی و همچنین ظرفیت‌های ایجاد شده در بخش‌های بهداشت و سلامت را دارای مزیت نسبی در زمینه جذب گردشگران خارجی دانست و گفت :  گردشگری به مثابه پنجره‌ای برای شناخت نزدیک و بی واسطه جوامع با یکدیگر عمل می‌کند و در بهبود روابط سیاسی و استحکام صلح جهانی نقش افرین است. یکی از اثار مثبت فرایند جهانی شدن ،  تقویت بیش از پیش گردشگری و افزایش تمایل برای جهانگردی طی دهه‌های اخیر بوده است.رییس کل بانک مرکزی با اشاره به اینکه ارتقای بخش گردشگری همواره مورد توجه مسئولان نظام و برنامه ریزان اقتصادی کشور بوده و ابلاغ سند سیاست‌های کلی برنامه ششم توسعه توسط مقام معظم رهبری ،  تصریح کرد :  صنعت گردشگری یکی از بخش‌های پیشرو و دارای سهم روزافزون در برنامه‌های رشد اقتصادی کشور است. این صنعت با پیوندهای پسین و پیشین قوی ،  ماهیت اشتغالزایی و کارکردهای مثبت در رشد اقتصادی ،  در دو دهه اخیر توجه زیادی را به خود جلب نموده است.سیف ،  با اشاره به بهبود قابل توجه میزان درامد سرانه در سطح جهان و به ویژه ،  افزایش درامد سرانه اقتصادهای در حال توسعه که موج جدیدی از تقاضای جهانی برای خدمات گردشگری را فراهم اورده است ،  خاطرنشان کرد :  شمار کشورهایی که تلاش دارند با فعال نمودن ظرفیت‌های گردشگری خارجی در تنوع پذیری منابع درامدی و گسترش تعاملات فرهنگی پیشتاز باشند ،  مرتبا روبه فزونی است.وی اظهار داشت :  گردشگری ماهیت کالای تجملی با کشش درامدی بالا را دارد و چون بهبود درامد سرانه و کاهش فقر نسبی ،  یک جریان رو به رشد در اقتصاد جهانی است. باید انتظار داشت این افزایش تقاضا و گرایش به بهره برداری از خدمات گردشگری کماکان تداوم داشته باشد.رییس کل بانک مرکزی افزود :  گردشگری تفریحی ،  فرهنگی ،  سلامت ،  مذهبی و همچنین تقاضای گردشگری توسط اشخاصی که در ماموریت‌های اداری و کاری به سر می‌برند ،  به عنوان شاخه‌های مختلف گردشگری ،  محل رقابت برنامه ریزان اقتصادی کشورها بوده است.سیف ،  با اشاره به میزان اشتغالزایی گردشگر داخلی و خارجی ،  گفت :  براساس مطالعات انجام شده به ازای هر 6 نفر گردشگر خارجی که وارد کشور شود ،  یک شغل و به ازای هر 25 گردشگر داخلی نیز یک شغل ایجاد می‌شود.وی تصریح کرد :  ضریب فزاینده اشتغال گردشگری در بین بخش‌های مختلف نشان می‌دهد قدرت اشتغالزایی صنعت فوق در ایران بعد از بخش کشاورزی ،  صنایع غذایی و ساختمان ،  در رتبه چهارم قرار دارد. بنابراین ،  در دوره‌ای که ایجاد اشتغال مکفی به ویژه در حوزه مشاغل غیردولتی به یکی از اولویت‌های فوری اقتصاد تبدیل شده ،  برنامه ریزی برای گسترش گردشگری و رفع موانع جذب سرمایه در این بخش می‌تواند راهگشا باشد. علاوه براین ،  گسترش گردشگری و فعالیت‌های تفریحی به عنوان یکی از مهم‌ترین ابزارهای بهبود الگوی توزیع درامد کشورها شناخته می‌شود.رییس کل بانک مرکزی گفت :  براساس گزارش شورای جهانی سفر و گردشگری ( WTTC )  در سال 2013 تعداد 101 میلیون نفر  ( 3.4 درصد از کل شاغلین )  به طور مستقیم در صنعت گردشگری و 285 میلیون نفر  ( 8.9 درصد از کل شاغلین )  در اقتصاد گردشگری به طور مستقیم و غیرمستقیم مشغول به فعالیت بوده اند. بنابر پیش بینی‌های این گزارش ،  اعداد فوق برای ایران به ترتیب 415 هزار نفر  ( 1.9 درصد از کل شاغلین )  و 1.2 میلیون نفر  ( 5.3 درصد از کل شاغلین )  ذکر شده اند.سیف ادامه داد :  از حیث اشتغال افرینی غیرمستقیم توسعه گردشگری ،  ایران پایین‌تر از متوسط جهانی قرار دارد و این امر نشان دهنده ظرفیت‌های بالقوه‌ای است که در این بخش از اقتصاد ایران وجود دارد.وی گفت :  پیش بینی می‌شود در سال 2020 تقریبا از هر 11 نفر ،  یک نفر به شکل مستقیم یا غیرمستقیم در اقتصاد سفر و گردشگری مشغول به کار باشد و این امر نشان دهنده ظرفیت بالای اشتغالزایی این صنعت است.رییس شورای پول و اعتبار به داده‌های اماری نیروی انتظامی اشاره کرد و افزود :  در سال 1393 افزایش محسوسی در میزان ورود خارجیان و در نتیجه ،  در عواید صادراتی صنعت گردشگری رخ داد به نحوی که سهم مسافرت‌های شخصی از صادرات خدمات از 21.8 درصد در سال 1391 به 29.3 درصد در سال 1393 رسیده است. البته انتظار می‌رود عملکرد سال 1394 این متغیر باتوجه به نتایج ناشی از امضای توافق جامع هسته‌ای بیش از پیش افزایش یابد.رییس کل بانک مرکزی با اشاره به اینکه برنامه ریزی برای توسعه صنعت ایرانگردی ارتباط تنگاتنگی با سیاست‌های کلی نظام در امور اقتصادی دارد ،  گفت :  توسعه صنعت گردشگری همانند سایر بخش‌های اقتصادی ،  مستلزم حضور فعال بخش خصوصی قدرتمند و کارا است. در این رابطه لازم است بخش خصوصی به عنوان ایفاگر نقش اصلی به صورت حرفه‌ای و متناسب با استانداردهای جهانی وارد این فعالیت شود و با هماهنگی بخش دولتی و تامین الزامات متنوع مورد نیاز ،  ارتقای خدمات رسانی در این صنعت را دنبال کند.وی یکی از دلایل ضعف و نارسایی صنعت جهانگردی ایران را عدم تعادل و ناترازی در تعداد گردشگران ورودی و خروجی کشور دانست و افزود :  تاکنون تعداد مسافرین ایرانی که برای گذران اوقات فراغت به خارج از کشور می‌روند ،  بسیار بیشتر از جهانگردانی بوده که ایران را به عنوان مقصد سفر خود انتخاب کرده اند.رییس کل بانک مرکزی تحریم روابط اقتصادی و بانکی و بسته شدن غالب شرکت‌های خارجی فعال و دارای شعبه در ایران را در به حداقل رسیدن تعداد مسافرینی که با هدف کسب وکار وارد کشور شده‌اند ،  موثر دانست و گفت :  برای گردشگران تفریحی و علاقمندان به اثار تاریخی و طبیعی ،  مسائل دیگری نظیر تبلیغات سو در خصوص امنیت کشور ،  کمبود امکانات اقامتی ،  به روز نبودن کیفیت خدمات ارائه شده و مسائلی از این نوع مطرح بوده است.سیف ،  اولویت‌های برنامه ریزی در صنعت گردشگری را مبتنی بر جلب رضایت جهانگردان برای مسافرت به ایران با ارائه خدمات قابل رقابت با دیگر کشورها عنوان و تصریح کرد :  توسعه امکانات زیربنایی نظیر ارائه خدمات بهداشتی در سطح استانداردهای جهانی ، اموزش نیروی انسانی ماهر برای ارائه خدمات به گردشگران خارجی و سرمایه گذاری در احداث هتل‌ها و فضاهای تفریحی  -  اقامتی مطابق و متناسب با نیاز گردشگران ،  تامین امنیت گردشگران ،  توسعه کمی و کیفی حمل و نقل مسافر ،  تعیین مراکز گردشگری و فراهم نمودن امکانات لازم برای ان ،  تسهیل و کاهش تشریفات ورود و خروج مسافر و امکان صدور روادید در مبادی ورودی کشور و حذف روادید بین کشورهای اسلامی ،  تسهیل ورود و خروج ایرانیان خارج از کشور و جذب سرمایه‌های انان در این صنعت می‌تواند در افزایش ورود تعداد گردشگران به کشور موثر باشد.رییس شورای پول و اعتبار از سلامت و بهداشت به عنوان یکی از رشته فعالیت‌های اصولی و حرفه‌ای یاد کرد که توانسته متناسب با پیش نیازهای ظرفیت‌های بخش گردشگری رشد کند.وی خاطرنشان ساخت :  نظام سلامت و درمان کشور نسبت به امکانات ارائه شده در دیگر کشورها ،  از مزیت و قدرت رقابت بین المللی بالایی برخوردار است که سبب شده طی دهه‌های اخیر ،  تعداد قابل توجهی از اتباع منطقه خلیج فارس و اسیای مرکزی برای دریافت خدمات مربوطه ،  راهی ایران شوند.وی تصریح کرد :  وجود تعداد قابل توجهی از بیمارستان‌های خصوصی و کلینیک‌های تخصصی و فوق تخصصی با کارکنانی کارازموده و پزشکانی مجرب ،  ایران را به یکی از قطب‌های درمان منطقه تبدیل کرده است.رییس کل بانک مرکزی تاکید کرد :  ایران از جذابیت‌های قابل توجهی برای گردشگرانی که با هدف بهره گیری از مراکز معنوی و روحانی وارد کشور می‌شوند ،  برخوردار است. صنعت گردشگری زیارتی یکی از بخش‌های به سرعت رو به رشد در سال‌های اخیر بوده و گردشگرانی که با هدف زیارت اماکن متبرکه اسلامی وارد کشور می‌شوند ،  غالبا به دیگر مناطق دیدنی و تاریخی کشور نیز مسافرت می‌نمایند.رییس کل بانک مرکزی ،  ایران را مهد ائین زرتشت عنوان کرد و گفت : با توجه به قدمت این ائین ،  کشورمان ظرفیت معرفی به گردشگران علاقمند به تاریخ و تاریخ ادیان را دارد. در مجموع ،  به منظور بهره گیری بهتر از ظرفیت‌های این بخش برای بهبود رشد اقتصادی ،  لازم است اقدام‌های گسترده‌ای برای بهبود خدمات ارائه شده به گردشگران اتخاذ شود.سیف تاکید کرد :  ثبات نرخ ارز ،  استقرار شعب و فعالیت بانک‌های خارجی در کشور و تسهیل مبادلات پولی و پذیرش کارت‌های اعتباری بین المللی نیز در ارائه بهتر خدمات به گردشگران نقش موثری دارد. با توجه به چشم انداز فراهم شده در زمینه لغو تحریم‌های ناجوانمردانه بین المللی در حوزه روابط بانکی ،  نظام بانکی درصدد بهبود خدمت رسانی در حوزه مالی است و در صورت رفع موانع  ،  شاهد ارتقای موثری در خدمات ارائه شده به گردشگران خارجی خواهیم بود.وی ادامه داد :  هرگونه سرمایه گذاری در بخش گردشگری علاوه بر کمک به فضای اقتصادی کشور ،  در راستای تقویت روابط فرهنگی و اصلاح نگرش جهانیان درباره ایران نیز موثر خواهد بود. باید توجه داشت جهانگردی عاملی جهت زنده نگه داشتن سنت‌ها و اداب و رسوم گذشتگان و همچنین راهی برای تنش زدایی بین کشورها و ایجاد تفاهم ،  وفاق و صلح بین المللی است.رییس شورای پول و اعتبار ،  موضوع گسترش ایرانگردی به ویژه توسط خارجیان را راهبردی برخوردار از ابعاد و کارامدی مختلف خواند و گفت :  باید تلاش کرد ظرفیت‌های طبیعی و میراث کهن ایران هر چه بیشتر در سطح جهان مورد توجه قرار گیرد.وی تاکید کرد :  هم اکنون کشور در نقطه عطف لغو تحریم‌های ظالمانه غرب قرار گرفته و فضای تخاصم و ناامن جلوه دادن ایران نزد گردشگران خارجی تا حد زیادی تعدیل شده است. طلیعه چنین اتفاق فرخنده‌ای را در امار رسمی از تعداد گردشگران خارجی وارد شده به کشور در سال‌های اخیر به خوبی می‌توان مشاهده کرد ؛  به طوری که تعداد گردشگران خارجی از 3.3 میلیون نفر در سال 1390 با رشدی قابل توجه به 4.6 و 4.9 میلیون نفر در سال‌های 1392 و 1393 رسیده است.وی از امادگی نظام بانکی به منظور ایفای وظایف حرفه‌ای خود در بخش گردشگری در دوران پساتحریم خبر داد و گفت :  انتظار می‌رود در دوره پساتحریم ،  روند مثبت ورود گردشگران خارجی با شتاب بیشتری تداوم یابد.