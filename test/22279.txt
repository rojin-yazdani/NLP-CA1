مشترکان همراه اول در دو روز 30 اسفندماه و اول فروردین‌ماه 88 ،  در حالی 287میلیون پیامک موفق ارسال کردند که امسال نیز با وجود راه‌اندازی یک مرکز جدید پیامک در کشور و افزایش ظرفیت مراکز قبلی ،  ارسال پیامک‌ها با مشکل مواجه بود به طوریکه در روز جمعه و شنبه بسیاری از پیامک‌ها با تاخیر ارسال شده و یا هرگز به مقصد نرسیدند .به گزارش ایسنا ،  اکثر مشترکان همراه اول به‌ویژه در تهران از ارسال نشدن یا ارسال با تاخیر پیامک‌ها در روزهای اول سال جدید ناراضی بودند مخصوصا این موضوع که با وجود به مقصد رسیدن پیام‌ها ،  ارسال کننده ،  پیام ارسال ناموفق دریافت کرده و پیام را چندین بار دیگر هم ارسال کرده بود ،  نارضایتی برخی مشترکان را در پی داشت و این مشکل پس از روزهای تحویل سال و اول فروردین‌ماه نیز بعضا ادامه داشت و تلاش‌های مشترکان همراه اول و ایرانسل برای ارسال پیام‌های کوتاه تلفن همراه ناکام ماند .مشکل اختلال در ارسال پیامک‌ها برای تبریک در اعیاد ملی و مذهبی در کشور و با افزایش ترافیک شبکه موضوعی است که همواره در کنار اختلال در مکالمات شبکه تلفن همراه کشور وجود داشته اما امسال راه‌اندازی یک مرکز جدید و افزایش ظرفیت مراکز قبلی پیامک شرکت ارتباطات سیار در کشور موضوعی بود که از سوی مسوولان مربوط به عنوان راه‌حلی برای جلوگیری از بروز مشکل در ارسال پیام‌ها عنوان شد .حسن رضوی  -  معاون فنی و مهندسی شرکت ارتباطات سیار ایران  -  به ایسنا گفته بود که تمامی منابع موجود شبکه برای ارایه سرویس به مشترکان خود را به‌کار خواهیم برد تا در ایام تعطیلات مشترکان همراه اول با مشکلی مواجه نشوند. درحال حاضر همراه اول 10 مرکز پیام کوتاه دارد که ظرفیت ان‌ها تا 50 درصد افزایش خواهد یافت و به تناسب افزایش مشترکان بر تعداد سایت‌های تلفن همراه نیز افزوده می‌شود .اظهارات این مقام مسوول در حالی در روز 29 اسفندماه روی خروجی ایسنا قرار گرفت که نارضایتی مشترکان از وجود مشکل برای ارسال پیامک‌ها این گفته‌ها را تا حدی زیر سوال برد تا اینکه وحید صدوقی  -  مدیرعامل شرکت ارتباطات سیار ایران  -  با ارایه امار پیامکهای ارسالی در سال جدید اعلام کرد :  گزارشات دقیق وضعیت شبکه‌ی همراه اول از سراسر کشور حاکیست که الحمدالله در این روزهای پرترافیک ،  در سرویس‌دهی به مخاطبان موفق بوده‌ایم .صدوقی ادامه داد :  به‌طور مثال شبکه‌ی ما در استان مازندران ،  در دو روز اول سال نو ،  روزانه بالغ بر 350هزار مشترک مهمان را بدون هیچ‌گونه مشکلی پذیرا شده است .او در مورد امار پیامک‌های مشترکان همراه اول در اغاز سال نو نیز گفت :  در مدت 36ساعت شامل ساعت 9 روز 30اسفندماه  ( روز تحویل سال نو )  تا ساعت 21 روز شنبه اول فروردین‌ماه 88 ،  287میلیون پیامک موفق در شبکه‌ی همراه اول مبادله شده است .به گفته او به‌طور مشخص در اولین ساعت سال جدید یعنی از ساعت 15تا 16 روز جمعه 30 اسفندماه ،  مشترکان همراه اول ،  20میلیون پیامک موفق دریافت کرده‌اند .مدیرعامل همراه اول همچنین تاکید کرد :  همان‌طور که قبلا نیز اعلام کرده‌ایم ،  ما از نیمه‌ی اول سال 87 ،  فقط برای پیامک‌هایی که به‌طور موفق به مقصد می‌رسند ،  هزینه دریافت می‌کنیم و امار پیامک‌های اعلام شده در بالا نیز بر اساس پیامک‌های موفق در شبکه‌ی همراه اول است .در هر حال زمان اتمام مشکل دریافت پیام و به مقصد نرسیدن پیام‌ها در حالی که هر دو مشترک در دسترس هستند و حافظه گوشی ان‌ها پر نشده است ،  دریافت گزارش ارسال پیام در حالی که ارسال نشده ،  ارسال پی‌درپی ان برای گیرنده در حالی که فرستنده یک بار ان را ارسال کرده ،  ارسال ناقص پیام و بسیاری موارد دیگر که باعث شده مشترکان در انجام بسیاری از کارهای خود با مشکل یا تاخیر مواجه شوند ،  سوالی است که هربار مسوولان بروز برخی اختلالات در شبکه همراه اول به دلیل نوسازی و افزایش ظرفیت شبکه را علت اصلی ان عنوان می‌کنند که با اتمام این پروژه ،  برطرف خواهد شد .شرکت ارتباطات سیار در سال گذشته اعلام کرد زیرساخت‌های اولیه شبکه همراه اول عمدتا بین 10 تا 15 سال قدمت دارند که طی این مدت فن‌اوری تلفن همراه دچار تغییراتی شده که ناگریز برای بهینه‌سازی و افزایش ظرفیت شبکه باید زمینه اعمال این تغییرات را در شبکه ایجاد کرد. در این مرحله علاوه بر نوسازی 200 ایستگاه فعلی ،  10 مرکز جدید نیز در شبکه تهران اضافه می‌شود که مهمترین مراحل این عملیات بزرگ تا 27 اردیبهشت‌ماه سال 88 به پایان خواهد رسید. در هر حال ظاهرا باید برای جواب این سوال که ایا اختلال در شبکه تلفن همراه خاتمه می‌یابد تا اردیبهشت‌ماه جاری منتظر ماند ?