وداع ایدین اغداشلو با نقاشی و هنر که در اخرین گفتارش بیان شد ،  تلخ بود ؛  اما انچه تلخ‌تر بود ،  وداعش با خاک وطن بود و رفتن و گذشتنش از این دیار که سخت برای رسیدن به قله هنرش شصت سال کوشیده است. او بدون انکه حتی خود را طلبکار بداند ،  چمدانش را بسته و می‌رود ،  ولی ایا هنر ایرانی بدهکار او نیست و جایگاه اغداشلو در منظر متولیان فرهنگ ایران سرزمین دیده پس از شش دهه شد ? به گزارش تابناک  ،  امشب بهترین لباس‌هایی را که داشتم پوشیدم و برای اینکه به چشم هنرمند و دوست 45 ساله‌ام بیایم ،  پیراهن ابی بر تن کردم. در تمام این سال‌ها و در بدترین و بهترین لحظه‌ها ایدین اغداشلو در کنارم بود و رنج‌های مرا دفن کرد و من غصه‌ها و حرف‌هایم را با او تقسیم کردم. او با صبوری گوش داد و گاهی ارامم کرد ،  زیرا او فروتن و شکیباست و از مردم این سرزمین طلبکار نیست. ایدین می‌داند که سهمش از این جهان چقدر است. به همین دلیل هم نمی‌گوید ،  چرا مردم قدرش را نمی‌دانند و من در تمام این 68 سال زندگی‌ام نگران دو دست ایدین بودم و فکر می‌کردم که اگر این دو دست اسیب ببیند چه می‌شود ?  این یاداوری‌های متفاوت را احمدرضا احمدی چندین سال پیش درباره رفیق سال‌های دیرینش ،  ایدین اغداشلو در مجلسی بر زبان اورد که کتابی از این نقاش ،  طراح و نویسنده برجسته ایران زمین رونمایی شده بود. احمدی به سادگی اشاره کرد ،  ایدین هیچ‌گاه طلبکار نبوده و غوغای رسانه‌ای به راه نینداخته که چرا به او نشانی در شانش ندادند و یا چرا جایزه‌ای به بزرگی و اعتبار جایگاه هنری‌اش دریافت نکرده است و این یکی از تفاوت‌های کوچک این هنرمند خوش‌چهره با بسیاری از هنرمندان هم‌عصرش است. ایدین اغداشلو ،  فرزند محمد بیک اغداشلو  ( حاجی اوف )  ،  در سال 1319 در رشت ،  به دنیا امد. یازده ساله بود که پدرش را از دست داد و پس از ان به همراه مادرش به تهران امد و در سال 1332 وارد دبیرستان جم در محله قلهک و هم‌داستان عباس کیارستمی شد. سخت زندگی کرد و همین سختی او را در مسیری انداخت که در همان دوران اثاری متفاوت خلق کند.ایدین درباره این دوران در گفت و گویی که میان او و کیارستمی برای مرور خاطرات ان سال‌ها گذشته بود ،  یاداور شده بود :  جایی داشتم می‌گفتم که همیشه گرسنه بودم. ان موقع درختی بود به نام ته در خرابه‌ای نزدیک مدرسه‌مان که می‌رفتیم و میوه‌های ان را می‌خوردیم !  میوه‌هایش کمی بزرگ‌تر از یک دانه لپه بود و کل میوه فقط هسته بود و قشر دورش به نازکی کاغذ !  از درخت بالا می‌رفتیم و این میوه‌ها را می‌خوردیم و کیف می‌کردیم !  هنگامی که اغداشلو چهارده ساله بود ،  اولین اثر نقاشی‌اش به فروش رسید. دو سال بعد ،  او طراحی گرافیک را در مؤسسه تبلیغاتی اشنا اغاز کرد و چندی بعد در بخش تبلیغاتی روزنامه اطلاعات مشغول به کار شد. اغداشلو در نوزده سالگی به دانشکده هنرهای زیبای دانشگاه تهران رفت و در سال 1346 ،  از ادامه تحصیل منصرف شد. اولین مقاله‌اش را در زمینه نقد هنری در مجله اندیشه و هنر انتشار و از ان پس نگارش نقد هنری و ادبی را ادامه داد.این هنرمند تاثیرگذار از سال 1352 تا 1357 در هنرستان هنرهای زیبای پسران و دانشکده هنرهای تزئینی به تدریس مشغول بود و در همین سال‌ها در انجمن ایران و امریکا در تهران یک نمایشگاه انفرادی نقاشی برگزار کرد. اغداشلو مجموعه‌ای از کتاب‌ها و نسخه‌های خطی را که جمع‌اوری کرده بود ،  در موزه نگارستان به نمایش گذاشت و چندی بعد برنامه‌ای با عنوان شیوه‌های دیدن برای تلویزیون ملی ایران ساخت. او به نگارش ،  طراحی و اجرای فیلم‌نامه‌ای به نام رنگین کمان پرداخت که شامل نقاشی‌های متحرک بود و نویسندگی و اجرای دو فیلم مستند درباره خوشنویسی و کاشی‌کاری در معماری کهن ایرانی را بر عهده گرفت. اغداشلو در تاسیس موزه رضا عباسی در سال 1356 نقش مؤثری داشت و به سرپرستی ان منصوب شد. مشارکت در تاسیس و برنامه‌ریزی موزه هنرهای معاصر تهران ،  موزه کرمان و موزه خرم‌اباد از دیگر فعالیت‌های او در این زمینه است. او یک سال پس از انقلاب اسلامی کار گرافیک را از سر گرفت و از سال 1359 در دانشکده هنر دانشگاه الزهرا ،  دانشگاه ازاد و دانشگاه کرمان تدریس کرد و در ضمن به ایراد بیش از 200 سخنرانی در ایران و خارج از کشور پرداخت. اغداشلو از سال 1359 نقاشی را در سطح وسیعی اغاز و از ان پس در بیش از سی نمایشگاه گروهی شرکت کرد. سال 1360 کلاس‌های نقاشی کارگاه ازاد هنرکده ازاد توسط ایدین اغداشلو تاسیس شد. اغداشلو در زمینه نوشتن و ساخت فیلم مستند درباره هنر ایران نیز فعالیتش را ادامه داد و مجموعه سیزده قسمتی با عنوان به سوی سیمرغ را درباره تاریخ نقاشی ایران تا قرن چهاردهم هجری برای صدا و سیما ساخت. او تا سال 1385 چندین کتاب منتشر کرد که از ان جمله می‌توان به تک چهره‌ها ،  این دو حرف ،  اقا لطفعلی صورتگر شیرازی و سال‌های اتش و برف اشاره کرد. او پس از این راه پرفراز و نشیب در قله می‌نشیند.اغداشلو یکی از معدود برجستگان هنرهای تجسمی ایران است که مردم به چهره می‌شناسندش و به همین سان او را می‌ستایند و شاید همین قدرشناسی مردم است که سال‌ها ایدین را در این دیار نگه داشته است ؛  اما حال این پیرمرد موسپید با این کوله بار تجربه ،  قصد ترک وطن را به دیاری دیگر دارد و دیگر فرصتی پیش نخواهد امد تا چهره جذاب این هنرمند شاخص را در تهران دید. او پیش از رفتن ،  قلم بر زمین خواهد گذاشت و دیگر اثری تا اطلاع ثانوی خلق نخواهد کرد. اینکه او قصد ندارد اثری خلق کند ،  تلخ‌ترین واقعه‌ای است که در این سال‌ها در هنرهای تجسمی رخ داده ؛  اما رفتن ایدین از ایران از ان هم تلخ‌تر است و یک نهیب به همه مسئولان فرهنگی این مملکت از صدر تا ذیل است. برای اغداشلو پس شصت سال نقاشی ،  حتی یک نوبت نمایش اثارش در حوزه هنرهای معاصر نیز فراهم نشد ،  چه رسد به قدردانی منزلت و جایگاه هنری‌اش که در سراسر جهان خریدار دارد ؛  این اتفاقی است که هنرمندان جوانی را مایوس خواهد کرد و با خود خواهند گفت :  اگر ایدین اغداشلو چنین سرنوشتی می‌یابد ،  ما چه سرنوشتی خواهیم یافت ?   ! باید همچون احمدرضا احمدی نگران دست‌های اغداشلو بود که پس از نمایش کارنامه اعمالش ،  به سنجاب‌ها و گنجشک‌های بوم و بر دیگری دانه داد. او رفتنش از این دیار و توقف قلمش بر بوم نقاشی هر دو تا زمان نامشخص را نه اتفاقی شگرف که به برخاستن گنجشک از قله تعبیر می‌کند ؛  اما بعید نیست حتی لرزش برخاستن یک گنجشک ،  بهمنی را روی سر ساکنان دامنه کوهستان روان کند و یا حداقل نوای خوش‌الحانش در این کوهستان نپیچد و ساکنان این گوشه از دنیا را غمگین‌تر سازد. زمین زیر پای برف لرزیدپیش از ان اهی کشیدگنجشکی که از قله پرید