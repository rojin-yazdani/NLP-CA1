رئیس دفتر رئیس دولت دهم گفت :  بازداشت یک مسئول ارشد دفتر احمدی‌نژاد که در فضای مجازی منتشر شده است را بشدت تکذیب می‌کنم.سیدحسن موسوی رئیس دفتر رئیس جمهور سابق در گفت‌وگو با خبرگزاری فارس با اشاره به انتشار خبری با عنوان بازداشت یک مسئول ارشد دفتر احمدی نژاد در فضای مجازی ،  ضمن تکذیب این خبر گفت :  خبر دستگیری یکی از اعضای ارشد دفتر دکتر احمدی نژاد ساخته و پرداخته اذهان مسمومی است که در پی اغراض سیاسی خود هستند.وی با تاکید بر لزوم توجه رسانه‌های خبری و فعالان سیاسی به رعایت انصاف ،  عدالت و اخلاق اسلامی و اصول انسانی در بیان مطالب ،  خواستار برخورد قاطع دستگاه قضا با انتشاردهندگان اینگونه اخبار کذب شد.