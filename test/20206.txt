رییس مجلس شورای اسلامی از تهیه بسته‌ای برای کمک به صنعت و تولید کشور و لحاظ کردن ان در قانون بودجه سال جاری خبر داد و گفت :  دغدغه امروز نمایندگان مقابله با گرانی و بهبود وضعیت معیشت مردم است که این امر در گرو رونق پیدا کردن فضای کسب و کار و تولید می‌باشد و بقیه مباحث جنبه‌ی شعاری دارد.به گزارش ایسنا ،  علی لاریجانی پس از بازدید از شعبه اخذ رای مسجد رسول نازی‌اباد ،  واقع در منطقه 16 تهران ،  در جمع خبرنگاران با بیان اینکه در چند روز اخیر در جریان بررسی لایحه بودجه 91 بحث حل مشکل معیشت مردم ،  بیکاری و گرانی‌ها مدنظر بوده است ،  گفت :  حل این موارد در گرو رونق پیدا کردن فضای کسب و کار و تولید است از این رو طرح بقیه مباحث تنها جنبه‌ی شعاری دارد و مطمئنا کارهای ترمیمی مشکل را حل می‌کند.وی در ادامه توضیح داد :  مجلس در همین راستا در اولین گام بسته‌ای را برای کمک به صنعت و تولید کشور تهیه کرده و ان را در قانون بودجه لحاظ کرده است. با وجودی که مجلس هشتم در اخرین روزهای خود به سر می‌برد اما باز هم به نظر من در این روزها استفاده از این بسته می‌تواند بخش‌های تولیدی و صنایع را کمک کرده و کار انها را رونق دهد.رییس قوه مقننه با اشاره به مباحث مربوطه در مورد اجرای فاز دوم قانون هدفمند کردن یارانه‌ها ،  گفت :  دغدغه نمایندگان در مورد اجرای فاز دوم هدفمند کردن یارانه‌ها ،  احتمال بروز گرانی است و اینکه در این فاز به مشکل تولید توجه نشود.لاریجانی افزود :  در همین راستا نمایندگان مذاکراتی با دولت و گفت‌وگوهایی با اقای رییس‌جمهور داشته‌اند که در چند روز اینده جمع‌بندی‌هایی در این رابطه انجام شود و ان‌شاالله در قانون بودجه نیز منعکس خواهد شد.وی در ادامه با بیان اینکه نمایندگان باید برای حل مشکل گرانی و اشتغال به عنوان دغدغه‌های اصلی مردم تلاش کنند ،  گفت :  در راستای حل این مشکلات باید از قیل و قال‌های سیاسی پرهیز شود چرا که اینگونه دعواها فایده‌ای برای کشور ندارد و بنده بارها چنین مساله‌ای را تکرار کرده‌ام.رییس مجلس شورای اسلامی در ادامه گفت :  قوای سه‌گانه باید به این موضوع توجه داشته باشند که در شرایط فعلی که ما دشمن خارجی داریم در داخل کشور بلاوجه نزاع نکنند.لاریجانی ادامه داد :  البته هر اختلافی نزاع نیست ،  ممکن است قوه‌ای نظر کارشناسی داشته باشد و قوه دیگر نظر دیگری را ارائه کند ولی با این وجود برخی از مسائلی که این روزها مطرح می‌شود از جنس بحث کارشناسی نیست چرا که می‌توان با روش‌های راحت‌تری این مسائل را حل کرد ،  اتفاقی که در سطوح سیاسیون نیز تکرار شد.وی اضافه کرد :  در زمان تبلیغات انتخاباتی گاهی سیاسیون بداخلاقی‌هایی کردند که این رویکرد خوب نیست. بنده فکر می‌کنم انتظار مردم نیز از کاندیداها و احزاب سیاسی این است که با اراستگی وارد عرصه انتخابات در فضای منطقی و معقول شوند و اگر اختلافی نیز وجود داشته باشد اختلافات از جنس کارشناسی باشد.رییس قوه مقننه در پاسخ به این پرسش که ایا مجلس با پرداخت یارانه‌های نقدی به مردم در اجرای فاز دوم قانون هدفمند کردن یارانه‌ها مخالف است ?  گفت :  موضوع اجرای فاز دوم قانون هدفمند کردن یارانه‌ها تنها پرداخت پول نیست ،  دولت هر چه می‌خواهد پول پرداخت کند ،  مشکلی نداریم. مشکل در این است که انها می‌خواهند از طریق تعدیل قیمت حامل‌های انرژی این کار را انجام دهند.لاریجانی در ادامه با ارائه مثالی توضیح داد :  دولت می‌خواهد قیمت حامل‌های انرژی را چندین برابر کند مثلا بنزین را دو هزار تومان ،  قیمت گازوئیل را سه برابر و گاز را دو برابر کند. قطعا مجلس در این رابطه و نسبت به افزایش موج گرانی‌ها حساس است.نماینده مردم قم در مجلس در ادامه تاکید کرد :  مجلس مخالف اجرای هدفمند کردن یارانه‌ها نیست چرا که اصل این کار درست است ولی باید تمامی مراحل در اجرای این قانون طی شود. در این رابطه این سوال مطرح است که ایا برای اجرای قانون هدفمندی باید از مرحله اول سریعا به مرحله اخر رسید یا اینکه مراحل میانی ان را نیز اجرا کرد ? وی با تاکید بر اینکه قانون هدفمند کردن یارانه‌ها باید با ارامش اجرا شود ،  گفت :  تصور ما این است که در شرایط فعلی اقتصادی کشور و گرانی‌های موجود ،  پول یارانه‌ها باید به گونه‌ای داده شود که پاسخگوی گرانی‌ها باشد نه اینکه انقدر اجناس گران شود که چیزی در جیب مردم باقی نماند و یا همان مقدار باقیمانده قابل قیاس با قیمت‌ها نباشد. این موضوع به خوبی نشان می‌دهد که در اجرای فاز دوم باید دقت لازم انجام شود.لاریجانی در مورد وظیفه رسانه‌ها در اجرای قانون هدفمند کردن یارانه‌ها گفت :  مطالبه شما باید اجرای قانون هدفمند کردن یارانه‌ها باشد اما این کار به نحوی انجام شود که موج گرانی و فشار به مردم به وجود نیاید و اصلاح مسیر بدون هیچ فشاری به مردم باشد.رییس مجلس شورای اسلامی همچنین در مورد وظایف مجلس نهم گفت :  انتظار می‌رود که مجلس نهم با حضور افراد کاردان و قوی با انرژی جدید و مضاعفی وارد صحنه شوند و مهم‌ترین مشکل امروز جامعه یعنی وضعیت معیشت مردم و بیکاری را به عنوان نقطه ثقل کارشان مورد توجه قرار دهند.وی به تبیین وظایف مجلس در بعد داخلی پرداخت و گفت :  توجه به وضعیت اقتصادی ،  قانونگذاری ،  تسهیل فضای کسب و کار ،  رونق‌بخشی به کار و توجه به اقشاری همچون کشاورزان و دامداران که با اجرای قانون هدفمندی دچار مشکل شده‌اند در کنار توجه به بخش صنعت از جمله مسائل مهمی است که مجلس نهم باید نسبت به ان حساس باشد.لاریجانی با بیان اینکه مجلس نهم باید در بعد خارجی به سنگری قوی برای صیانت از حقوق ملت تبدیل شود ،  افزود :  از انجا که ممکن است فشارهای بلاوجهی به کشور وارد شود استراتژی مجلس نهم باید چندوجهی باشد ،  بدان معنا که در بعد بین‌المللی و منطقه‌ای باید شرایط سرافرازی ملت را در منطقه فراهم کند.رییس فراکسیون اصولگرایان مجلس هشتم در ادامه گفت :  استراتژی مجلس نهم در مورد سیاست داخلی کشور نیز خوب است که ایجاد وحدت و همگرایی در داخل بین قوا ،  سیاسیون و جریان‌های دینی باشد.وی توجه به مساله فرهنگی را نیز یکی از مسائل مهم و مورد تاکید مجلس نهم خواند و گفت :  مجلس نهم باید دقت عمل در ارائه اثار فاخر هنری و فرهنگی انجام دهد و در راستای ایجاد موج در مسائل فرهنگی تلاش کند.به گزارش ایسنا ،  رییس مجلس شورای اسلامی در ادامه در پاسخ به این سوال که نمایندگان مجلس نهم چطور می‌توانند حضور پرشور مردم را جبران کنند ،  گفت :  مهمترین مساله در این رابطه ان است که نمایندگان به وظایف اصلی‌شان توجه کنند که اولین وظیفه نمایندگان ،  صیانت از حقوق ملت است.وی با بیان اینکه طبق قانون اساسی ،  مجلس و نمایندگان حامی حقوق ملت هستند ،  افزود :  نمایندگان برای صیانت از حقوق مردم باید ضمن بررسی و دسته‌بندی مشکلات مردم ،  قوانینی را تدوین کنند و از طریق ان با سامان دادن مشکلات مردم ،  راهکار حل این مشکلات را برای اجرا به دولت ابلاغ کنند.به گفته لاریجانی ،  نظارت بر اجرای کار قوای دیگر نیز از دیگر اموری است که نمایندگان از طریق ان باید به وظیفه خود عمل نمایند.رییس مجلس شورای اسلامی در پایان در پاسخ به این پرسش که اگر نماینده‌ای به وظیفه‌اش عمل نکرد تکلیف چیست ?  گفت :  مطمئنا در این صورت مردم در دور بعد به ان نماینده رای نخواهند داد. حسن دموکراسی در این است که افراد مادام‌العمر در مسئولیت نخواهند بود و بعد از مدتی که در مجلس و یا دولت هستند ،  در مورد عملکردشان ارزیابی می‌شود. مطمئنا اگر موفق نبودند ملت انها را تغییر می‌دهد و اگر به خدمت‌رسانی پرداختند مردم انها را در سمت‌شان ابقا می‌کنند.گفتنی است که رییس مجلس شورای اسلامی صبح امروز با حضور در حرم مطهر حضرت عبدالعظیم حسنی ،  از نزدیک در جریان روند برگزاری انتخابات در حوزه شهر ری قرار گرفت.وی پس از زیارت امامزاده عبدالعظیم حسنی ،  امامزاده طاهر و امامزاده حمزه ،  از چند شعبه اخذ رای مستقر در حرم حضرت عبدالعظیم بازدید کرد و در جریان نحوه کار هیات اجرایی وزارت کشور این حوزه قرار گرفت.رییس مجلس شورای اسلامی ،  در جمع خبرنگاران ،  حضور مردم در مرحله اول انتخابات را بسیار درخشنده خواند و در عین حال ضمن تاکید بر حضور گسترده مردم در مرحله دوم ،  گفت :  حضور مردم در مرحله دوم علاوه بر بهتر شدن انتخاب‌ها ،  باعث می‌شود که نمایندگان پشتوانه قوی پیدا کرده و بهتر از حقوق مردم صیانت کنند.علی لاریجانی پس از زیارت حرم حضرت عبدالعظیم حسنی و بازدید از شعبه اخذ مستقر در شهر ری ،  با بیان اینکه حضور مردم در این انتخابات نشان دهنده حسن توجه‌شان به سرنوشت کشور است ،  گفت :  با وجودی که قانون انتخابات را دو مرحله‌ای کرده و ممکن است این روند مشکلی را برای مردم ایجاد کند اما باز هم توجه و حضور مردم برای تعیین سرنوشت خود به خوبی مشاهده می‌شود. انها با رای خود مسئولان را انتخاب می‌کنند که این کار پرارزشی است.لاریجانی با اشاره به جمعیت حدود 10 میلیونی تهران گفت :  مطمئنا اگر نمایندگان تهران با رای بالایی انتخاب شوند از پشتوانه قوی برخوردار خواهند شد و می‌توانند بهتر کار کنند.رییس مجلس شورای اسلامی همچنین حضور مردم در مرحله اول انتخابات را بسیار درخشنده خواند و گفت :  نماینده‌ای که با سه میلیون رای وارد مجلس می‌شود به یک نوع می‌تواند از حقوق مردم دفاع کند و نماینده دیگری که با 150 هزار رای به مجلس ورود پیدا می‌کند یک جور دیگر می‌تواند این کار را انجام دهد لذا حضور گسترده مردم علاوه بر بهتر کردن انتخاب‌ها ،  باعث می‌شود که نمایندگان پشتوانه قوی داشته و بتوانند بهتر از حقوق مردم صیانت کنند.وی همچنین تاکید کرد :  شرکت گسترده مردم در انتخابات باعث می‌شود که مجلسی قوی‌تر ،  فهیم‌تر و با کارامدی بالاتر تشکیل شود.لاریجانی با ابراز امیدواری از حضور گسترده مردم تا پایان امروز در انتخابات ،  گفت :  طبق پرس و جوهایی که از مسئولان اخذ رای در همین حوزه کردم این حضور خوب براورد شده است. امیدوارم همین وضع تا پایان شب ادامه پیدا کند و نمایندگان تهران با انتخاب قوی‌تری وارد مجلس شوند.به گزارش ایسنا ،  باقرنژاد فرماندار شهر ری نیز در جریان بازدید لاریجانی از شعبه‌های اخذ رای مستقر در صحن عبدالعظیم حسنی ،  لاریجانی را همراهی می‌کرد.همچنین لاریجانی پس از بازدید با حضور در مزار شهید قشقایی که در جریان ترور شهید احمدی‌روشن دانشمند هسته‌یی ترور شد ،  فاتحه‌ای خواند.همچنین لاریجانی گفت‌وگوهای کوتاهی با مردم داشت و مردم مشکلات و دغدغه‌های خود را با رییس مجلس در میان گذاشتند.علی لاریجانی از شعبه اخذ رای مسجد رسول نازی‌اباد واقع در منطقه 16 تهران بازدید کرد.به گزارش ایسنا ،  رییس مجلس شورای اسلامی ،  پیش از ظهر امروز ،  با حضور در مسجد رسول نازی‌اباد در جریان روند برگزاری انتخابات در این شعبه قرار گرفت.لاریجانی پس از حضور در حرم حضرت عبدالعظیم به مسجد رسول نازی‌اباد رفت و از نزدیک در جریان روند برگزاری انتخابات در این شعبه قرار گرفت.همچنین پس از بازدید رییس قوه مقننه در گفت‌وگویی زنده که از شبکه 2 و شبکه تهران پخش می‌شد ،  در باب لزوم گسترده مردم در مرحله دوم انتخابات مجلس با مردم گفت‌وگو کرد.همچنین پس از ان مردم در گفت‌وگویی رو در رو با لاریجانی به بیان دغدغه‌ها و مشکلاتشان پرداختند.بر اساس این گزارش ، ‌رییس مجلس شورای اسلامی در مرحله اول انتخابات از حوزه انتخابیه قم حائز اکثریت ارا شد و در همان حوزه رای خود را به صندوق انداخت ،  از این رو حضور او در حوزه‌های انتخابیه تهران صرفا برای بازدید و در جریان قرار گرفتن روند کار هیات‌های اجرایی مستقر در تهران است.