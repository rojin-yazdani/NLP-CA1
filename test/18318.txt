نماینده مردم تهران با اشاره به برگزاری اولین جلسه دادگاه حادثه شیراز ابراز امیدواری کرد که در رسیدگی قضایی به این پرونده به اتهام امران و دستوردهندگان حمله به وی و مسوولانی که در جلوگیری از این حادثه کوتاهی کرده‌اند نیز رسیدگی شود.متن گفت و گوی علی مطهری با ایسنا به شرح زیر است : *نظرتان درباره دادگاه متهمان حادثه شیراز چیست ? من در دادگاه حضور نداشتم ولی خبرهای ان را دریافت کردم. در جلسه روز سه شنبه به اتهام افراد مرتبط با دانشگاه رسیدگی شده که البته من از انها شکایتی نداشته‌ام و قرار است به اتهام مهاجمان در جلسه یا جلسات بعد رسیدگی شود. در مجموع تا امروز این حادثه خوب پیگیری شده است ،  برخلاف حوادث مشابه قبلی در کشور که پیگیری نمی‌شد و این گونه افراد و امران انها خود را در یک حاشیه امن احساس می‌کردند. در این زمینه باید از وزیر کشور ،  رئیس جمهور و رئیس قوه قضائیه که دستورات اکیدی صادر کردند تشکر کنم. دادگاه دیروز ان مقدار که من مطلع شدم خوب برگزار شده است ،  باید دید در جلسات بعد چگونه عمل می‌شود.*شما چه انتظاری از این دادگاه دارید ? انتظار من این است که به اتهام امران و دستوردهندگان حمله به اینجانب و نیز مسئولانی که در جلوگیری از این حادثه کوتاهی کردند نیز رسیدگی شود. جرم اینها سنگین‌تر از جرم چند جوان نادان است که ابزار دست دوستان نادان انقلاب قرار گرفتند.*ایا این امران و دستوردهندگان یا ان مسئولان ،  مشخص هستند ? بله ،  در بازجویی‌ها برخی از دستوردهندگان مشخص شده‌اند و انها هم معلوم است که از کجا دستور گرفته‌اند. برخی از اینها گفته‌اند ما دستور سازمانی داشتیم که به هر نحو ممکن از ورود علی مطهری به شیراز جلوگیری کنیم. همین طور نیروی انتظامی شیراز و مخصوصا رئیس وقت کلانتری 20 گل سرخ شیراز به دلیل نوع عملکردشان متهم هستند و اگر من هم از شکایت خود بگذرم مدعی‌العموم باید این موضوع را دنبال کند. مگر می‌شود نیروی انتظامی به خاطر بده بستان و رودربایستی با یک نهاد دیگر نسبت به حفظ امنیت شهر و حفظ جان یک مدعو دانشگاه بی‌تفاوت باشد ?  پس حقوقی که می‌گیرند برای چیست ? همین‌طور نقش مسئولان استانی مانند استاندار وقت فارس و مدیر کل اطلاعات فارس و فرماندار شیراز هم باید مشخص شود و اگر کوتاهی کرده‌اند باید مجازات شوند. نمی‌شود یک نهاد خاص در یک استان یا شهر تصمیم بگیرد برنامه‌ای را به هم بزند و سایر نهادها و مسئولان اجرایی ملاحظه او را بکنند و احیانا او را همراهی کنند ،  حتی به قیمت از دست رفتن جان یک شهروند که از قضا نماینده هم هست. اگر یکی از ان اجرها به سر من خورده بود معلوم نیست الان زنده بودم یا نه.*فکر می‌کنید دادگاه ملاحظاتی برای رسیدگی به این اتهامات ندارد ? نباید ملاحظه‌ای داشته باشد. هیچ مصلحتی بالاتر از اجرای قانون نیست. یکی از اموری که یک حکومت را فشل و سست می‌کند و راه فساد را باز می‌کند همین ملاحظات و مصلحت‌سنجی‌هاست. امام علی علیه‌السلام هم یکی از اسیب‌های یک حکومت را مصانعه به معنی ملاحظه‌کاری و رفیق‌بازی و رودربایستی می‌داند.به یاد دارم که تنها دو هفته از پیروزی انقلاب گذشته بود که به شهید مطهری خبر دادند دو نفر کمیته‌ای وارد منزلی شده و مرتکب فلان جرم شده‌اند. ایشان بلافاصله به مرحوم اقای مهدوی‌کنی که به پیشنهاد خود شهید مطهری رئیس کمیته‌های انقلاب اسلامی شده بودند زنگ زدند و گفتند این دو نفر را بازداشت و محاکمه کنید و مجازات انها هرچه بود با همان نام کمیته‌ای اعلام و انجام شود تا مردم بدانند که هیچ فرقی بین مامور و مسئول جمهوری اسلامی و مردم عادی نیست.