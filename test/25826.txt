مدیر کل سیاسی وزارت کشور تاکید کرد :  در این ایام برای هیچ فرد و گروهی از جریانات مختلف سیاسی کشور مجوز برگزاری تجمع و راهپیمایی صادر نشده است .عباس‌زاده مشکینی مدیر کل سیاسی وزارت کشور در گفتگو با خبرگزاری فارس ،  با اشاره به ارائه درخواستی برای برگزاری تجمعی در مصلی تهران گفت :  همانطور که در یک ماه گذشته مکررا طی مصاحبه‌های متعدد اعلام شده است طبق قانون برگزاری راهپیمایی و اجتماعات از حقوق گروه‌های قانونی دارای مجوز از کمیسیون ماده 10 احزاب است و طبق تصریح ماده 30 الی 34 ائین نامه اجرایی قانونی مصوب 1361 ابلاغ شده توسط نخست‌وزیر وقت ،  تقاضای برگزاری راهپیمایی و اجتماعات باید یک هفته قبل از انجام ان هم به صورت کتبی و هم به صورت حضوری توسط نماینده رسمی حزب به وزارت کشور تسلیم و تعهدات لازم از جمله تعهد عدم حمل سلاح و عدم اخلال در امنیت و همچنین طرح و شیوه انتظامات داخلی تجمع ارائه شود .وی افزود :  در ایام گذشته یادداشتی  - نه با امضا نماینده گروه سیاسی -  بلکه با امضای 2 نفر از کاندیداهای ریاست جمهوری دهم که با اقبال اکثریت رای‌دهندگان مردم ایران مواجه نشده‌اند ،  از جایگاه شخصیت حقیقی به وزارت کشور ارسال شده است که طی این یادداشت متقاضیان درخواست مجوز برگزاری مراسم یادبود برای جان باختگان حوادث بعد از انتخابات داشتند که در این خصوص طبق عرف ملت ایران مجلس ترحیم توسط بستگان متوفی در مساجد محل و منطقه برگزار می‌شود و برگزارکنندگان مراسم یادبود پس از هماهنگی با هیئت امنای مساجد به این امر اقدام می‌کنند .مدیر کل سیاسی وزارت کشور در ادامه اظهار داشت :  تاکنون سابقه نداشته که فردی برای برگزاری مجلس ترحیم از وزارت کشور مجوز تقاضا کند ،  مگر اینکه متقاضی مقاصد خاص سیاسی دیگر بجز ترحیم و یاد بود را دنبال کند !  البته با توجه به مکاتبات و شکایات تسلیمی به نهادهای قانونی توسط اولیای محترم جان باختگان حوادث اخیر و مطالبات شکل گرفته در افکار عمومی که لازمه ان پاسخگویی محرکان و دعوت‌کنندگان به رفتارها و تجمعات غیرقانونی ،  قانون‌شکنان و تجهیزکنندگان اغتشاشگران و متعرضین به جان و مال مردم و اموال عمومی در برابر ملت و قانون است ،  مقاصد و انگیزه برخی از فرافکنی‌ها و رفتارهای پیش دستانه برای مردم ایران قابل درک است .مشکینی با تاکید بر اینکه مردم خواستار ارامش و ثبات در کشور هستند گفت :  با توجه به حقوق مردم و نیاز کشور به ارامش و اسایش شهروندان ،  ضمن توصیه همه به رعایت قانون و حقوق مردم اعلام می‌کنیم ،  گروه‌هایی که در روزهای گذشته متقابلا  - برای اعتراض به شیطنت‌های رسانه‌های وابسته به سازمان‌های جاسوسی نظام سلطه و دشمنان ملت ایران که بعد از انتخابات حماسی 22 خرداد به دنبال ایجاد تردید و خدشه در سرمایه اعتماد ملی بوده و تلاش می‌کردند شیرینی حماسه مشارکت 40 میلیونی را در کام ملت ایران تلخ کنند و همچنین در اعتراض به قانون‌گریزی برخی از جریانات و کسانی که اخلاق شکست را رعایت نکرده و در مقابل رای اکثریت تمکین نمی‌کنند -  متقاضی مجوز برای برگزاری تجمع بودند برای هیچ گروهی مجوزی صادر نشده است .وی در پایان اظهار داشت :  بطور روشن اعلام می‌شود که در این ایام برای هیچ فرد و گروهی از جریانات مختلف حتی اصولگرای سیاسی کشور مجوزی صادر نشده است.