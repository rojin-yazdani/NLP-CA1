عضو شورای پول و اعتبار با اعلام جزئیات نخستین جلسه این شورا در بانک مرکزی در دور جدید فعالیت  ،  خبر داد :  شورای پول و اعتبار مقرر کرد از این پس مسائل و سیاستهای اجرایی و کلان بانک مرکزی در این شورا تصمیم گیری شود .حسین رحمانی نیا در گفتگو با مهر در خصوص جلسه سه شنبه شورای پول و اعتبار در بانک مرکزی گفت :  پس از دو سال تعطیلی شورای پول و اعتبار امروز بعد از ظهر از ساعت 15 تا 19 به مدت 4 ساعت جلسه شورای با حضور اکثریت اعضا برگزار شد .عضو شورای پول و اعتبار جلسه سه شنبه شورای پول و اعتبار را مفید ،  خوب ،  پربار و کارا پس از مدتی که تشکیل شده بود ،  ارزیابی کرد و افزود :  این جلسه ثمرات خوبی برای اقتصاد کشور به همراه داشت .وی افزود :  در این جلسه بانک مرکزی گزارش عملکرد پولی و اعتباری سال 87 کشور را به اعضای شورا ارائه کرد و این عملکرد مورد نقد و بررسی قرار گرفت و اعضا سئوالات و پاسخهایی را مطرح کردند .تصمیم گیری سیاستهای اجرایی و کلان بانک مرکزی در شورای پول و اعتباروی با بیان اینکه رویکرد بانک مرکزی نسبت به کنترل نقدینگی بر اساس گزارش ارائه شده مناسب است ،  تصریح کرد :  با این وجود ،  مقرر شد از این پس مسائل و سیاستهای اجرایی و کلان بانک مرکزی در شورای پول و اعتبار تصمیم گیری شود .رحمانی نیا ادامه داد :  قرار شد هر تصمیمی که در مورد مسائلی همچون نقدینگی ،  سیاستهای انقباضی و انبساطی پولی اتخاذ می‌شود ،  در شورا انجام شود و با بررسی و تصویب شورا باشد .بررسی چالشهای بانک مرکزیوی با بیان اینکه چالشهای پیش روی بانک مرکزی در زمینه‌های پولی در جلسه شورا مورد بحث و بررسی قرار گرفت ،  افزود :  همچنین این موضوع که چه تمهیداتی باید در این مورد اتخاذ شود ،  اندیشیده شد .تورم در دستور کارعضو شورای پول و اعتبار گفت :  نکته مهمی که اعضای شورای پول و اعتبار همگی بر روی ان بحث کردند ،  موضوع تورم کشور بود که بانک مرکزی برنامه‌های خود را در مورد کنترل نقدینگی و انضباط بخشی سیستم پولی و بانکی گزارش کرد .وی گفت :  قرار شد در جلسات بعدی شورای پول و اعتبار تورم به عنوان یکی از مباحث مهم کار کارشناسی شود. بر همین اساس نیز قرار شد برای اینکه از جلسات بعدی شورای پول و اعتبار وقت بیشتری برای مسائل اصلی‌تر و حیاتی‌تر داشته باشد ،  کمیسیونهای تخصصی شورا که مشترک از نمایندگان اعضای شورا خواهد بود ،  تشکیل جلسه دهند و ماحصل ان در شورای پول و اعتبار بررسی شود .رحمانی نیا افزود :  بر این اساس از لحاظ شکلی وقت اعضای شورا گرفته نمی‌شود و اعضا به مسائل کلان خواهند پرداخت  .کمبود نقدینگی در بنگاههای تولیدیبه گفته وی موضوعاتی همچون کمبود نقدینگی در بنگاههای تولیدی مورد بررسی قرار گرفت و جمعا هر یک از اعضا نظرات خود را مطرح کردند و همچنین مقرر شد که در جلسات اتی در مورد مسائلی همچون نقدینگی بانکها ،  سیستم بانکی ،  بهره وری بانکها و غیره مورد بررسی قرار گیرد .گزارش از بسته بانک مرکزیوی ادامه داد :  همچنین مقرر شد که متولیان بانک مرکزی در جلسات اتی شورا گزارشی از بسته سیاستی -  نظارتی بانک مرکز ارائه کنند و اعضای شورا در مورد ان اظهار نظر کنند .بررسی نرخ سود بانکی در جلسات ایندهعضو شورای پول و اعتبار با بیان اینکه هر یک از اعضای شورا در این جلسه نظارت خود را مطرح کردند ،  بیان کرد :  همچنین قرار شد در جلسات بعدی شورا در مورد هر یک از تسهیلات عقود مبادله‌ای و مشارکتی بحث شود .وی که دبیر کل اتاق تعاون مرکزی است ،  همچنین یکی از رویکردهای بخش تعاون را که در جلسات اتی شورا پیگیری خواهد شد را موضوع تبصره 2 ماده 5 در مورد تشکیل موسسات مالی و اعتباری قانونی در قالب تعاونی‌های سهامی عام عنوان کرد .پیش از این ،  خبرهایی مبنی بر تصویب مصوبات شورای پول و اعتبار در کمیسیون اقتصادی دولت منتشر شده بود که انتقادات برخی کارشناسان اقتصادی ،  نمایندگان مجلس و دادستان کل کشور را به همراه داشت .به گزارش مهر ،  شورای پول و اعتبار به عنوان یکی از ارکان بانک مرکزی طبق قانون پولی و بانکی کشور مصوب سال 1351 تاسیس شده است .این شورا وظایفی از قبیل مطالعه و اتخاذ تصمیم درباره سیاست کلی بانک مرکزی و نظارت بر امور پولی و بانکی کشور ،  تصویب ائین نامه‌های مذکور در قانون پولی و بانکی ،  اظهارنظر در مسایل بانکی ،  پولی و اعتباری کشور و همچنین اظهارنظر نسبت به لوایح مربوط به وام یا تضمین اعتبار و هر موضوع دیگری که از طرف دولت به شورا ارجاع می‌شود ،  را بر عهده دارد .بر اساس بند و ماده 10 قانون برنامه پنج ساله چهارم وزیر امور اقتصاد و دارایی یا معاون وی ،  رئیس کل بانک مرکزی ،  رئیس سازمان مدیریت یا معاون وی ،  دو تن از وزرا به انتخاب هیئت وزیران ،  وزیر بازرگانی ،  دو نفر کارشناس و متخصص پولی به پیشنهاد رئیس کل بانک مرکزی و تایید رئیس جمهور ،  دادستان کل کشور یا معاون وی ،  رئیس اتاق بازرگانی و صنایع و معادن ،  رئیس اتاق تعاون و نمایندگان کمیسیون‌های اقتصادی و برنامه و بودجه و محاسبات مجلس شورای اسلامی اعضای شورای پول و اعتبار را تشکیل می‌دهند .بر این اساس دو تن از نمایندگان مجلس نیز به عنوان نمایندگان ناظر در جلسات شورای پول و اعتبار حضور دارند .خبرنگار مهر می‌نویسد :  محمود احمدی نژاد رئیس جمهوری در تیرماه سال 86 به دلیل جلوگیری از موازی کاری و هم راستا بودن وظایف برخی از شورا‌های عالی ،  کارگروهی 6 نفره به ریاست معاون اول رئیس جمهوری و 5 وزیر را برای بررسی تغییر در 38 شورای زیرمجموعه دولت تشکیل داد و در نهایت شورای عالی اداری با استناد به گزارش این کارگروه ،  رای به ادغام 28 شورا که شورای پول و اعتبار نیز جزو انها بود در 4 شورا داد .سپس مجمع تشخیص مصلحت نظام در تاریخ 8 مهر ماه گذشته با حضور اکثریت اعضا تشیکل جلسه داد و تصویب کرد که 18 شورای عالی حذف و یا ادغام شده از جمله شورای پول و اعتبار ،  با حفظ اختیارات ،  وظایف و اعضا انها کما فی السابق براساس قوانین ذی ربط تشکیل و اداره شوند .در ادامه اواخر سال 87 بود که دولت تصمیم گرفت که جلسات شورای پول و اعتبار به جای بانک مرکزی در کمیسیون اقتصادی دولت برگزار شود که این موضوع با انتقاد برخی کارشناسان مسایل بانکی ،  نمایندگان مجلس و حتی دادستان کل کشور مواجه شد. اما هم اکنون با موافقت رئیس جمهور جلسات شورای پول و اعتبار به صورت مستقل در بانک مرکزی تشکل می‌شود .محمود بهمنی رئیس کل بانک مرکزی پیش از این در خصوص عدم تشکیل جلسات شورای پول و اعتبار به مهر گفته بود :  شورای پول و اعتبار به مثابه ستون فقرات بانک مرکزی است .وی شورای پول و اعتبار را از ارکان بانک مرکزی عنوان کرده و در پاسخ به برخی انتقادات مبنی بر اینکه گویا بانک مرکزی به شورای پول و اعتبار معتقد نیست ،  گفته بود :  وقتی رئیس شورا رئیس کل بانک مرکزی است ،  مگر می‌شود به ان اعتقاد نداشته باشیم .وی افزوده بود :  تمام تصمیم گیریهای بانک مرکزی به صورت کار کارشناسی شده است و اگر تصمیم گیریهای بانک مرکزی در سایر کمیسیونها باشد ،  ممکن است نظرات انها با نظرات بانک مرکزی متفاوت باشد.