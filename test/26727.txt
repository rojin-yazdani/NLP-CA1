سانسور نام لیدر جریان انحرافی در گزارش روزنامه ایران از دادگاه فساد بانکیروزنامه ایران در گزارش امروز خود از هشتمین جلسه دادگاه فساد بانکی ،  بخش‌هایی از اعترافات متهم الف.گ را که مربوط به دیدارهایش در هتل لاله با لیدر جریان انحرافی بوده سانسور کرده است. الف.گ در هشتمین جلسه دادگاه فساد بزرگ مالی به دیدارهایش با لیدر جریان انحرافی اشاره کرده است که برخی روزنامه‌های امروز با تیتر و روتیتر در هشتمین جلسه دادگاه فساد مالی نام لیدر جریان انحرافی به میان امد به این گزارش پرداخته اند. الف. گ در اعترافاتش گفته است من ششم محرم دو سال قبل با الف.م در هتل لاله جلسه داشتم اما او تمام جلسه خواب بود. متهم در پاسخ به این سوال قاضی که ایا مناقصه برگزار شد ،  گفت :  کاری که الف.م پشتش باشد اصلا مناقصه ندارد. قاضی گفت :  به این فرد کاری نداشته باشید از خودتان بگویید که متهم پاسخ داد :  ما با او کاری نداریم اما او پدر ما را در اورده است. من جریان انحرافی را بسیار قوی می‌دیدم. در این پرونده ،  40 میلیارد تومان اصلا معلوم نبود قرار است به چه کسی داده شود. موضوع جلسه شب در هتل لاله را به بعضی از دوستانم گفته بود. روزنامه ایران به هیچ کدام از این بخش‌ها در گزارش امروز خود اشاره نکرده و با تیتر اریا با پیش فاکتور سیب زمینی و پیاز هم وام می‌گرفت به سراغ این گزارش رفته است.