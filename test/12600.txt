ایت‌الله مصباح یزدی تصریح کرد :  در چند سال اخیر ،  چنین احساسی پیش امده که خطری پیچیده نسبت به اساس فکری جامعه در حال شکل‌گرفتن است و شیطان تمام تجربیات وحیله‌های خود را به کار گرفته تا طرز فکری انحرافی را در جامعه القا کند.به گزارش خبرگزاری رسا ،  ایت الله محمدتقی مصباح یزدی در دیدار با سردار رحیم صفوی و جمعی از سرداران سپاه پاسداران ،  درباره نگرش اسلام نسبت به جهان گفت :  بینش اسلام این نکته را الهام می‌کند که مسیرهای پر پیچ و خم و پرفراز و نشیبی برای افراد و گروه‌ها و جوامع وجود دارد که برای رسیدن به سر منزل مقصود و قرب الهی ،  باید از این مسیرها با سلامت عبور کرد. و به همین دلیل است که حوادث پیش‌بینی نشده و غافل‌گیر کننده اتفاق می‌افتد و شیطان در صدد است در این موقعیت‌ها ،  هم افراد و هم جامعه را به انحرافات خطرناک سوق دهد.ایت‌الله مصباح تاکید کرد :  هر چه سطح کمال افراد واجتماع بالاتر رود ،  امتحانات سنگین‌تر و پیچیده‌تر می‌شود و سختی امتحان دلیل رشد جامعه است تا پاداش بالاتری به دست اید.وی اظهار داشت :  برقرای نظام اسلامی زیر سایه رهبری و نائب امام زمان  ( عج )  از نعمت‌ها و موهبت‌های ویژه الهی است بنابراین وظیفه ما در چنین جامعه‌ای سخت‌تر است و امتحانات الهی نیز شکل خاص‌تری پیدا می‌کند.رییس موسسه اموزشی و پژوهشی امام خمینی دو اصل کلی مرتبط با جامعه اسلامی را مورد توجه قرار داد و گفت :  باورها ،  اعتقادات و بینش‌های ما نسبت به خود ،  جامعه و جهان هستی و هم‌چنین گرایش‌ها از عواملی است که باید مراقب انها بود و محتاطانه عمل کرد ،  و از باورهای غلط و گرایش‌های انحرافی که انسان را از اهداف اصیل دور و سرگرم لذت‌های زودگذر می‌کنند پرهیز کرد.عضو خبرگان رهبری با اشاره به گذشت بیش از چهارده قرن از ظهور اسلام ،  یاداور شد :  استفاده از تجربیات دوران طولانی ،  ملت ما را اماده کرده تا از بسیاری از امتحانات سربلند بیرون بیاید و توطئه‌های شیطانی را خنثی کند ؛  زیرا سختی‌هایی که از سوی بیگانگان و مزدوران داخلی بر ملت ما تحمیل شده ،  موجب شده تا مردم در راه حفظ نظام اسلامی فداکاری کنند و چه بسا دلیل این‌که امام خمینی  ( ره )  این ملت را از مسلمانان صدر اسلام بهتر معرفی کردند همین باشد.وی اضافه کرد :  در مقابل این فتنه‌های پیچیده ،  بسیاری از افراد زیرک و با فراست هم فریب می‌خورند و باید برای نجات از این فتنه‌ها به فضل الهی و توسل به اهل‌بیت  ( ع )  امید داشت.ایت الله مصباح یزدی ادامه داد :  استفاده از همین تجربیات اخیر هم ،  نیاز به تدبر و عبرت‌گیری دارد ،  چرا که هر گاه مردم احساس مسئولیت را رها کردند و خود را نسبت به حوادث بی‌تفاوت نشان دادند ،  شیطان بر ان‌ها مسلط می‌شود. بنابراین باید خیلی هشیار باشیم ،  حساسیت نشان داده ،  وظیفه خود را به درستی انجام دهیم.رییس مؤسسه اموزشی و پژوهشی امام خمینی  ( ره )  بیان داشت :  از طرف دیگر شیطان با این تجربیات طولانی که از فریب انسان‌های مختلف به دست اورده ،  می‌داند از کجا شروع کند. او از نقطه‌ای بسیار کم‌رنگ شروع می‌کند وتدریجا پیش می‌رود به طوری که حساسیتی ایجاد نشود و بعضی‌ها هم به خاطر صداقت و صفا و اندکی سادگی ،  حساسیتی نشان نمی‌دهند ؛  یا توجیه می‌کنند و یا گمان می‌کنند که مبارزه با این انحرافات به هزینه‌هایش نمی‌ارزد.وی خاطرنشان کرد :  بعضی‌ها نسبت به خطر اطلاع دارند ولی ان را ساده می‌انگارند و مسامحه می‌کنند ،  بعضی هم که عمق خطر را بیشتر درک می‌کنند ،  به خاطر تعلق به گروه خاص ،  واکنش به خطر را به مصلحت گروه خود نمی‌بینند و عکس‌العملی نشان نمی‌دهند.عضو مجلس خبرگان اضافه کرد :  تنها افراد اندکی هستند که چشم تیزبینی دارند ،  خطر را می‌بینند ،  اینده‌اش را درک و ارزیابی می‌کنند و طبعا حساسیت نشان می‌دهند ،  اما غالبا با چنین افرادی رفتارهای نامهربانانه می‌شود ،  و این نامهربانی‌ها نه تنها از سوی دشمنان بلکه گاهی اوقات از طرف دوستان نیز دیده می‌شود که جای تعجب دارد.ایت‌الله مصباح تصریح کرد :  ما باید به این هشدارها توجه کنیم ،  مخصوصا اگر تجربه مثبتی نسبت به این هشدارها در گذشته وجود داشته باشد.وی اظهار داشت :  در چند سال اخیر ،  چنین احساسی پیش امده که خطری پیچیده نسبت به اساس فکری جامعه در حال شکل‌گرفتن است و شیطان تمام تجربیات وحیله‌های خود را به کار گرفته تا طرز فکری انحرافی را در جامعه القا کند.استاد اخلاق حوزه علمیه به نقطه شروع این تفکر اشاره کرد وگفت :  بعد از پیروزی انقلاب اسلامی که با بینش عمیق و درک خاص امام  ( ره )  نسبت به مسائل سیاسی و اجتماعی و مدیریت شایسته ایشان و هم‌دلی و یکپارچگی ملت به‌وقوع پیوست ،  دشمنان کوشیدند نقش امام  ( ره )  را در ایجاد این تحول عظیم اسلامی کم‌رنگ کنند.عضو خبرگان رهبری یاداور شد :  ظهور یک رهبر دینی و نفوذ فوق‌العاده او در توده مردم ،  دشمنان را نسبت به روحانیت حساس کرد بنابراین کوشیدند از این محبوبیت ونفوذ جلوگیری کنند و تفکر ضد روحانیت را در میان اقشار جامعه رواج دهند.وی ادامه داد :  استراتژی قطعی شیطان این است که بتواند مرتبه و قداست روحانیت شیعه را تضعیف کند چون تنها راه تضعیف اقتدار اسلام و دور کردن جامعه از خداوند ،  تضعیف روحانیت است.رییس مؤسسه اموزشی و پژوهشی امام خمینی با اشاره به چند نمونه از این اقدامات بعد از پیروزی انقلاب اسلامی خاطر نشان کرد :  قدم اول در القای این تفکر ،  سعی در کاستن از محبوبیت روحانیت با بزرگ جلوه دادن نقاط ضعف برخی روحانیان و حتی لغزش‌های ایشان در تکلم و پوشش ،  و قدم دوم مطرح کردن اسلام منهای روحانیت بود.ایت الله مصباح اضافه کرد :  این استراتژی تمام نشده و امروز هم با الگو قرار دادن اروپا در کنار زدن کلیسا ،  تلاش می‌کنند تا روحانیت را مانع پیشرفت ایران جلوه دهند و با این ایده ،  درصدد کنار گذاشتن روحانیت و القای تفکر ضد روحانیت در جامعه هستند.عضو مجلس خبرگان رهبری یاداور شد :  امام خمینی  ( ره )  ایران را برای اسلام می‌خواست ،  اما این گروه اسلام را فدای ایران می‌کنند.استاد اخلاق حوزه علمیه تاکید کرد :  کمال استادی این شیاطین در اینجا ظاهر می‌شود که با القای این فکر که امام زمان  ( عج )  کشور را اداره می‌کند ،  سعی در تضعیف جایگاه ولی‌فقیه دارند و نیاز به وجود ولی‌فقیه را زیر سؤال می‌برند.وی اظهار داشت :  این طرز فکر به سمتی در حال حرکت است که می‌گوید ما با رابطه‌ای معنوی می‌توانیم خواسته امام زمان  ( عج )  را به دست اوریم و کشور را بی‌واسطه و بدون نیاز به متخصصان اسلام‌شناس اداره کنیم.این استاد فلسفه و تفسیر قران تاکید کرد :  هدف این تفکر انحرافی ان است که در اینده این تصور القا شود که تمام فعالیت‌ها ،  طرح‌ها و خدمات انجام‌شده در این چند سال از جانب یک نفر منحرف بوده و او بزرگ‌ترین استراتژیست عالم است ،  و هر کاری که انجام داده‌ایم از او الهام گرفته‌ایم و بنابراین او باید رئیس‌جمهور اینده شود و کشور را اداره کند.ایت‌الله مصباح تصریح کرد :  این خطر بزرگی است که به نام اسلام ،  با استفاده از خون شهیدان و بعد از تحمل این همه سختی‌ها بگویند انتخاب شدن چنین کسی که نه شناخت درستی از اسلام دارد و نه سوابق روشنی در انقلاب ،  مرتبه‌ای از ظهور است !  بدین ترتیب شیطان وسایلی فراهم کرده که در دل یک کشور اسلامی با شعارهای دینی ،  نطفه یک حرکت ضد اسلامی منعقد گردد.وی افزود :  اکنون اگر احتمال ضعیفی هم بدهیم که شیطان چنین نقشه‌ای کشیده است ،  باید حواسمان جمع باشد ،  احتیاط کنیم و نسبت به حوادث و فتنه‌ها حساسیت وعکس العمل مناسب انجام دهیم.