سرویس مجلس تابناک نمایندگان مجلس در سومین روز بررسی جزییات لایحه بودجه 90 ،  بخشیده شدن هزینه دیرکرد جریمه‌های راهنمایی و رانندگی تا پایان سال 89 ،  تقسیط معوقه واحدهای تولیدی با تایید هیات‌مدیره بانک‌ها ،  معافیت همه مدارس از پرداخت هزینه‌های حق انشعاب اب ،  برق و فاضلاب را به تصویب رساندند و با اتمام بخش درامدی لایحه بودجه به کار امروز خود پایان دادند. به گزارش تابناک به نقل از ایسنا ،  مشروح مصوبات نشست علنی امروز مجلس در بررسی لایحه بودجه 90 به این شرح است : هزینه دیرکرد جریمه‌های راهنمایی و رانندگی تا پایان سال 89 بخشیده می‌شودنمایندگان مجلس شورای اسلامی در سومین روز بررسی جزییات لایحه بودجه 90 در بخش درامدی با تصویب بند الحاقی 67 مقرر کردند که از تاریخ لازم الاجرا شدن این قانون ،  در صورت پرداخت و تسویه حساب قبوض جریمه‌های راهنمایی و رانندگی توسط مالکان خودرو در شش ماهه اول سال 90 ،  جریمه دیرکرد ناشی از پرداخت نکردن ان تا پایان سال 89 بخشیده می‌شود.نمایندگان همچنین با تصویب بند الحاقی 66 از لایحه بودجه به شهرداری‌ها اجازه دادند تا مبلغ شانزده هزار میلیارد ریال اوراق مشارکت با تضمین بازپرداخت اصل و سود به نسبت 50 درصد دولت و 50 درصد شهرداری‌ها منتشر کنند.با تصویب بند الحاقی 70 توسط نمایندگان نیز دولت مکلف شده است ،  عموم جانبازان و ازادگان و خانواده شهدا که دارای مسکن ناتمام و نامناسب و یا در محیط‌های اجتماعی فرهنگی نامناسب هستند و پیشتر از وام‌های کمتر از سقف وام مصوب در سال 89 استفاده کرده‌اند ،  ما به التفاوت ان را با همان وثیقه قبلی یا وثیقه جدید پرداخت کنند.همچنین با رای نمایندگان بند الحاقی 72 لایحه بودجه که به وزارت نیرو تکلیف می‌کرد در هر دوره مبلغی از مشترکان برق خانگی ،  تجاری و روستایی به عنوان حق بیمه دریافت کند ،  مراعا ماند تا کمیسیون تلفیق این موضوع را دوباره بررسی کند.نمایندگان مجلس با تصویب بند الحاقی 81 نیز شرکت‌های بیمه را موظف کردند با دریافت حق بیمه شخص ثالث 10 درصد از اصل حق بیمه دریافتی را روزانه به خزانه واریز کنند. بنا بر بند الحاقی 84 که به تصویب مجلس رسید نیز در سال 90 دعاوی راجع به حفظ بیت المال به ویژه در پروژه‌های مروط به اراضی و اموال دولتی و عمومی ،  از پرداخت هزینه دادرسی در مراحل گوناگون معاف است.معوقه واحدهای تولیدی با تایید هیات‌مدیره بانک‌ها تقسیط می‌شودهمچنین نمایندگان مجلس شورای اسلامی در نشست علنی صبح امروز و در جریان رسیدگی به جزییات بخش درامدی لایحه بودجه به بانک‌ها اجازه دادند با تایید هیات‌مدیره معوقه واحدهای تولیدی را تقسیط کنند.با تصویب بند الحاقی 90 مقرر شد در سال 90 به منظور حمایت از تولید و اشتغال ،  به بانک‌ها و موسسات اعتباری دارای مجوز از بانک مرکزی اجازه داده شود ،  با تایید هیات‌مدیره بانک‌ها و موسسات اعتباری مذکور ،  اصل و سود تسهیلات سررسید شده و معوقه واحدهای تولیدی ،  صنعتی ،  معدنی و کشاورزی را که در بازپرداخت بدهی‌های خود دچار مشکل شده‌اند ،  برای یک بار تا پنج سال تقسیط و از سرفصل مطالبات سررسید گذشته و معوق خارج کنند.با تصویب این بند همچنین اجازه داده شد همه جریمه‌های ناشی از دیرکرد بازپرداخت اصل و سود تسهیلات تا زمان تعیین تکلیف و انجام تسویه‌حساب کامل با تایید هیات‌مدیره بخشیده شود.به موجب این مصوبه ،  چنانچه اشخاص حقیقی یا حقوقی برای تسویه بدهی‌های معوق خود به بانک‌های عامل مراجعه نکنند ،  به هیات‌مدیره‌های بانک‌ها اجازه داده می‌شود با رعایت قوانین و مقررات برای مطالبات بیش از پنج میلیارد ریال ،  خود از سایر اموال منقول و غیرمنقول انان مازاد بر وثیقه‌های تحویلی به بانک‌ها از طریق اجرای ثبت اسناد و املاک اقدام کنند.پیش از تصویب این بند تذکراتی در این باره داده شد ،  از جمله الیاس نادران نماینده تهران در اخطاری تصویب این بند را مغایر اصل 75 قانون اساسی عنوان کرد و گفت :  تصویب این بند نوعی تعیین تکلیف برای بانک‌ها و موسسات اعتباری است و موجب کاهش درامد دولت می‌شود که مغایر قانون است.علی لاریجانی ،  رییس مجلس ،  این اخطار را وارد ندانست و تاکید کرد که این بند به بانک‌ها و موسسات اعتباری تکلیفی نکرده و تنها اجازه داده که این بند را لحاظ کنند.تذکرات نمایندگان به اجازه مجلس به بانک‌ها برای تقسیط بدهی‌های معوق واحدهای تولیدیهمچنین پیش از تصویب بند الحاقی 90 از بخش درامدی لایحه بودجه درباره اجازه مجلس به بانک‌ها برای تقسیط بدهی‌های معوق واحدهای تولیدی ،  برخی نمایندگان در تذکر و اخطارهای جداگانه تصویب این بند را مغایر قانون عنوان کردند.نادر قاضی‌پور که خواستار حذف این بند از متن بودجه شده بود ،  در این باره گفت :  در حال حاضر چهارچوب مشخصی برای بازپرداخت وام‌های بانکی وجود ندارد چرا ما امور مهم ممکلت را به دست چند هیات‌مدیره بانک واگذار می‌کنیم ?  چرا بیت‌المال کشور را در اختیار عده‌ای مفت‌خور قرار می‌دهیم ? وی افزود :  بانک مرکزی این بند را پیشنهاد داده است ،  ما بانک مرکزی را قبول نداریم چرا که این بانک روی وام‌های کلان میلیاردی ،  مهر تایید می‌زند.نماینده ارومیه ادامه داد :  در این بند چهارچوب زمانی و مقررات قانونی مشخص نشده که این موجب سواستفاده دریافت‌کنندگان وام‌های کلان است و افرادی با سواستفاده از قوانین به کارگران و واحدهای تولیدی فشار می‌اورند و برای انها ایجاد مشکل می‌کنند.پیشنهاد حذف بند الحاقی 90 که از سوی نادر قاضی‌پور مطرح شده بود ،  به رای گذاشته شد که به تصویب مجلس نرسید.یوسف قاسمی ،  نماینده لاهیجان نیز در تذکری مستند به مواد 23 و 77 ایین‌نامه داخلی مجلس ،  حفظ انضباط مجلس را خواستار شد و گفت :  مجلس جای توهین و افترا به اشخاص نیست بلکه جای بحث و تبادل نظر کارشناسی است ،  برای همین ،  هیات رئیسه از سخنان توهین‌امیز جلوگیری کند.حسینی صدر ،  نماینده خوی نیز در اخطار بند 9 اصل 3 قانون اساسی تاکید کرد :  تقسیط وام به پنج سال و بخشش دیرکرد ان شامل حال وام‌گیرندگان کلان است و کسی که سه میلیون وام گرفته و به دلیل دیرکرد دوازه میلیون بدهکار است ،  نمی‌تواند از این بند استفاده کند.وی افزود :  این بند برای کسانی است که وام هفتصد میلیاردی می‌گیرند.علی لاریجانی در پاسخ به این اخطار گفت :  من در این باره تعمق می‌کنم اما این بند خلاف قانون اساسی نیست و تنها به بانک‌ها اجازه می‌دهد که بدهی‌های معوق را تقسیط کنند.سیدکاظم حجازی نیز در اخطار اصل 20 قانون اساسی یاداور شد :  این قانون فرصت یکسانی را در اختیار واحدهای تولیدی قرار نمی‌دهد ؛  دو فرد می‌توانند از بانک وام بگیرند اما دیرکرد بازپرداخت یکی بخشیده می‌شود ،  ولی دیگری شامل حال این قانون نمی‌شود که این فرهنگ جدیدی در بانک‌ها ایجاد کرده و باعث بحران مالی شدید می‌شود.لاریجانی این اخطار را نیز وارد ندانست و گفت :  اگر معوقه بخشیده یا تقسیط نشود با گرفتن حکم از قوه قضائیه می‌توان ان کارخانه تولیدی را تعطیل کرد.اسدالله عباسی ،  نماینده رودسر نیز در تذکری مستند به ماده 102 ایین‌نامه داخلی مجلس خاطرنشان کرد :  هیات‌رئیسه مدیریت کند تا اظهارات کارشناسی در صحن علنی مطرح شود ،  برخی همکاران در رابطه با موضوع صحبت نمی‌کنند و وقت صرف اظهارات حاشیه‌ای می‌شود ،  لذا نمایندگان با طرح این مسایل حاشیه‌ای وقت مجلس را نگیرند.جواد جهانگیرزاده ،  نماینده ارومیه در تذکر دیگری مستند به ماده 17 ایین‌نامه داخلی مجلس گفت :  تذکر نمایندگان به استناد کدام ماده است ? وی افزود :  مجلس مظهر انسجام ملی است و ما باید در اظهاراتمان بیش از این مراقب باشیم.علی لاریجانی رییس جلسه در این باره گفت :  البته بحث خاصی پیش نیامده و تنها یکی از همکاران کلمه‌ای گفتند که نباید می‌گفتند ،  بهتر است فضای مجلس را به این مسایل معطوف نکنیم.الیاس نادران ،  نماینده تهران نیز نسبت به رعایت اصل 75 قانون اساسی اخطار داد و گفت :  تصویب این قانون به معنای کاهش درامد دولت است ،  این پیشنهاد از طرف دولت نیست ،  لذا اشکال قانون اساسی پیدا می‌کند و بر پایه اصل 75 باید رفع ابهام شود تا انهایی که وام میلیاردی گرفته و پس نمی‌دهند دیگر نتوانند با فشار سیاسی امتیاز بگیرند.لاریجانی این اخطار را نیز وارد ندانست و تاکید کرد که در این ماده صرفا اجازه داده شده و به بانک‌ها تکلیفی نشده است ؛  بنابراین ،  ابهامی در ان وجود ندارد.معافیت همه مدارس از پرداخت هزینه‌های حق انشعاب اب ،  برق و فاضلابمجلس شورای اسلامی در ادامه کلیه مدارس و مراکز وزارت اموزش و پرورش را از پرداخت هزینه‌های مربوط به حق انشعاب اب ،  برق و فاضلاب معاف کرد.نمایندگان مجلس شورای اسلامی در ادامه بررسی جزییات لایحه بودجه 90 در بخش درامدی پیشنهاد کمیسیون اموزش و تحقیقات را به عنوان بندی الحاقی به بودجه تسلیم کردند که مطابق ان همه مدارس و مراکز اموزشی و پرورشی وزارت اموزش و پرورش و واحدهای تابعه ان از پرداخت هر گونه عوارض به شهرداری‌ها و نیز از پرداخت هزینه‌های مربوط به حق انشعاب اب ،  برق و فاضلاب معاف هستند.بر پایه این گزارش ،  در سومین روز از بررسی جزییات لایحه بودجه در بخش درامدی رسیدگی به گزارش کمیسیون تلفیق به پایان رسید و نمایندگان در حال بررسی و و تصویب پیشنهادهای کمیسیون‌های مجلس هستند.اکنون تنها پیشنهاد کمیسیون اموزش و تحقیقات به عنوان بندی الحاقی به لایحه بودجه مربوط به معافیت مدارس از پرداخت هزینه‌های مربوط به حق انشعاب اب ،  برق و فاضلاب تصویب شده است .تازه‌ترین اخبار مجلس شورای اسلامی را در صفحه سرویس مجلس تابناک بخوانید.