مدیرکل فراورده‌های غذایی ،  اشامیدنی ،  ارایشی و بهداشتی سازمان غذا و دارو ،  از تشکیل کارگروه کشوری نمک جهت تشدید بر تولید و عرضه نمک خبر داد.به گزارش مهر ،  دکتر هدایت حسینی ،  اظهارداشت :  با توجه به وظیفه نظارتی معاونت‌های بهداشتی در سطح عرضه ،  اقدامات قانونی لازم در خصوص برخورد با موارد تخلف مشاهده شده توسط کارشناسان معاونت‌های بهداشتی انجام می‌شود.وی در خصوص واحدهای تولیدی دارای پروانه‌های بهداشتی نیز گفت :  نظارت و کنترل‌های مستمر توسط کارشناسان معاونت‌های غذا و داروی سراسر کشور صورت می‌پذیرد و در صورت مشاهده موارد نامنطبق با ضوابط جاری وزارت بهداشت و استانداردهای مربوطه ،  اقدامات قانونی لازم از سوی معاونت‌های غذا و داروی ناظر بر واحد تولیدی در قالب تذکر کتبی ،  معرفی به مراجع قضایی و یا تعطیلی واحد و ابطال پروانه‌های بهداشتی انجام و گزارش اقدامات صورت گرفته جهت بررسی و ثبت در پرونده شرکت و در صورت لزوم اطلاع رسانی عمومی ،  به این سازمان ارسال می‌گردد.حسینی افزود :  با تشکیل کارگروه کشوری نمک ،  تشدید نظارت بر تولید و عرضه نمک‌های خوراکی در دستور کار این سازمان قرار گرفته است.