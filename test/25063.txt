رئیس کمیسیون ویژه اصل 44 در چهارمین سالگرد ابلاغ قانون کلی اصل 44 از واگذاری 85 هزار میلیارد تومانی بنگاه‌های دولتی به بخش خصوصی خبر داد و با بیان این که بیشترین سهم واگذاری‌ها متعلق به وزارت نفت است سال 87 را به عنوان سال رکوردشکنی واگذاری شرکت‌های دولتی اعلام کرد .      به گزارش خانه ملت ،   حمیدرضا فولادگر رئیس کمیسیون ویژه نظارت و پیگیری بر اجرای اصل 44 قانون اساسی صبح امروز -  سه شنبه  -  در حاشیه نشست علنی مجلس شورای اسلامی با حضور در جمع خبرنگاران گزارشی از چگونگی اجرای قانون اصل 44 قانون اساسی در ششمین سال ابلاغ سیاست‌های این اصل و چهارمین سال ابلاغ قانون کلی اصل 44 به خبرنگاران رسانه‌ها ارائه کرد . رئیس کمیسیون اصل 44 با بیان این که این کمیسیون ویژه از ابتدای سال 88 برای پیگیری و نظارت بر اجرای قانون اصل 44 تشکیل شده است ،  گفت :  تا امروز چهار گزارش کلی به مجلس ارائه کرده‌ایم و علاوه بر ان در موارد خاص نیز اقدام به تهیه گزارش‌های مقطعی برای نمایندگان و یا دستگاه‌های دولتی کرده ایم . وی اولین گزارش ارائه شده از سوی این کمیسیون را مربوط به مرور عملکرد دستگاه‌های دولتی در اجرای قانون خصوصی سازی تا ابان 87 اعلام کرد و افزود :  در این گزارش عملکرد وزارت صنایع ،  وزارت نفت ،  وزارت نیرو و وزارت ارتباطات و فناوری اطلاعات جمع اوری و به نمایندگان مجلس عرضه شد . فولادگر دومین گزارش کمیسیون اصل 44 را که در مهر 89 در صحن علنی مجلس قرائت شد را مربوط به سهام عدالت اعلام کرد و گفت :  در این گزارش با استفاده از ظرفیت ماده 33 ائین نامه داخلی مجلس گزارشی از مشکلات سهام عدالت تهیه و به رای نمایندگان گذاشته شد .  12 پیشنهاد برای رفع موانع خصوصی سازی نماینده مردم اصفهان سومین گزارش کمیسیون اصل 44 را مربوط به رفع موانع خصوصی سازی اعلام کرد و گفت :  در سومین گزارش کمیسیون که در بهمن 89 قرائت شد مشکلات و موانع خصوصی سازی در کشور را بررسی کردیم و 12 پیشنهاد به نمایندگان مجلس ارائه کردیم که این پیشنهادها اوایل اسفندماه سال گذشته به رای گذاشته شد و 11 مورد ان به تصویب رسید . وی همچنین افزود :  چهارمین گزارش کمیسیون اصل 44 که به زودی در صحن مجلس قرائت خواهد شد به عملکرد 9 وزارتخانه در اجرای قانون خصوصی سازی مربوط می‌شود که عملکرد این دستگاه‌ها را در سه ماهه اول سال 90 رصد کرده و بعد از جمع بندی به شکل گزارشی در اختیار نمایندگان قرار می‌دهند .  اخرین امار خصوصی‌سازی در کشور فولادگر در ادامه سخنان خود با استناد به امار سازمان خصوصی سازی که در تاریخ 31 / 4 / 90 مصادف با چهارمین سال ابلاغ قانون خصوصی سازی از سوی این سازمان ارائه شده است ،  گفت :  تا امروز 85 هزار میلیارد تومان واگذاری صورت گرفته که از این میان 33 درصد ان به شرکت‌های گروه یک یعنی شرکت‌هایی که قابلیت واگذاری تمام انها به بخش خصوصی دارد ،  مربوط می‌شود و باقی مانده ان نیز به شرکت‌های گروه دوم که 20 درصد اختیار انها در دست دولت باقی بماند .  سال 87 سال رکوردشکنی خصوصی سازی رئیس کمیسیون اصل 44 در بیان جزئیات امار واگذاری‌ها طی چهار سال اخیر با بیان اینکه 45 درصد از کل واگذاری‌ها در سال 87 اتفاق افتاده است ،  این سال را رکورددار واگذاری‌های از لحاظ تراکم اعلام کرد . وی همچنین افزود :  در سال 86 نیز 39 درصد از کل واگذاری‌ها اتفاق افتاده و 16 درصد باقی مانده خصوصی سازی نیز در سالهای دیگر انجام شده است .  وزارت نفت موفق‌ترین وزارتخانه در واگذاری شرکت‌ها فولادگر بیشترین سهم واگذاری بنگاه‌های دولتی در چهار سال گذشته را متعلق به وزارت نفت اعلام کرد و گفت :  47 درصد از کل واگذاری‌ها شرکت‌های دولتی به وزارت نفت اختصاص دارد و وزارت صنایع با سهم 16 درصدی از خصوصی سازی در رتبه دوم بعد از وزارت نفت قرار دارد . وی همچنین افزود :  وزارت نیرو با 14 درصد ،  وزارت ارتباطات با حدود 13 درصد ،  وزارت اقتصاد 6 درصد و وزارت راه و ترابری با سهم 6 / 4 درصدی از واگذاری ها در رتبه‌های بعدی قرار دارند . نماینده مردم اصفهان کمترین سهم از واگذاری‌ها را متعلق به وزارت بازرگانی اعلام کرد و گفت :  سهم وزارت بازرگانی از کل خصوصی سازی در کشور 6 / 0 درصد است .  40 درصد از خصوصی سازی‌ها مربوط به واگذاری سهام عدالت است رئیس کمیسیون اصل 44 با بیان این که 34 هزار میلیارد تومان از 85 هزار میلیارد تومان درامد ناشی از اجرای خصوصی سازی به واگذاری سهام عدالت مربوط می‌شود ،  تصریح کرد :  40 درصد از کل خصوصی سازی در 4 سال گذشته به واگذاری سهام برخی شرکت‌های دولتی در روند اعطای سهم عدالت مربوط می‌شود . وی همچنین افزود :  34 درصد از خصوصی سازی نیز به حضور بخش خصوصی در روند اجرای قانون اصل 44 اختصاص دارد و این به ان معناست که 29 هزار میلیارد تومان از واگذاری‌های صورت گرفته از موسسات عمومی خصوصی و یا شرکت‌های شبهه دولتی خریداری شده است . فولادگر 25 درصد باقیمانده خصوصی سازی را نیز مربوط به رد دیون دولت اعلام کرد و گفت :  21 هزار میلیارد تومان از کل حجم خصوصی سازی براساس قانون به عنوان بدهی دولتی به موسسات پرداخت شده که از انها به رد دیون یاد می‌شود .  69 درصد واگذاری‌ها در بورس انجام شده است عضو کمیسیون صنایع و معادن مجلس تصریح کرد :  از کل روند خصوصی سازی انجام گرفته در کشور 69 درصد واگذاری‌ها از طریق بورس انجام شده است که چیزی بالغ بر 60 هزار میلیارد تومان به خود اختصاص می‌دهد و باقیمانده ان نیز از طریق فرابورس و یا مذاکره و مزایده عرضه شده است.