عضو کمیسیون امنیت ملی و سیاست خارجی مجلس ،  از خرید و فروش موادمخدر در زندان‌ها انتقاد کرد و گفت :  به نظر می‌رسد جایی از کار ایراد دارد به طوری‌که در برخی موارد نگهبانان و سربازان نیز با زندانیان همکاری داشته و خرید و فروش مواد در داخل زندان صورت می‌گیرد.احمد شوهانی در گفت وگو با خبرگزاری خانه ملت ،  با انتقاد از افزایش مصرف روان‌گردان‌ها در کشور ،  افزود :  امروزه اماری که در مورد مصرف این مواد در کشور منتشر می‌شود با واقعیت هم‌خوانی ندارد زیرا وضعیت بسیار هشداردهنده‌تر از ان است که اعلام می‌شود.نماینده مردم ایلام ،  ایوان ،  مهران و چرداول در مجلس شورای اسلامی ،  ادامه داد :  متاسفانه امروزه به راحتی این مواد به دست اشخاص می‌رسد به گونه‌ای که حتی در مناطق دورافتاده و روستایی ایران نیز با نازل‌ترین قیمت در دسترس مردم قرار می‌گیرد.این نماینده مردم در مجلس نهم ،  با تاکید بر ضرورت برخورد با وارد و مصرف‌کنندگان موادمخدر صنعتی و سنتی ،  تصریح کرد :  به طور حتم وزارت کشور ،  نیروی انتظامی و قوه قضاییه باید قدرتمندتر از گذشته وارد عمل شده و با متخلفان برخورد کنند.وی با انتقاد از ورود موادمخدر صنعتی و سنتی از طریق مرزها ،  یاداور شد :  سوال این است که اعتباراتی که سال‌های قبل برای انسداد مرزها تخصیص داده شده چرا تاکنون جوابگوی نیازها نبوده است ?  به نظر می‌رسد مجلس نیز باید از ابزار نظارتی خود بیشتر استفاده کرده و در این موضوع وارد عمل شود.شوهانی تاکید کرد :  اکنون همه مرزها بسته نشده و تاکنون تنها نگاه دولت بیشتر سمت مرزهای شرقی گرایش داشته به گونه‌ای که بیشترین اعتبارات روانه این مرزها شده است اما با این وجود شاهد هستیم که بیشترین واردات مواد مخدر صنعتی و سنتی به کشور از مرزهای شرقی صورت گرفته است که این مهم نشان می‌دهد انسداد مرزها در این مناطق به خوبی انجام نشده است.نماینده مردم ایلام ،  ایوان ،  مهران و چرداول در مجلس نهم ،  با تاکید بر اینکه مشخص نیست که چرا از واردات مواد مخدر صنعتی و سنتی به کشور جلوگیری نمی‌شود ،  تصریح کرد :  با وجود انکه در برخی موارد شاهد تولید موادصنعتی در کشور هستیم اما گاهی نیز مواد اولیه ساخت انها از کشورهای دیگر وارد می‌شود که این ابهام را در ذهن ایجاد می‌کند که نیروی انتظامی چرا برخورد قاطعی با وارد کنندگان ندارد.این نماینده مردم در مجلس نهم ،  یاداور شد :  به نظر می‌رسد جایی از کار ایراد دارد زیرا این مواد در حجم گستره وارد کشور می‌شوند و این اقدام به راحتی قابل انجام نیست ؛  بخش عمده‌ای از مواد مخدر صنعتی و سنتی با ماشین وارد کشور شده که به نظر می‌رسد برای این واردات هماهنگی‌هایی وجود دارد که نشان دهنده دست‌های پشت پرده است در حالی که اگر وظایف به درستی انجام شود همه این مشکلات نیز رفع خواهد شد.وی تاکید کرد :  متاسفانه مسئولان تنها هشدار می‌دهند در حالی که مصرف موادمخدر صنعتی و سنتی به ویژه روان‌گردان‌ها پیامدهای اجتماعی و تبعات منفی بر جامعه و خانواده تحمیل می‌کند.شوهانی با انتقاد از اینکه مواد مخدر در زندان‌ها نیز به طور جدی ورود یافته است ،  افزود :  امروزه علاوه بر انکه بخش اعظمی از زندانیان ،  افرادی هستند که به نوعی با موادمخدر درگیر بوده‌اند ،  شاهد ان هستیم که این مواد با سهولت بین زندانیان توزیع می‌شود.عضو کمیسیون امنیت ملی و سیاست خارجی مجلس شورای اسلامی  ،  گفت :  حال جای سوال است که چگونه این مواد به دست زندانیان می‌رسد ?  از سویی دیگر در برخی موارد نگهبانان و سربازان نیز با زندانیان همکاری داشته و خرید و فروش این مواد در داخل زندان صورت می‌گیرد که در این شرایط مشخص است جایی از کار الوده است.