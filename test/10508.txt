اعوذ بالله من الشیطان الرجیم ؛  بسم الله الرحمن الرحیم و الحمد لله رب‌ العالمین و صلی الله علی محمد و اله الطیبین الطاهرین و لعنه الله علی اعدائهم اجمعین. الذین اتخذوا دینهم لهوا و لعبا و غرتهم الحیاه الدنیا . مروری بر مباحث گذشتهبحث ما راجع به حرکت و قیام امام حسین ( علیه‌السلام )  بود. عرض کردم این قیام صحیفه‌ای است که برای ابنای بشر و درس‌هایی در ابعاد گوناگون معرفتی معنوی ،  فضیلتی انسانی ،  دنیوی ،  اخروی ،  فردی و اجتماعی دربردارد. عرض کردم حسین ( علیه‌السلام )  مصلحی غیور و انسانی ضد غرور بود و در این حرکتش نه مغرور بود و نه دیگران را مغرور کرد.در جلسات گذشته بحث ما به این‌جا رسید که امام حسین ( علیه‌السلام )  به حسب ظاهر ،  سرانجام این حرکتی را که انجام داد ،  حتی تمام خصوصیات ظاهری این قیام را می‌دانست ؛  یعنی همان طور که می‌دانست به هدفی که برای این قیام در نظر گرفته است می‌رسد و شبهه‌ای هم نیست که به ان هدف رسید ،  در حرکت ظاهری هم می‌دانست سرانجام کار چیست.جلسه گذشته این مطلب را که حضرت سرانجام کار را می‌دانست ،  هم از نامه خود امام حسین ( علیه‌السلام )  ،  هم از بعضی خطبه‌های حضرت ،  هم مکالمات با اشخاص متعدد عرض کردم. اینها همه مستند است. البته ان چه گفتیم همه ان نبود ،  بلکه به عنوان نمونه بود. در اینهایی که نقل کردم اختلافی بین شیعه و سنی هم نبود. حضرت به طور کامل می‌دانست که سرانجام حرکتش چیست. حتی می‌دانست کجا به شهادت می‌رسد. به عبدلله بن‌عمر با اشاره و کنایه گفت ،  می‌دانم که سر من را هم کجا خواهند برد.حسین ( علیه‌السلام )  فریب اهل کوفه را نخورد بنابر این ،  این‌طور نبود که حضرت نعوذبالله فردی فریب خورده بر اثر بی‌خبری باشد ،  چون بعضی‌ها به من گفتند که چه شد ?  مگر حضرت نمی‌دانست ?  گفتم نخیر شماها نمی‌دانید. من هم از نوشته‌ها و هم از گفتارها مطلع هستم. این هم که گاهی بعضی می‌گویند حضرت فریب اهل کوفه را خورد ،  اشتباه است. ن‌شاالله تسامح می‌کنند و مغرض نیستند. اقا این حرف را نزنید. این حرف‌ها صحیح نیست ،  حالا از هر دهانی بیرون بیاید فرقی نمی‌کند. با همه اینهایی که من جلسه گذشته گفتم ،  معلوم می‌شود این حرف‌ها صحیح نیست. این حرف ،  حرف بسیار زشتی است که کوفیان امام حسین را فریب دادند.می‌خواهیم شعور پیدا کنیم و حسین ( علیه‌السلام )  را بشناسیممن هم مکرر گفته‌ام که می‌خواهم جواب‌گوی خیلی از این مسائل باشم. این جلسات باید معرفتی باشد. می‌خواهیم شعور پیدا کنیم و امام حسین را واقعا بشناسیم. این مسائل مربوط به امام حسین ( علیه‌السلام )  و مجالس ایشان ،  گره‌گشا است و اجرها و ثواب‌ها ،  اینها همه سرجای خودش است ،  اما بالاتر از همه اینها شعور پیدا کردن نسبت به حق ائمه ( علیهم‌السلام )  به خصوص حسین ( علیه‌السلام )  و حرکت او است.جمع‌بندی مباحث جلسات گذشته می‌خواهم تا اینجا را نتجه‌گیری کنم. نتیجه‌گیری اول خیلی روشن شد ؛  نه حسین ( علیه‌السلام )  فریب کسی را خورده بود یا بی‌خبر و بی‌اطلاع بود و نه کسی را فریب داد. همچنین از هیچ‌یک از ابزارها و اهرم‌هایی که دنیاداران به خصوص جاه‌طلبان برای رسیدن به اهدافشان استفاده می‌کنند و بهره می‌گیرند ،  استفاده نکرد ؛  یعنی نه کسی را تطمیع کرد ،  نه تهدید کرد و نه تحمیق کرد و از باورهای دینی مردم سو استفاده نکرد. حسین ( علیه‌السلام )  ،  این کارها را نکرد.* با ابزارهای شیطانی نمی‌توان به اهداف الهی رسیدحالا می‌خواهم بحث اساسی کنم. اولا یک تذکر بدهم و بعد ان مطلب اساسی را بگویم ؛  شما می‌دانید که در باب تعلیم و تربیت ،  برد عمل بیشتر از حرف است. ظاهرا در این شبهه‌ای ندارید که برد عمل بالاتر از حرف است. امام حسین ( علیه‌السلام )  یک درس عملی داد و ان درس این بود که اگر هدفی کلی و الهی داشته باشی ،  با ابزار مادی و شیطانی به هدف نمی‌رسی. راه رسیدن به هدف الهی چیست ?  درست عکس است ؛  راه رسیدن به هدف الهی ،  گذشت از این ابزار مادیت است. این خیلی مساله مهمی است. یک‌وقت این ابزار مادی پیش تو جلوه نکند که خیال کنی با اینها می‌توانی به هدفت برسی ؛  یعنی اگر هدف الهی داری ،  نه باید از تطمیع استفاده کنی و نه تطمیع شوی ؛  نه تهدید کنی و نه از تهدید بهراسی ؛  نه تحمیق شوی و نه تحمیق کنی.نقل کردم انهایی که مقابل امام حسین ( علیه‌السلام )  بودند ،  کارشان یا تطمیع بود یا تهدید بود و یا تحمیق. بعد هم شایعه‌پردازی کردند ،  از قبیل اینکه نعوذبالله امام حسین علیه خلیفه قیام کرده است. حتی گفتند خارجی است. دیگر نمی‌خواهم بالاتر از این بگویم. یک دست بوق است و یک دست اسلحه است ؛  با یک دست بوق ،  یک دست اسلحه کار الهی پیش نمی‌رود. مبنای خدا بر این است که این ابزار ،  ابزار مادیت است. اینها ابزار مادی است و ابزار مادی برای رسیدن به اهداف معنوی کاربرد ندارد. این اولین درسی است که ما از عمل امام حسین می‌گیریم.* برای رسیدن به هدف الهی باید از جان هم بگذریاین را هم بگویم که از نظر زندگی دنیایی ما ،  بالاترین و ارزشمندترین چیزی که برای ما هست ،  جان ما است. درست است که مال ،  بستگان و سایر علاقه‌های مادی هم هست ،  اما راس مخروط برای زندگی و نشئه دنیایی ،  جان است که امام حسین فاتحه‌اش را خواند !  از اول تا اخر گفت هر کسی هدف الهی دارد و بخواهد به هدف الهی‌اش برسد ،  راهی جز این ندارد که از جان بگذرد. چه در نامه‌اش ،  چه در خطبه‌هایش ،  چه مکالمات شخصی‌اش با افرادی که نصیحتش کردند ،  همین مطلب را مطرح می‌فرمود. ما تعبیر می‌کنیم بالاتر از سیاهی رنگی نیست . حتی نگفت اگر کشته هم شوم از هدفم دست بر نمی‌دارم ،  بلکه گفت می‌دانم کشته می‌شوم ،  می‌دانم قطعه‌قطعه‌ام می‌کنند ،  می‌دانم سر من را می‌برند ،  جای قبرم را هم می‌دانم ،  ولی اینها برای این است که به هدف معنوی و الهی خودم برسم.* از جان گذشتگی برای اهداف الهی ،  سنتی الهی است این یک اصل معرفتی از معارف الهی است. یک‌وقت می‌گویی از معارف اسلامی است ،  اما این از معارف الهی است. ایه‌ای می‌خوانم که این سنت الهی را مطرح کرده است :  ن الله اشتری من المؤمنین انفسهم و اموالهم بان لهم الجنه  ؛  اول راس مخروط را می‌گوید ؛  اول انفسهم است ،  بعد می‌گوید اموالهم  ،  بعد هم می‌گوید فیقتلون و یقتلون وعدا علیه حقا فی التوراه و النجیل و القران . یعنی سنت الهیه است و اختصاص به هیچ دین خاصی هم ندارد. اینجا جای این نیست که بخواهم برای شما ایه را تفسیر کنم ،  چون در ان یک جنبه معادله‌ای نهفته است.* جاودانگی و خوشی را در نشئه دنیا نخواهی یافت ! انهایی که می‌گویند ما اعتقاد داریم ،  یعنی می‌گویند مبدا و معاد را قبول داریم ،  اگر مبدا و معاد را قبول دارید ،  نشئه دنیا و اخرت را قبول دارید ،  این را بدانید که یک تقابل بین نشئتین است. هستی ما در این عالم و خوشی ما در رابطه با این هستی ،  دو مورد است ؛  هم می‌خواهیم باشیم و هم می‌خواهیم خوش باشیم. بدانید اولا اینجا از ان بود جاودانه خبری نیست. هستی اینجا ،  هستی حقیقی واقعی نیست ؛  بلکه نمودی از بود است. زندگی همیشگی و جاودانه برای ان نشئه دیگر است. به تعبیر قرانی ،  دار حیوان انجا است. از طرف دیگر ،  می‌خواهی خوش باشی ؛  بدان خوشی‌های دنیا ،  خوشی ناخالص است ؛  ن مع العسر یسرا . خوشی خالص در نشئه اخرت است. بعد برای دستیابی به ان بود جاودانه و ان خوشی خالص ،  باید از این بود موقت که نمودی از بود است ،  دست برداشت و از این لذت امیخته با درد و از این شیرینی امیخته به تلخی باید صرف نظر کرد. حسین  ( علیه السلام )  امد به شما این را گفت.روایتی می‌خوانم از علی ( علیه‌السلام )  که فرمودند :  فلا یغرنکم ما اصبح فیه اهل الغرور  ؛  یعنی فریب ان چیزهایی را نخورید که مغرورین به این حیات دنیوی ،  فریبش را خوردند. به دو جهت :  فنما هو ظل ممدود  ؛  اول اینکه این چیزی که می‌بینی ،  سایه است و نور نیست ؛  نمود است و بود نیست. دوم اینکه خیال نکنی این سایه پایان ندارد !  بلکه :  لی اجل معدود . فریب‌خورده‌ها اینها هستند که این ابزارها را به دست می‌گیرند ،  ولو اینکه به ظاهر هم بگویند ما به مبدا و معاد معتقد هستیم.ایه‌ای که اول جلسه می‌خوانم خیلی گویا است :  الذین اتخذوا دینهم لهوا و لعبا و غرتهم الحیاه الدنیا . اینها دینشان را مسخره کرده‌اند و به مسخره گرفته‌اند ؛  می‌گوید مسلمانم ،  می‌گوید متدینم ،  می‌گوید متشرع هستم ،  شعار اسلام هم می‌دهد ،  اما مغرور به این زندگی دنیا است ؛  چون هم اهل تطمیع ،  هم تهدید و هم تحمیق است. این شخص مصداق همین ایه است :  الذین اتخذوا دینهم لهوا و لعبا و غرتهم الحیاه الدنیا . حسین ( علیه - السلام )  امد این مساله را عملا مطرح کرد. این را هم به همه گفت ،  ؛  نه خود مغرور بود نه دیگران را مغرور کرد. حالا اگر انسان بخواهد بفهمد به معنای واقعی و حقیقی دین دارد یا دین ندارد ،  هر کسی برود بنشیند پیش خودش فکر کند. در روایات ما ،  این را در یک قالب به اسم دوراهی دنیا و اخرت می‌ریزند.* بدتر از بد کسی است که اخرتش را به دنیای دیگری بفروشدحالا من اینجا این نکته را بگویم ؛  یک وقت شما مثلا نعوذ بالله به فکر دنیای خودتان هستید و برای دنیای خودتان و ریاست و پول و امثال این حرف‌ها تطمیع می‌شوید. وعده پست و پول به شما می‌دهند و یا تهدید یا تحمیق می‌شوید و از باورهای دینی شما می‌خواهند سواستفاده کنند و در دام این فریب‌ها قرار دهند ،  یا نعوذ بالله دیگری را فریب می‌دهید که عمده این است که دیگران را فریب می‌دهید برای اینکه به اهداف شیطانی‌تان برسید. اینها برای خودتان است. اما یک‌وقت نه ،  وضع بدتر است ؛  و ان جایی است که می‌خواهید برای دیگری پل پیروزی شوید تا او به دنیایش برسد. من دینم را بگذارم برای اینکه دنیای دیگری اباد شود. باید راجع به حماریت چنین کسی افعل تفضیل درست کرد !  روایتی از پیغمبر اکرم است که فرمود :  شر الناس من باع اخرته بدنیاه  ؛  بدترین مردم کسی است که اخرتش را به دنیا بفروشد ،  یعنی ان نشئه جاودانه و خوشی خالص را با نشئه دنیایی که موقت و خوشی‌اش ناخالص است ،  مبادله کند. و شر من ذلک من باع اخرته بدنیا غیره . و بدتر از ان کسی است که بیاید ان نشئه‌اش را بگذارد برای اینکه کسی دیگر به دنیایش ،  به پول و به ریاست برسد.* دین‌دار حقیقی ،  سر دوراهی دنیا و اخرت دست از اخرت برنمی‌دارداگر می‌خواهی بفهمی واقعا و حقیقتا متدینی یا نه ،  ببین سر دوراهی دنیا و اخرت ،  کدام را انتخاب می‌کنی ؛  اگر دیدی از این مواهب دنیایی گذشت کردی و ان طرف را ترجیح دادی ،  بفهم دین‌داری. اگر این‌چنین نبود ،  برو دین پیدا کن. در روایتی مفصل از امام صادق ( علیه‌السلام )  از ابا گرامی‌شان ،  از پیغمبر اکرم نقل می‌کنند که حضرت فرمودند :  الا و من عرضت له دنیا و اخره فاختار الدنیا علی الاخره لقی الله یوم القیامه و لیست له حسنه یتقی بها النار  ؛  کسی که سر دوراهی دنیا و اخرت برسد و دنیا را انتخاب کند ،  روز قیامت خدا را طوری ملاقات می‌کند که دیگر حسنه‌ای ندارد که بتواند از اتش دوزخ نجات پیدا کند. و من اختار الاخره علی الدنیا رضی الله عنه و غفر له مساوی عمله . اما اگر اخرت را انتخاب کرد ،  خشنودی خدا را به دنبال دارد.حر ،  بر سر دوراهی دنیا و اخرتتمام این حرکت‌هایی که حسین ( علیه‌السلام )  کرد ،  برای ابنای بشر خیلی چیزها را روشن کرد. می‌خواهم وارد توسلم شوم. نقل می‌کنند در بین راه به یکی از منازل که رسید ،  دستور داد اب زیاد بردارید. حرکت کردند. در بین راه یکی از این اصحاب حسین ( علیه‌السلام )  گفت :  الله اکبر ،  الله اکبر . امام فرمود چرا تکبیر می‌گویی ?  گفت در این بیابان بی‌اب و علف نخلستان پیدا شده است !  این معجزه است !  اینجا بیابان بی‌اب و علف چطور نخلستان پیدا شده است ?  !  یکی از اینها دقت کرد ،  گفت نه اقا ،  نخلستان نیست ؛  سوارها با سرنیزه‌ها است. چه می‌گویی تو ?  !  حسین ( علیه‌السلام )  گفت صبر کنید. ایستادند تا انها امدند و نزدیک شدند و بالاخره دیدند حر است با هزار نفر سوار.حسین ( علیه السلام )  گفت اب‌هایی که گفتم بردارید ،  بدهید به اینها ؛  اینها در این بیابان تشنه هستند. واقعا در ابنای بشر حسین ( علیه‌السلام )  کارهایی کرده که واقعا عجیب است. گفت ابشان بدهید ،  اینها تشنه هستند. حتی دارد یکی از انها که عقب مانده بود وقتی رسید ،  خود حضرت با دست مبارکش به او اب داد. ما واقعا چه باید بگوییم ?  !  اخر این پسر علی است و دیده است پدرش در صفین با معاویه چه کار کرد. اینها دشمن هستند ،  اما حسین به ابنای بشر درس داد و گفت دشمن خونی‌ات هم که امده و می‌خواهد تو را بکشد و تو هم می‌خواهی جانش را بگیری ،  اما برای او از اب دریغ نکن. می‌خواهی بجنگی ،  بجنگ ؛  می‌خواهی بکشی ،  بکش ؛  اما به او تشنگی نده ؛  اب به او بده.امدند و ان صحبت‌ها بین حضرت و حر رد و بدل شد که من دیگر نمی‌خواهم زیاد طول بدهم ؛  گذشت تا اینکه موقع ظهر و نماز شد و حسین ( علیه‌السلام )  به حر گفت ،  تو برو با اصحابت نماز بخوان ،  من هم با اصحابم نماز می‌خوانم. حر گفت نه ،  من هم می‌ایم خدمت شما ،  من با شما نماز می‌خوانم. همین‌جا ارام‌ارام نشانه‌های سعادت‌مندی حر دارد نمایان می‌شود. حر درست است که مساوی عمل داشت ،  نه اینکه نداشت ،  اما بین دوراهی دنیا و اخرت ببین دارد چه‌کار می‌کند. این اولین دوراهی بود.دوراهی دوم وقتی بود که حسین ( علیه‌السلام )  حرکت کرد و گفت حالا که نمی‌خواهید به کوفه بیایم ،  من می‌روم. حر امد جلوی حضرت را گرفت و گفت من نمی‌گذارم بروی. حسین ( علیه‌السلام )  به او گفت :  ما ترید ?  ثکلتک امک  ؛  چه می‌خواهی ?  مادرت به عزایت بنشیند !  خیلی تند بود !  برای عرب خیلی تند است. رو کرد به حسین چه گفت ?  ببین حر سر دوراهی دنیا و اخرت چه می‌کند !  گفت به خدا قسم ،  اگر غیر تو این‌طور اسم مادر مرا برده بود ،  من هم اسم مادر او را همین‌طور می‌بردم ؛  اما چه کنم که مادر تو زهرا ( علیهاالسلام )  است و چاره‌ای جز این ندارم که نام او را به بهترین وجه ببرم.سومین دوراهی روز عاشورا بود. امام حسین با ابوالفضل پیش عمرسعد امد. حر هم بود ؛  او اولین سردار لشکر عمرسعد است. عمر سعد پیشنهادهای امام حسین را قبول نکرد. حر رو کرد به عمرسعد و گفت پیشنهادهای امام حسین را قبول نمی‌کنی ?  گفت نه ،  می‌خواهم با او ان‌چنان جنگی کنم که اسان‌ترین ان این باشد که دست‌ها از پیکرها و سرها از بدن‌ها جدا شود. اینجا بود که حر کنار کشید. مهاجر بن‌اوس می‌گوید من دیدم حر سوار مرکب است ،  اما بدنش دارد می‌لرزد. بین دوراهی دنیا و اخرت قرار گرفته است ؛  انتخاب برایش خیلی سخت است. به او گفتم‌ای حر ،  اگر از سردارهای کوفه سؤال می‌کردند ،  من از تو تجاوز نمی‌کردم ؛  این چه حالی است که در تو می‌بینم ?  !  گفت‌ای مهاجر ،  خودم را بین بهشت و جهنم می‌بینم. به خدا قسم جز بهشت هیچ چیز را انتخاب نمی‌کنم.مهاجر می‌گوید دیدم حر رکاب را زد و حرکت کرد و به سوی خیام حسین ( علیه‌السلام ) رفت ؛  اما جملاتی را هم می‌گوید :  اللهم لیک انبت فتب علی  ؛  خدا تو را انتخاب کردم. می‌دانی مساوی عملم چه بود ?  فنی فقد ارعبت قلوب اولیائک و اولاد بنت نبیک  ؛  من دل دوستان تو را لرزاندم ؛  من دل بچه‌های دختر پیغمبرت را لرزاندم ؛  من این زن و بچه را ترساندم …  نزدیک خیام حسین رسید. اینجا یک جمله از حسین نقل کرده‌اند. وقتی حر پیاده شد ،  نمی‌دانم صورتش روی خاک گذاشت یا سرش پایین بود که حسین ( علیه‌السلام )  به او گفت :  رفع راسک . سرت را بلند کن !  خدایا ما را امشب به حب حسین ( علیه‌السلام )  سربلند کن !  به حسین ( علیه‌السلام )  عرض کرد :  هل لی من توبه  ?  اقا ،  ایا خدا توبه من را قبول می‌کند ?  حسین فرمود بله ،  خدا توبه‌پذیر است … منبع :  پایگاه اطلاع رسانی ایهالله العظمی حاج اقا مجتبی تهرانی