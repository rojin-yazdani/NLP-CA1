سرمربی پیشین ابی‌های شهر منچستر مدعی شد او بوده که منچسترسیتی را ساخته است.به گزارش تسنیم ،  روبرتو مانچینی که بین سال‌های 2009 تا 2013 هدایت تیم فوتبال منچسترسیتی را بر عهده داشت با این تیم در سال 2011 قهرمان جام حذفی شد و در سال 2012 ابی‌های منچستر را پس از 44 سال به قهرمانی در لیگ برتر انگلیس رساند. تیم فصل جاری من‌سیتی هم تیمی قدرتمند است و یکی از مدعیان اصلی قهرمانی لیگ برتر به شمار می‌رود ولی مانچو که در ماه می‌2013 از سمت سرمربیگری منچسترسیتی اخراج شد ،  معتقد است اثرات وی هنوز هم در تیم کنونی منچسترسیتی به چشم می‌خورد.مانچینی ،  سرمربی فعلی گالاتاسرای در گفت‌وگو با شبکه تلویزیونی بی‌بی‌سی گفت :  از اینکه منچسترسیتی یکی از بهترین تیم‌های انگلیس است خوشحالم چون خودم این تیم را ساختم. بازیکنانی که این روزها در این تیم گلزنی می‌کنند بازیکنانی هستند که من به اتحاد اوردم که می‌توانم به سرخیو اگوئرو ،  ادین ژکو ،  یحیی توره ،  داوید سیلوا و سمیر نصری اشاره کنم.بهترین گلزن منچسترسیتی در حال حاضر الوارو نگردو اسپانیایی است که در رقابت‌های مختلف برای این تیم 23 گل به ثمر رسانده است و تابستان امسال توسط مانوئل پیگرینی به جمع ابی‌پوشان منچستر پیوست.سرمربی پیشین منچسترسیتی اظهار داشت :  به نظرم پیگرینی در اتحاد کارش را خیلی خوب انجام می‌دهد ولی شرایط کنونی من‌سیتی شبیه همان کاری است که ما 3 سال پیش انجام دادیم. من از دستاوردهایی که با منچسترسیتی به دست اوردم ،  خیلی خوشحالم ،  عاشق طرفداران این تیم هستم و تجربه خوبی با این تیم داشتم.سرمربی 49 ساله گالا تصریح کرد :  پس از 4 یا 5 سال شاید مربی نیاز به تغییر تیم داشته باشد. من در منچسترسیتی کار خودم را کردم و تیمی استثنایی ساختم. ما فوق‌العاده بازی می‌کردیم و سال گذشته تنها به این دلیل به قهرمانی لیگ برتر نرسیدیم که منچستریونایتد روبین فن‌پرسی را خریده بود. به هر حال ما تیم خوبی داشتیم ولی تیم کنونی هم راه تیم من را دنبال می‌کند.