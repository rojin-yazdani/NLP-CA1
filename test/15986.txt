یک عضو کمیسیون صنایع و معادن مجلس شورای اسلامی گفت :  گروهی وابسته به جریان خاص اقتصادی تحرکات تازه‌ای را برای در اختیار گرفتن مدیریت دو شرکت بزرگ خودروساز اغاز کرده‌اند.نادر قاضی پور نماینده ارومیه در مجلس شورای اسلامی در گفت‌وگو با خبرگزاری فارس با بیان اینکه فراهم اوردن زمینه کاهش قیمت سهام خودروسازان در بورس و همچنین افزایش واردات خودروهای خارجی با هدف کاهش سهم محصولات داخلی در بازار از جمله برنامه‌های از پیش تعیین شده این گروه برای ضربه زدن به تولیدکنندگان داخلی بوده است ،  گفت :  مجلس شورای اسلامی و کمیسیون صنایع تمام حرکت‌ها و اقدامات این گروه را زیر نظر دارند و در صورتی که بخواهند وارد مرحله اجرای نقشه‌های خود شوند ،  با انان برخورد جدی خواهد کرد.قاضی‌پور که روز گذشته با تذکر در صحن علنی مجلس از پرونده فساد مالی گروهی خاص ع.ک در صنعت خودرو پرده برداشته بود ،  در تشریح جزئیات بیشتری از اقدامات این گروه تصریح کرد :  با توجه به اینکه ایران خودرو و سایپا از جمله بزرگترین بنگاه‌های اقتصادی کشور و منطقه بوده و گردش مالی بسیار بالایی دارند ،  جریان خاص انحرافی در سال‌های گذشته علاوه بر اینکه این دو خودروساز را به حیاط خلوت خود تبدیل کرده بود ،  زمینه کاهش شدید قیمت سهام انها را نیز فراهم اورد تا بتواند انها را به نازل‌ترین قیمت به عوامل پشت پرده خود واگذار کند. نماینده مردم ارومیه تاکید کرد :  کار تا انجا پیش رفت که یکی از این خودروسازان با برنامه‌ریزی‌های دقیق و پیچیده سعی در دور زدن قانون داشته و برخی شرکت‌های ان ،  شرکت‌های دیگر را خریداری می‌کردند تا مدیریت کل گروه در اختیار یک عده خاص قرار گیرد.عضو کمیسیون صنایع و معادن مجلس شورای اسلامی گفت :  برای جلوگیری از این تخلف شورای رقابت تصویب کرد که هیچ شرکت خودروساز نمی‌تواند سهامدار شرکت خودروسازی دیگر باشد.نماینده مردم ارومیه در مجلس به رویکرد دیگر جریان خاص اقتصادی که به گفته وی مورد حمایت برخی افراد دولتی قرار دارد ،  برای نقش افرینی در بازار خودروی کشور اشاره کرد و گفت :  این گروه متاسفانه موفق شدند با استفاده از ابزارهای گوناگون زمینه ورود بی رویه خودروهای خارجی به کشور را فراهم اورند. این دسیسه با همدستی واردکنندگان و فعالان حوزه ارزی که چشم طمع به بازار خودرو کشور داشتند ،  طراحی و اجرا شد.قاضی‌پور نتیجه برنامه ریزی این گروه برای کاهش تولید قطعات خودرو را کم شدن تولید خودروسازان ایرانی در زیر فشارهای داخلی و خارجی دانست و افزود :  تیراژ تولید خودروسازان داخلی در سال 91 نسبت به سال 90 به نصف تقلیل پیدا کرد و در سال 92 نیز شرایط بسیار بدتری بر صنعت خودروی کشور حاکم شد.به گفته قاضی پور ،  تمامی این اقدامات و برنامه‌ریزی‌ها با هدف وارد کردن خودروسازان کشور به بحران انجام شد تا بتوانند از این اب گل الود برای خود ماهی بگیرند.وی با بیان اینکه هدف نهایی این گروه ورود به عرصه مدیریت و در اختیار گرفتن پست‌های مهم در صنعت خودروی کشور است ،  خاطر نشان کرد :  از وزیر صنعت ،  معدن و تجارت ،  مهندس شافعی رئیس هیات عامل ایدرو ،  مهندس زارع مدیرعامل گروه صنعتی ایران خودرو و مهندس مدنی مدیرعامل گروه خودروسازی سایپا می‌خواهم تا با تمام توان در برابر این زیاده خواهی‌ها بایستند و به انها اجازه اجرای برنامه‌ها و تحقق اهداف شان را ندهند.‌‫قاضی پور به این عده خاص نیز هشدار داد و گفت :  سرانجام کار شهرام جزایری ،  گروه مه افرید و بابک زنجانی باید درس عبرتی برای این گروه باشد ،  چرا که مجلس شورای اسلامی ،  کمیسیون صنایع و معادن و دیگر دستگاه‌های نظارتی به دقت عملکرد انان را تحت کنترل دارند و هرگز اجازه نمی‌دهند مدیریت خودروسازان به دست این افراد خاص که در سال‌های گذشته به اقتصاد و صنعت این مملکت خیانت کرده‌اند ،  بیفتد.وی در طرح سوال و حتی استیضاح وزیر در صورت میدان دادن به این گروه را از جمله ابزارهای تاثیرگذار مجلس برای رویارویی با این گروه خاص عنوان کرد و افزود :  در صورتی که این جریان دسیسه‌های خود را وارد مرحله عمل و اجرا کنند ،  علاوه بر اینکه انان را به دستگاه‌های نظارتی ،  بازرسی و قضائی معرفی خواهیم کرد ،  اسامی انان به همراه مدارک و مستندات لازم را نیز از طریق رسانه‌های گروهی در اختیار افکار عمومی قرار خواهیم داد.عضو کمیسیون صنایع و معادن مجلس شورای اسلامی در پایان با تاکید بر اینکه صنعت خودرو یک صنعت مادر است و نباید به دست یک جریان خاص بیفتد ،  تاکید کرد :  از دستگاه‌های نظارتی می‌خواهیم تا پیش از هدر رفتن فرصت ،  برخوردهای لازم را با این گروه انجام و از تعلق گرفتن بزرگترین صنعت کشور به یک گروه خاص جلوگیری کنند.نماینده مردم ارومیه در مجلس در پایان با هشدار به برخی افراد دولتی که به گفته وی مفسدان اقتصادی صنعت خودرو را ساپورت می‌کنند ،  تاکید کرد :  ما می‌دانیم اقایان دست به چه فساد بزرگی زده‌اند ؛  اگر این گروه خاص دست از فساد نکشد ،  اسامی انها را به طور شفاف از تریبون مجلس به مردم خواهم گفت.