در حالی که ساعاتی تا برگزاری نماز جمعه این هفته تهران به امامت ایت‌الله اکبر هاشمی رفسنجانی باقی مانده بود ،  گزارش‌های دریافتی ،  حکایت از استقبال بی‌سابقه از این رخداد سیاسی اجتماعی دارد.به رغم گرمای بسیار شدید امروز تهران ،  جمع بسیاری از نمازگزاران در حال حرکت به سوی دانشگاه تهران ،  محل برگزاری نماز جمعه بودند و در همه معابر منتهی به میدان انقلاب و خطوط مترو ،  شاهد ترافیک وجود داشت .گفتنی است ،  حضور برخی چهره‌های برجسته سیاسی مانند میرحسین موسوی ،  محسن رضایی و مهدی کروبی ،  ترکیب جمعیتی بسیار متنوع ،  حضور گسترده جوانان و البته حضور پر رنگ نیروهای انتظامی برای برقراری مطلوب امنیت مراسم از دیگر ویژگی‌های نماز جمعه امروز تهران است .به گزارش تابناک  ،  خطیب نماز جمعه تهران ،  پیش از اغاز خطبه‌ها به نمازگزارانی که در دانشگاه تهران ،  پیرامون دانشگاه و خیابان‌ها حضور داشتند ،  تذکر داد :  مراقب باشید جایگاه و قداست نماز جمعه با اظهارات و شعارهایی که جنبه عمومی و اصولی ندارد ،  الوده نشود .بنا بر این گزارش ،  ایت‌الله هاشمی رفسنجانی در خطبه نخست نماز جمعه تهران تاکید کرد :  این جایگاه مقدس ،  سرمایه عظیم همه دوران اسلام است و امروز از مهمترین میدان‌های فضائل اسلامی و انسانی در کشور ماست .وی با اشاره به در پیش داشتن سالگرد اقامه نخستین نماز جمعه در تهران پس از انقلاب اسلامی نیز اظهار کرد :  این نماز جمعه ،  بی‌شباهت به نماز جمعه هفته‌های نخست انقلاب به امامت ایت‌الله طالقانی نیست که جمع بسیاری از مردم با همه سلیقه‌ها در ان شرکت می‌کردند. انشاالله بتوانیم از این اجتماع برای حل مشکلات اینده کشور و ایجاد وحدت ،  همدلی ،  همراهی و حرکت در راستای اهداف انقلاب اسلامی که حرکت در راهی است که پیامبر ( ص )  از اسمان برای ما اوردند ،  استفاده کنیم که این نتیجه با صبر ،  تحمل و هشیاری به دست خواهد امد .وی با اشاره به این‌که در سه بخش سخنرانی خواهد کرد ،  ادامه داد :  بخش نخست توضیح اساسی بر معیارها و اصول اسلامی است ؛  این روزها احساس می‌شود دشمنان اسلام درصددند حقانیت اسلام را زیر سؤال ببرند که البته موفق نمی‌شوند ،  اما ما وظیفه توضیح و تبیین ان را داریم. در بخش دوم به اهداف اصیل انقلاب خواهم پرداخت که مردم برای ان جهاد کردند ؛  انقلابی که امام ( ره )  بنیانگذار و مؤسس ان بودند و خون‌های مقدسی به پای این شجره طیبه ریخته شده است. من بخشی از اهداف انقلاب را برای نسل امروز می‌گویم که بدانند ما با چه نیتی انقلاب را اغاز کردیم .رئیس مجمع تشخیص مصلحت نظام خاطرنشان کرد :  در بخش سوم هم به مسائل روز و شرایطی که در ان هستیم ،  می‌پردازیم و راه علاجی را برای شرایط امروز می‌گویم که البته این نظر خودم خواهد بود. امیدوارم دیگر مسئولان هم به این مساله بیندیشند و این راهی باشد تا با ابهت و همدلی که تا اینجا رسیده‌ایم ،  اینده را هم برای نسل‌های بعد پشت سر گذاریم.ایت‌الله اکبر هاشمی رفسنجانی ،  تشکیل یک حکومت اسلامی در ان برهه از تاریخ را از ویژگی‌های شخص پیامبر دانست و افزود :  ایشان در عصر جاهلیت مکتبی را پایه‌گذاری کردند که هنوز قوی‌ترین مکتب انسانی در جهان است تا ابد نیز به اداره جهان خواهد پرداخت.وی دوره سیزده ساله حضور پیامبر در مکه را به دوران سازندگی کادر پیامبر و یاران ایشان تشبیه کرد و افزود :  در ان دوران ،  زمینه حکومتی و اجتماعی گسترده‌ای نبود. از این روی ،  پیامبر به تعلیم افکار الهی به مردم می‌پرداختند.هاشمی ساخت مسجد قبا و سپس مسجدالنبی در مدینه را نخستین پایگاه‌های ارتباط پیامبر با مردم دانسته و افزود :  پیامبر در این پایگاه حکومتی خود از مردمی که گروه گروه به دیدارشان می‌امدند ،  استقبال می‌کرد. مردم در این دیدارها ،  شروطشان را به پیامبر می‌گفتند و پیامبر نیز مطالباتشان را به مردم می‌گفتند تا افکار اصیل اسلام در این بیعت‌ها به مردم منتقل شود .رئیس مجلس خبرگان به دو نکته در تشکیل حکومت اسلامی تاکید کرد و افزود :  نخستین نکته خداوند و دیگری مردم است. واسطه میان انها انسانی از جنس مردم است و ان کسی نیست جز پیامبر که پیام خدا را به مردم می‌رساند.حکومت پیامبر با ایجاد الفت و نه زوروی با تاکید بر اینکه سر و کار پیامبر در تشکیل حکومت اسلامی با زور و قدرت نبود ،  ادامه داد :  ایشان با مردم وفادار خود ،  کشور را اداره می‌کرد و دشمن را سر جای خود می‌نشاند. مهمترین کار پیامبر ایجاد وحدت و الفت بود.هاشمی رفسنجانی با تاکید بر اینکه هدف از بیان این خطبه ،  تاکید بر موضوع اداره حکومت با حفظ وحدت والفت است ،  ادامه داد :  پیامبر با پیمان‌هایی که با قبایل گوناگون و ادیان دیگر بستند ،  وحدت مثال‌زدنی در مدینه پدید اوردند. دومین گام ایشان که اقدامی عمیق بود ،  مساله اخوت اسلامی و پیمان برادری میان مسلمانان اعم از قبایل گوناگون و مهاجران و انصار بود که مدینه را به شهری متحد و نیرومند تبدیل کرد .به گفته وی ،  همین اتحاد بود که سبب شد مدینه از شهر کوچک به امپراتوری‌های بزرگ ایران و روم و حبشه طعنه بزنند. در ان دوران ،  حکومت‌ها بر پایه زور و فشار و تحمیل قدرت به وجود امده بودند ،  اما پیامبر مبانی جامعه مدنی خود را بر احکام الهی به تربیت مردم بنا بر ان قرار داده بودند .هاشمی رفسنجانی با اشاره به ایاتی از کلام‌الله مجید که اخطار می‌کند انسان‌ها با احساس بی‌نیازی ،  اهل طغیان می‌شوند ،  خاطرنشان کرد :  خداوند اخطار می‌کند که انسان‌ها باید در مقابل خود ،  داوری عادلانه خدا را ببینند که در زمین و اسمان در برابر انها قرار خواهد گرفت.حلالیت‌طلبی پیامبر در پایان عمرشان ،  راهی بنیادین در اداره حکومت بودرئیس مجمع تشخیص مصلحت نظام در تشریح اخرین حرکت پیامبر در ساعات پایانی عمرشان یاداور شد :  ایشان به زحمت در منبر نشستند و گفتند ،  اگر وعده‌ای به مردم داده‌ام و به ان عمل نکرده‌ام به من بگویید تا خلف وعده نکرده باشم اگر طلبی هم است بگویید تا بپردازم تا مطالباتم به اخرت نرسد.وی که با بغض این سخنان پیامبر را در راستای خداحافظی ایشان از امت خود معرفی می‌کرد ،  گفت :  این شخصیت با این شیوه ،  چنین بنیادی را در ادامه حکومت گذاشت که امروز یک میلیارد و ششصد میلیون انسان عاشق این دین هستند.هاشمی رفسنجانی ،  ایجاد وحدت در بنیانگذاری حکومت اسلامی را مورد تاکید قرار داد و با اشاره به ایاتی در سوره‌های ال عمران و انفال تاکید کرد :  اگر خداوند نعمت وحدت را به مردم نمی‌داد ،  انها در لبه گودال جهنم بودند و این خدا بود که انها را نجات داد و سرمایه الفت را برای ایجاد اتحاد برای مردم در اختیار پیامبر گذاشت .وی افزود :  پیامبر جامعه متحدی ساخت و در سایه این اتحاد ،  پیروزی‌های بزرگی به دست اورد ،  اما در روزهای اخر عمر خود احساس کرد که این سرمایه در حال از بین رفتن است و امتش از یکدیگر جدا می‌شود.وی با اشاره به حادثه غدیر و معرفی وصی پیامبر ،  یاداور شد که زمینه‌های تفرقه در ماه محرم و صفر میان امت پیامبر دیده شد که برگرفته از هوا و هوس‌هایی بود که امت در برابر هم قرار می‌داد .رئیس مجلس خبرگان از گفت‌وگوی پیامبر و حضرت علی سخن گفت که رسول اکرم ( ص )  با اشک از ابرهای فتنه سخن گفته و ابراز نگرانی کرده بودند.هاشمی رفسنجانی در پایان خطبه‌های نخست خود تاکید کرد که ایجاد وحدت پایه و الگوی حکومت‌داری و امت‌سازی و اداره ملت در حکومت اسلامی است. رئیس مجلس خبرگان ادامه داد :  سه سالی که پیامبر در مکه بودند ،  بیشتر به سازندگی کادر و نیروهای اصلی و یاران دسته اول خود پرداختند که البته زمینه کار اجتماعی وسیع وجود نداشت. خطیب نماز جمعه تهران در میان خطبه‌های نماز جمعه از نمازگزاران و حاضران در نماز جمعه تهران خواهش کرد تا شعار ندهند.ایت‌الله هاشمی رفسنجانی در خطبه‌های نماز جمعه از دولت چین خواست تا در حفظ امنیت مردم بکوشد و در برابر کشتار مسلمانان حساسیت داشته باشد. در این زمان ،  حاضران در نماز جمعه ،  شعار مرگ بر چین سر دادند که ایت‌الله هاشمی چنین واکنش نشان داد :  خواهش می‌کنم شعار ندهید. من به عنوان خطیب نماز جمعه امروز از شما خواهش می‌کنم به خاطر فضایی که در خیابان‌های پیرامون نماز جمعه شکل گرفته است ،  شعار ندهید تا فضا بر هم نریزد.پس از سکوت نمازگزاران ،  خطیب نماز جمعه تهران ،  سخنان خود را در این بخش پایان داد و صحبت درباره شرایط امروز کشور و انتخابات را اغاز کرد. رئیس مجمع تشخیص مصلحت نظام ،  خطاب به دولت چین گفت :  دولت چین می‌بیند و منافع خود را در ارتباط با مسلمانان در نظر بگیرد. انشاالله در اینده شاهد چنین مظالمی در هیچ کجایی از دنیا نباشد.وی همچنین با اشاره به مسائلی که در افغانستان ،  عراق و فلسطین می‌گذرد و انچه هاشمی ان را خونریزی در این کشورها نام برد ،  اظهار امیدواری کرد که روند موجود در این کشورها اصلاح شود.هاشمی رفسنجانی در بخش دیگری از خطبه دوم نماز جمعه به انتخابات ریاست جمهوری اشاره کرد و با بیان اینکه انتخابات را خیلی خوب اغاز کردیم و رقابت خوبی شکل گرفت و مقدمات هم به نحو مناسبی انجام شد ،  گفت :  رقابتی که چهار نفر از افرادی که از نظر شورای نگهبان صالح تشخیص داده شده بودند ،  خوب انجام شد و مردم به ازادی در انتخابات امیدوار شدند. حضور بی‌سابقه‌ای هم از خود نشان دادند و در این شرایط همه چیز اماده یک افتخار بزرگ برای کشور ما بود و این افتخار را باید به مردم داد که خوب امدند و رکورد را در پای صندوق‌ها شکسته شد. باید از مردم تشکر کرد که ازادانه امدند و در انتخابات شرکت کردند .وی ادامه داد : ‌ای کاش ،  همان شرایط ادامه پیدا می‌کرد و می‌توانستیم سربلندترین شرایط را در دنیا داشته باشیم ،  ولی متاسفانه انگونه که می‌خواستیم نشد.رئیس مجلس خبرگان رهبری در ادامه به اهداف انقلاب اسلامی اشاره کرد و گفت :  حرف‌هایی که امروز می‌شنوید از زبان کسی است که از پیش از اغاز انقلاب ،  لحظه به لحظه همراه انقلاب و امام بود و می‌دانم که امام چه می‌خواست. امام در مبارزات خود بارها تاکید می‌کردند که مردم اصل هستند. دل مردم را با مبارزه اشنا کردند و به ما طلبه‌ها می‌گفتند رسالت این است که به منبر برویم و بگوییم که در ان مقطع چه می‌خواهیم ،  اگر مردم با ما باشند ،  همه چیز خواهیم داشت.وی با تاکید بر اینکه هدف انقلاب همان راه پیغمبر بود که معتقد بودند مردم باید با اعتقاد خود پای کار بیایند ،  اظهار داشت :  این هنر بزرگ امام  ( ره )  بود که موفق شدند مردم را به صحنه بیاورند و در کمتر از بیست سال مردم اگاه شدند و انقلاب به پیروزی رسید ؛  هر چند هزینه‌هایی داده شد و شهدایی هم تقدیم انقلاب شید ،  ولی سود زیادی هم به دست اوردیم.هاشمی رفسنجانی با اشاره به سال‌های منتهی به پیروزی انقلاب گفت :  در ان پیام همه خیابان‌ها پر از ازدحام مردمی بود که همراه امام بودند و توانستند کمر دولت بسیار مغرور رژیم پهلوی که از شرق و غرب کمک می‌گرفت و به خاطر گران شدن نفت انبارش پر بود ،  شکستند و مردم ان ابهت را از انها گرفتند .وی در ادامه به پیروزی انقلاب در سال‌های پس از ان اشاره کرد و گفت :  پس از انقلاب هم امام بر این باور بودند اگر مردم مد نظر قرار نگیرند ،  ان حکومت انجام نمی‌شود.هاشمی با ذکر روایتی که امام  ( ره )  از کتاب منتسب به سیدبن‌طاووس درباره رای و نظر مردم در حکومت نقل کرد ،  اشاره نمود و گفت :  در ان کتاب ،  از قول علی‌بن‌ابی‌طالب داریم که این ولایت متعلق به مردم است و تاکید شده که اگر مردم شما را پذیرفتند که متولی امر شوید ،  انگاه مسئولیت را بپذیرید و به ولایت خود ادامه دهید.وی با تاکید بر اینکه مبنای حکومت پیغمبر هم بر محور اسلام و مردم بنا شده بود ،  به معرفی مهندس بازرگان از سوی امام به عنوان نخست‌وزیر اشاره کرد و گفت :  امام در معرفی مهندس بازرگان به عنوان نخست‌وزیر و در حکمی که من ان را خواندم تاکید شده بود که دوران شورای انقلاب کوتاه شود و قانون اساسی سریعا نوشته شود و معتقدم از لحاظ قانون اساسی همه چیز در کشور ما وابسته به رای مردم است ؛  از رهبری گرفته که با رای مردم به نمایندگان مجلس خبرگان انجام می‌پذیرد تا انتخاب رئیس‌جمهور ،  نمایندگان مجلس ،  شوراها و افرادی که پس از اینها سمت می‌گیرند ،  همگی با اتکای به رای مردم است.رئیس مجمع تشخیص مصلحت نظام تاکید کرد :  جمهوری اسلامی یک لفظ تشریفاتی نیست  ( این سخنان ،  شعار مردم در حمایت از هاشمی را به همراه داشت )  و جمهوری اسلامی یک واقعیت است که از ریشه در اندیشه پیغمبر دارد و این دو جمهوریت و اسلامیت ،  همیشه باید با هم باشند و اگر به یکی از این دو اسیب برسد ،  ما دیگر انقلاب را نخواهیم داشت. اگر اسلامی نباشد به بیراهه خواهیم رفت و اگر جمهوری نباشد حکومت به اهداف خود نمی‌رسد.وی با تاکید دوباره به رای و نظر مردم در ساختار حکومت با ذکر مثالی از بیعت مردم با حضرت علی گفت :  اهمیت رای و نظر مردم ،  هنگامی بیشتر برای ما عینیت دارد که حضرت علی ،  نوزده سال خانه‌نشین بود و وقتی مردم به در خانه او امدند و ان تراکم جمعیتی پدید امد ،  ایشان پذیرفتند که عهده‌دار حکومت شوند.رئیس مجلس خبرگان در خطبه دوم ،  همه را به وحدت دعوت کرد و قانون را فصل‌الخطاب اعلام کرده و همگان را به رعایت قانون فراخواند.رئیس مجمع تشخیص مصلحت نظام در ادامه با انتقاد از فضای پس از انتخابات گفت :  ما انتخابات را بسیار خوب اغاز کردیم ،  اما متاسفانه ،  در روزهای پایانی تردیدهای ناراحت کننده در میان مردم بوجود امد که ضربات سنگینی بر انقلاب و نظام وارد کرد. امروز تلخ است ،  هیچ یک از جریانات دلش نمی‌خواست این گونه شود. من چند پیشنهادی را که به ذهنم می‌رسید با اعضای خبرگان و معتمدان در میان گذاشتم و با هم به اجماع رسیدیم که به عنوان راهکار عرض می‌کنم : باید اعتماد را برگردانیم و صداوسیما باید راه مناظرات و مذاکرات را باز کند.مساله مهم ،  برگرداندن اعتماد مردم است که تا حدودی مغشوش شده است و بازگشت ارامش و اعتماد سیری طولانی را لازم است ،  همه ما چه حکومت چه نیروهای امنیتی وچه مردم به قانون پایبند باشند.باید فضایی پدید‌اید که همه بتوانند سخنشان را بگویند به ویژه در صدا وسیما ،  متاسفانه از پنج روز مهلتی از سوی رهبر انقلاب برای شورای نگهبان تعیین کردند ،  خوب استفاده نشد ،  برای حفظ ارزش‌ها و انقلاب در این مقطع می‌تواند این حرکات انجام شود و به قناعت برسیم. لازم نیست در این شرایط ما افرادی را در زندان داشته باشیم ،  نگذارید به خاطر زندانی بودن یک عده دشمنان به ما بخندند. با اسیب دیدگان این حوادث دلجویی و همدردی شود.با سعه صدر برخورد شود رسانه‌هایی را که توانسته از مجاری قانونی مجوز گرفته و فعالیت کنند را محدود نکنیم واجازه دهیم فضای ارام انتقادی و تاییدی بوجود بیایید. نباید بگذاریم عده‌ای خارجی و رسانه‌های بیگانه برای ما نسخه بپیچند. مراجع ما همیشه که همیشه پشتیبان نظام بودند ،  چرا باید برنجند ? رئیس مجلس خبرگان رهبری در پایان گفت :  امیدوارم خطبه‌های امروز نماز جمعه ،  اغاز تحولی در جامعه باشد.