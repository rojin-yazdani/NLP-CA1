دربی شهر تورین ،  بین تیم‌های یوونتوس و تورینو ،  لحظاتی پیش با نتیجه 2 - 1 به سود تورینو خاتمه یافت تا این تیم پس از 20 سال فاتح دربی شود.به گزارش ورزش سه  ،  این دربی سوای حساسیت‌های همیشگیش ،  از این جهت که می‌توانست به قهرمانی یوونتوس ختم شود ،  اهمیت مضاعفی داشت. برتری یووه بر تورینو و شکست لاتزیو از کیه وو ،  حکم به قهرمانی زودهنگام یوونتوس در سری ا می‌داد.یوونتوس که دو هفته پیش به پارما باخته بود ،  با برتری روحیه بخش حانگی مقابل لاتزیو به مصاف تورینویی امده بود که با 42 امتیاز در رده نهم قرار داشت. تورینو از سه بازی قبلی خود ،  یک برد و دو تساوی کسب کرده بود.بازی تا دقیقه 12 بدون حادثه خاصی دنبال می‌شد. در این لحظه ماتری روی پاس عالی پیرلو صاحب موقعیت گلزنی شد که مزاحمت ماکسیموویچ باعث شد ضربه او با اختلاف اندکی به بیرون برود. در ادامه ،  هر دو تیم صاحب موقعیت‌های نصفه و نیمه‌ای شدند که حاصلی برای هیچکدام نداشت.بازی نیز بیشتر در میانه میدان در جریان بود.تا اینکه در دقیقه 35 ،  یوونتوس به گل دست یافت. همچون بازی رفت که پیرلو موفق به گلزنی به تورینو شده بود ( در دقیقه پایانی بازی )  این بار هم او قفل دروازه رقیب همشهری را باز کرد. ضربه ازاد استادانه پیرلو ،  پس از برخورد به تیرک افقی وارد دروازه شد تا یووه یک قدم به قهرمانی نزدیکتر شود.تورینو برای جبران گل خورده جلو کشید و مزد فشار همه جانبه خود را در دقیقه 45 گرفت. دارمیان ،  مدافع راست ملی پوش این تیم ،  زننده گل تساوی بود.کوالیارلا ،  بونوچی را جا گذاشت و پاسی عالی برای دارمیان ارسال کرد. این بازیکن هم درون محوطه جریمه با یک ضربه دقیق ،  بوفون را مغلوب کرد تا دربی دلا موله در نیمه اول ،  با تساوی 1 - 1 به پایان برسد.نیمه دوم با میدانداری و میل به هجوم بیشتر یوونتوس همراه بود ولی این تورینو بود که به گل دوم دست یافت. پس از اینکه یوونتوس روی ضربه ازاد ماهرانه دیگری از پیرلو که به تیر عمودی دروازه برخورد کرد ،  صاحب یک شانس مسلم گلزنی شد ؛  تورینو ابتدا روی حرکت انفرادی دارمیان درون محوطه جریمه که با خطای مشکوک به پنالتی لیش اشتاینر متوقف شد ،  پاسخ این حمله را داد و در ادامه در دقیقه 57 به گل دوم خود دست یافت.این بار سانتر زمینی دارمیان از چپ را کوالیارلا ،  بازیکن سابق یووه ،  زودتر از بونوچی قطع کرد و بوفون را برای بار دوم مغلوب ساخت.یوونتوس برای جبران گل خورده فشار همه جانبه‌ای روی دروازه تورینو اورد اما دفاع منسجم و متمرکز تورینو اجازه خلق موقعیت مسلم گلزنی را نمی‌داد. الگری ترجیح داد در دقیقه 65 ،  ته وز را بجای موراتا وارد زمین کند تا بلکه این ستاره ارژانتینی گره از کار بانوی پیر باز کند.در دقیقه 70 ،  ویدال روی سانترپریرا می‌توانست با ضربه سر گل تساوی را به ثمر برساند اما ضربه این بازیکن شیلیایی با اختلاف اندکی به بیرون رفت. بلافاصله تورینو دو موقعیت عالی را با درخشش مدافعان یووه و تیردروازه از دست داد. تورینو در دقیقه 80 به یک گل هم دست یافت که به درستی افساید اعلام شدیوونتوس هم به فاصله 5 دقیقه بین دقایق 81 تا 86 ،  سه فرصت استثنایی گلزنی را از دست داد. یک بار ضربه ماتری به تیرک برخورد کرد و در برگشت ویدال توپ را به دروازه بان تورینو کوبید و در یک صحنه هم استورارو از شش قدم ،  ضربه سر خود را به همان جایی زد که پاده لی ،  دروازه بان تورینو ایستاده بود.در ادامه بازی ،  تلاش‌های یووه برای رسیدن به گل تساوی ثمری نداشت تا تورینو پس از سال‌ها در دربی تورین مقابل یوونتوس به پیروزی دست یابد و انتقام شکست 2 - 1 بازی رفت را بگیرد. بدین ترتیب قهرمانی یوونتوس نیز به تاخیر افتاد.