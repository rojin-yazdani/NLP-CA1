عضو هیئت علمی بعثه مقام معظم رهبری با بیان خاطره‌ای از علامه العمری  ( ره )  گفت :  در ماه رمضان 1326 قمری در مدینه با شیخ العمری دیدار کردم. وی گفت :  زمانی که ما کودک بودیم ،  قبر حضرت زهرا در خانه‌اش مشخص بود و ارتفاع ان به یک متر می‌رسید.به گزارش فارس ،  ایت‌الله محمدصادق نجمی در سال 1315 در روستای هریس از توابع شبستر متولد و در سال 1332 وارد حوزه علمیه قم شد. وی مدت 28 سال علوم متداول در حوزه علمیه را نزد اساتید و مراجع بزرگی مانند ایات عظام محقق داماد ،  حاج شیخ مرتضی حائری و گلپایگانی فرا گرفت.یکی از مسائل مسلم و قطعی در مورد حضرت فاطمه زهرا  ( س )  این است که قبر شریف ان حضرت ،  مخفی مانده و تا به حال ،  به طور مشخص و دقیق ،  قبری به ان حضرت نسبت داده نشده است. از طرفی ،  مدفن و محلی که ممکن است پیکر پاک ایشان در ان جایگاه دفن شده باشد ،  و نیز علت مخفی بودن قبر شریف ،  و علت تلاش وهابیت برای قطعی نشان دادن قبر ان حضرت ،  محل گفت‌وگو و نظر بوده و نیازمند بحث و دقت فراوان است. از همین رو ،  گفت‌وگویی با ایت‌الله محمد صادق نجمی انجام داده‌ایم که مشروح ان در پی می‌اید.* علت مخفی بودن قبر حضرت فاطمه زهرا  ( س )  چیست ?  حداقل دو علت برای ان می‌توان بیان کرد :  یکی از علل مخفی بودن قبر بانوی دو عالم حضرت فاطمه زهرا سلام الله علیها ،  عداوت و دشمنی حکام با اهل بیت  ( ع )  بوده است. شما ببینید در سال 236 هجری متوکل دستور داد قبر امام حسین  ( ع )  محو و با خاک یکسان شود. قبل از ان هم در قرن اول هجری به دستور بنی‌امیه ،  خانه حضرت فاطمه زهرا  ( س )  تخریب شد.علت دیگر مخفی بودن قبر ایشان ،  وصیت و تاکید حضرت فاطمه زهرا  ( س )  بر ان ،  بوده است مبنی بر اینکه پیکر پاکش شبانه دفن و قبر مطهرش پنهان و مخفی شود.به هر حال این وصیت و این نوع تدفین موجب شده که قبر ان حضرت مخفی و اقوال و ارای مختلف در میان محدثان و مورخان در مورد محل دفن وی پدید اید.* چند احتمال درباره محل دفن ایشان وجود دارد ?  عده‌ای می‌گویند قبر حضرت فاطمه  ( س )  در بقیع واقع شده ،  عده‌ای دیگر بر این عقیده‌اند که در داخل خانه‌اش قرار گرفته و بعضی دیگر احتمال می‌دهند در مسجد رسول خدا  ( ص )  و در میان بیت و منبر ان حضرت باشد.* ایا روایتی داریم که محل دفن حضرت فاطمه زهرا  ( س )  را مشخص کرده باشد ?  بله ،  روایات مسند و مورد اعتمادی از شش امام معصوم درباره محل دفن حضرت زهرا  ( س )  در منابع شیعه نقل شده است. این روایات نشانگر ان است که حضرت ،  داخل خانه خود که در کنار مسجد و در جوار خانه رسول خدا  ( ص )  قرار داشت دفن شده است.* جالب است که از شش امام در این مورد روایت داریم !  بله ،  در این روایات دو نکته قابل توجه است :  یکی اینکه شاید کمتر حادثه‌ای وجود داشته باشد که درباره ان از شش امام معصوم بالاتفاق روایت نقل شده باشد. نکته دوم این است که متن این روایات ،  دفن شدن ان حضرت در بقیع را با صراحت نفی می‌کند.* ممکن است نمونه‌ای از این روایات را نقل بفرمایید ?  در یکی از ان روایات ،  مرحوم شیخ صدوق از ابی‌نصر بزنطی نقل می‌کند که از امام علی‌بن موسی الرضا  ( ع )  از محل قبر حضرت فاطمه  ( ع ) سوال نمودم ،  حضرت فرمود :  دفنت فی بیتها فلما زادت بنو امیه فی مسجد صارت فی مسجد فاطمه زهرا  ( س )  یعنی امام رضا جواب داد :  حضرت در داخل خانه‌اش دفن شده و بعد که بنی‌امیه خواستند مسجد را توسعه دهند خانه را تخریب کردند و قبر حضرت در مسجد ،  قرار گرفت.این روایت را مرحوم کلینی ،  ابن شهراشوب و علامه مجلسی نیز نقل کرده‌اند.روایت دیگری را هم عرض کنم ؛  سیدبن طاووس در کتاب المسائل واجوبتها من الائمه نقل می‌کند :  محمد همدانی می‌گوید :  به ان حضرت نوشتم :  اگر صلاح می‌دانید مرا از محل دفن مادرتان فاطمه زهرا  ( س )  اگاه سازید که ایا در مدینه است یا همانگونه که مردم می‌گویند در بقیع قرار دارد ?  ان حضرت در جواب نوشت :  هی مع جدی صلوات الله علیه یعنی حضرت زهرا  ( س )  در جوار جدم رسول الله  ( ص )  دفن شده است.* نظر علمای معروف شیعه در این باره چیست ?  مرحوم شیخ صدوق پس از نقل اختلاف در محل دفن ان حضرت می‌گوید عده‌ای از محدثین روایاتی را نقل کرده‌اند که دلالت دارد بر اینکه ان حضرت داخل خانه‌اش به خاک سپرده شده است ،  سپس می‌گوید :  و هذا هو الصحیح عندی یعنی به نظر من هم این قول صحیح است.شیخ طوسی هم این نظر را دارد. وی می‌گوید بهترین قول‌ها این است که حضرت زهرا  ( س )  داخل خانه‌اش یا در روضه دفن شده است.مرحوم طبرسی نیز معتقد است که قول کسانی که می‌گویند مدفن حضرت ،  در بقیع است ،  قول بعیدی است و دو قول دیگر که داخل خانه‌اش و یا در روضه دفن شده است صحیح به نظر می‌رسد.علامه مجلسی هم می‌فرماید :  همانگونه که در کتاب مزار بیان کرده‌ایم ،  اصح اقوال این است که ان حضرت داخل خانه‌اش دفن شده است.همچنین علامه حسن زاده املی ،  که خود از صاحبدلان است ،  می‌نویسد :  بعضی از صاحبدلان به طریق خاصی از علم جفر ،  سؤال طرح کرده‌اند که یا علیم ،  قبر فاطمه زهرا  ( س )  در کجای مدینه است ?  جواب گرفته‌اند که :  جای قبر ،  خانه شفیع جمیع امت است. * ایا حضرت‌عالی ،  همین نظر را دارید ? بله ،  یک خاطره‌ای از شیخ محمد علی عمری  ( ره )  رهبر شیعیان حجاز که اخیرا از دنیا رفت برایتان بگویم. در ماه رمضان سال 1326 قمری در مدینه منوره با ایشان ملاقات داشتم ،  ضمن مطالب سودمند درباره قبر شریف حضرت زهرا فرمودند :  قبر ان حضرت مسلما داخل بیت خودش است و زمانی که ما کودک بودیم ،  قبر ان حضرت مشخص بود و ارتفاع ان به یک متر می‌رسید ،  ایشان اشاره کرد به عصایی که در دست من بود و گفت :  تقریبا به ارتفاع عصای شما بود.* ایا شواهد و قرائن دیگری مبنی بر دفن شدن حضرت فاطمه زهرا  ( س )  در خانه خود وجود دارد ?  تردیدی نیست که دفن شدن در کنار قبر پیامبر اکرم  ( ص )  برای هر مسلمانی بزرگترین افتخار دنیوی و عالی‌ترین مقام معنوی است. شما ببینید طبق همین اصل ،  سران سقیفه با بهره‌گیری از شرایط موجود و بدون اذن ،  توانستند کنار حضرت رسول  ( ص )  دفن شوند.باز بر همین اصل بود که امام مجتبی  ( ع )  وصیت کرد که در صورت امکان در کنار تربت جد بزرگوارش رسول اکرم  ( ص )  دفن شود ولی با اجبار و اکراه مانع شدند.در مورد حضرت زهرا  ( س )  افزون بر انچه گفته شد ،  وجود ارتباط خاص معنوی و روحانی متقابل و عاطفه و محبت غیر قابل وصف بین رسول خدا  ( ص )  و ایشان ،  و با توجه به اینکه هیچ مانعی از دفن شدن ان حضرت در داخل خانه‌اش متصور نیست ،  چگونه می‌توان قبول کرد که حضرت فاطمه  ( س )  راضی شود در جایی غیر از خانه خودش و غیر از جوار پدر بزرگوارش دفن شود ?  ! * نظر علمای اهل تسنن در باره مدفن حضرت زهرا  ( س ) چیست ? علمای اهل سنت در باره مدفن حضرت زهرا  ( س )  سه قول اورده‌اند :  یکی داخل بیت خود ایشان. این قول را ابن‌شیبه از قدیمی‌ترین مورخان اورده است و مدینه‌شناس مشهور یعنی عبدالعزیز نقل می‌کند که وی می‌گفت :  حضرت فاطمه  ( س )  داخل خانه‌اش دفن شده است.قول دیگر انها این است که حضرت ،  در بقیع دفن شده است البته در تعیین محل دقیق ان اختلاف نظر دارند.قول سوم انها این است که داخل حرم ائمه بقیع دفن شده است. این قول را می‌توان قول مشهور میان علمای اهل سنت دانست. دلیل طرفداران این قول وصیت امام حسن مجتبی  ( ع )  است که فرمود :  ادفنونی عند قبر امی فاطمه مرا کنار قبر مادرم فاطمه  ( س )  به خاک بسپارید.* مراد این روایت چیست ? در عین اینکه اصل وصیت امام مجتبی  ( ع )  از نظر تاریخی مورد تایید است اما منظور امام حسن مجتبی  ( ع )  از جمله امی فاطمه مادر بزرگوارش فاطمه بنت اسد است نه مادرش حضرت زهرا  ( س )  چون اطلاق کلمه‌ام به مادر بزرگ ،  یک اطلاق شایع و گسترده است.شاهدش اینکه ابن‌حبان از بزرگترین محدثان و علمای اهل سنت در قرن چهارم در مورد قبر امام مجتبی  ( ع )  می‌نویسد :  حسن بن علی  ( ع )  در کنار قبر مادر بزرگش فاطمه بنت اسد ،  دفن شده است.* عده‌ای معتقدند حضرت فاطمه زهرا  ( س )  در محل روضه دفن شده است ،  نظرتان چیست ?  می‌گویند روضه ان بخش از مسجد النبی است که میان منبر و خانه پیامبر قرار گرفته است.اصطلاح روضه و نامگذاری ان مکان مقدس به این اسم ،  برگرفته از گفتار رسول خداست که فرمود :  ما بین بیتی و منبری روضه من ریاض الجنه یعنی بین خانه و منبرم ،  باغی از باغ‌های بهشت است.محدوده روضه نزد شیعه با محدوده روضه در نظر اهل سنت متفاوت است.به نظر ما ،  روضه از دیوار محراب مسجد النبی  ( ص )  در جنوب که امروزه با نرده‌های فلزی مشخص است اغاز و در شمال به چهارمین ستون منتهی می‌شود. یعنی یک ستون بیشتر از انچه اهل سنت می‌گویند و حد دوم ان در شرق داخل بیت پیامبر  ( ص )  و بیت فاطمه زهرا  ( س )  است و در سمت غرب محاذی منبر شریف است.اما پاسخ شما در مورد احتمال دفن ایشان در روضه ،  این است که ما باید ببینیم منظور از روضه چیست ?  اگر مرادتان محدوده‌ای است که شیعه معتقد است و بیت حضرت زهرا را نیز شامل می‌شود ?  باید عرض کنم مساله دفن شدن ان بزرگوار در روضه  ( به این معنا )  در واقع مکمل روایاتی خواهد بود که با صراحت دلالت دارند بر اینکه پیکر ان بانو در داخل بیت خویش به خاک سپرده شده است. زیرا از نظر شیعه ،  روضه دارای مفهوم وسیعتر بوده و شامل بیت پیامبر و حضرت فاطمه  ( س )  نیز می‌شود.اما اگر مراد از روضه تنها فاصله بیت و منبر باشد علاوه بر اینکه دلیلی بر مدفون بودن حضرت زهرا سلام الله علیها در انجا وجود ندارد ،  اگر پیکر حضرت زهرا  ( س )  در روضه  ( به این معنا )  دفن شده باشد ،  اشکال فقهی نیز بر ان متوجه ان خواهد شد چرا که از نظر شرع ،  دفن شدن جنازه متعلق به هر کسی که باشد در مسجد و محلی که برای عبادت مسلمانان وقف شده است مجوز شرعی ندارد و لااقل مکروه است ،  و ائمه هدی  ( ع )  بیشتر از هر کس ،  احکام الهی را مراعات می‌کردند. طبق این تحلیل ،  چگونه جسد مطهر حضرت زهرا  ( س )  در روضه ،  که حساس‌ترین جای مسجد پیامبر  ( ص )  است ،  دفن شده است ?  و اگر چنین امری جایز بود ،  پیکر پاک رسول خدا  ( ص )  بر این کار ،  اولی و سزاوارتر بود.* پس جمع‌بندی بحث این شد که حضرت زهرا داخل خانه خود ،  مدفون است و احتمالات دیگر بسیار بسیار ضعیف است ?  بله از مجموع ادله و شواهد به دست می‌اید که قبر مطهر حضرت زهرا  ( س )  در بیت خود و در کنار مسجد رسول خدا  ( ص )  است.* اگر حضرت زهرا  ( س )  در خانه خود مدفون است پس جریان تشییع جنازه ،  تابوت و  … . چگونه توجیه می‌شود ?  چون به هر حال تابوتی برای حضرت ساختند و ایشان را مخفیانه تشییع کردند. حضرت ،  دو خانه داشته‌اند. خانه اول کنار مسجد پیامبر بود و خانه دوم نزدیک بقیع بود. حوادث مهم تاریخی هم بیشتر در خانه دوم اتفاق افتاده است که از جمله یورش به خانه حضرت زهرا  ( س )  و اتش زدن ان ،  دوران نقاهت ایشان ،  ملاقات‌ها و حوادثی که در ایام نقاهت حضرت زهرا  ( س )  اتفاق افتاده در خانه دوم بوده است. لذا مراسم تجهیز و تشییع ان بانوی مکرمه ،  مربوط به منزل دوم بوده و از انجا به سمت منزل اول تشییع شده و در منزل اول کنار مسجد دفن شده است.* پس با این بیان ،  اشکالی که برخی وارد کرده‌اند  ( چگونه خانه حضرت زهرا  ( س )  را سوزاندند در حالی که منزل ایشان ،  کنار مسجدالنبی بود و سقف مسجد و قبر رسول خدا  ( ص )  از شاخه‌های قابل اشتعال بود ،  لذا اگر ان خانه را می‌سوزاندند همه مسجد اتش می‌گرفت )  حل می‌شود ?  بله ،  این حادثه در بیت دوم امیرالمؤمنین  ( ع )  اتفاق افتاده نه بیت اول که کنار مسجد بود و اینطور اشکال‌ها برای از بین بردن حوادث مهم ان زمان است.* عده‌ای معتقدند که ؛  وهابی‌ها می‌خواهند قبر حضرت را مشخص جلوه دهند و اصرار دارند که حضرت زهرا  ( س )  در بقیع ،  دفن شده و لذا قبر فاطمه بنت اسد را قبر حضرت زهرا معرفی می‌کنند. نظرتان چیست ?  تحریف این واقعیت و اصرار و تلاش نویسندگان انها ،  در طول تاریخ وجود داشته است. حکومت‌ها در طول تاریخ با معرفی قبر حضرت زهرا  ( س )  در داخل حرم ائمه بقیع ،  می‌خواستند فشار عقیدتی و سیاسی را از خود دور کنند. همه اینها در راستای سر پوش گذاشتن به ایراد و انتقادی است که در طول تاریخ از سوی پیروان مکتب اهل بیت  ( ع )  به خط فکری مخالفان اهل بیت  ( ع )  از لحاظ مخفی بودن قبر یگانه یادگار رسول خدا  ( ص )  مطرح شده است.به همین جهت ،  حکومت‌ها مجبور بودند به هر عنوانی که شده قبری برای فاطمه دختر رسول خدا  ( ص )  معرفی کنند ،  لذا در طول تاریخ و حتی در دوران حکومت سعودی‌ها کتیبه‌هایی در حرم ائمه بقیع ،  مبنی بر واقع شدن قبر فاطمه زهرا  ( س )  در این محل ،  نصب شد و در این راستا برای فاطمه بنت اسد مدفن‌هایی غیر از این مدفن اصلی معرفی کردند.همه این تلاش‌ها به خاطر این است که سوال بزرگ تاریخ را از بین ببرند که چه شرایطی اتفاق افتاد که قبر فاطمه زهرا  ( س )  دختر پیامبر اکرم  ( ص )  مخفی ماند. و این هشداری جدی برای حقیقت‌طلبان است ! * علت اینکه امامان بعدها محل دفن را فرموده‌اند چه بوده است ?  ایا منافاتی با مخفی ماندن ندارد ?  خیر ،  اوایل باید مخفی می‌ماند ،  چون اوضاع و شرایط بسیار بد بود اما بعدها این شرایط حساس و سخت از بین رفت لذا اظهار کردند که در خانه خود مدفون شده است. سؤال تاریخی همچنان نیز باقی است که چرا و به چه علت در ان زمان قبر شریف ایشان مخفی ماند ?  ! این مطلب درباره قبر شریف حضرت امیرالمومنین علی علیه السلام نیز هست ،  قبر ایشان نیز بعدها معلوم شد.