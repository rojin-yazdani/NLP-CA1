بر اساس لایحه مقدماتی هدفمند کردن یارانه‌ها دولت باید قیمت حامل‌های انرژی را ظرف سه سال اصلاح کند به طوری که قیمت اب و برق معادل قیمت تمام شده و بنزین با نرخ فوب خلیج فارس عرضه شودبه نوشته اعتماد ،  بر اساس لایحه مقدماتی هدفمند کردن یارانه‌ها دولت باید قیمت حامل‌های انرژی را ظرف سه سال اصلاح کند به طوری که قیمت اب و برق معادل قیمت تمام شده و بنزین با نرخ فوب خلیج فارس عرضه شود. کلیات لایحه پیشنهادی هدفمند کردن یارانه‌ها ،  بر اساس چهار اصول کلی تحقق عدالت ،  جلوگیری از اسراف در منابع و لزوم مدیریت مصرف ،  لزوم تحول بخش انرژی برای مدیریت مناسب و تحولات ساختاری در اقتصاد تهیه و تنظیم و 20 روز پیش به مجلس ارسال شد. بر اساس این لایحه مقدماتی و پیشنهادی ،  قیمت فروش داخلی بنزین ،  نفت ،  گاز ،  نفت کوره ،  نفت سفید و گاز مایع متناسب با قیمت فوب خلیج فارس و شرایط اقتصادی کشور به گونه‌یی تعیین می‌شود که حداکثر پس از سه سال از ابلاغ این قانون قیمت حامل‌های فوق بیش از 10 درصد از قیمت‌های فوب خلیج فارس با احتساب هزینه‌های مترتب  ( شامل حمل و نقل ،  توزیع و مالیات و عوارض قانونی )  کمتر نباشد. در حال حاضر قیمت بنزین  ( فوب خلیج فارس )  حدود 1300 تومان در هر لیتر است. بنابر این لایحه ،  قیمت فروش داخلی گاز طبیعی نیز به گونه‌یی تعیین می‌شود که حداکثر ظرف سه سال از ابلاغ این قانون معادل 75 درصد متوسط قیمت گاز طبیعی صادراتی شود. همچنین قیمت فروش داخلی برق به گونه‌یی تعیین می‌شود که حداکثر ظرف سه سال از ابلاغ این قانون معادل قیمت تمام شده ان باشد.بر اساس این لایحه پیشنهادی ،  دولت مجاز است برای مدیریت اثار نوسان قیمت‌های بین المللی حامل‌های انرژی بر اقتصاد ملی ،  از طریق تعیین و اخذ مالیات و عوارض و اخذ مابه التفاوت یا پرداخت یارانه اقدام کند. وجوه حاصل از وضع عوارض به عنوان درامد عمومی به حساب خزانه واریز می‌شود. این لایحه به دولت مجوز داده است با رعایت مواردی قیمت اب و کارمزد جمع اوری و دفع فاضلاب را تعیین کند و قیمت اب برای مصارف مختلف با توجه به کیفیت و نحوه استحصال ان در کشور به گونه‌یی تعیین شود که حداکثر ظرف سه سال از ابلاغ این قانون معادل قیمت تمام شده ان باشد. قیمت تمام شده برق ،  مجموع هزینه‌های تبدیل انرژی ،  انتقال و توزیع و هزینه سوخت با راندمان حداقل 38 درصد نیروگاه‌های کشور و رعایت استانداردها محاسبه می‌شود و هرساله حداقل یک درصد به راندمان نیروگاه‌های کشور افزوده شود به طوری که تا پنج سال به راندمان 35 درصد برسد. این لایحه مقرر کرده است ؛  کارمزد خدمات جمع اوری و دفع فاضلاب در مناطق مختلف کشور حداکثر معادل قیمت اب محاسبه می‌شود. این گزارش حاکی است ؛  دولت مجاز است حداکثر ظرف سه سال قیمت سایر کالاها و خدمات همگانی غیرحاکمیتی را معادل قیمت تمام شده تعیین کند. این لایحه پیشنهادی حاکی است ؛  دولت مجاز است حداکثر تا 60 درصد خالص وجوه حاصل از اصلاح قیمت کالاها و خدمات مشمول این قانون را در قالب کمک مستقیم و در قالب پرداخت نقدی یا غیرنقدی یا واگذاری سهام از جمله سهام قابل عرضه در بورس برحسب اختیار به خانوارهای جامعه هدف ،  اجرای نظام جامع تامین اجتماعی از قبیل گسترش و تامین بیمه‌های اجتماعی و بیمه خدمات درمانی و تامین و ارتقای سلامت جامعه و پوشش دارویی و درمانی بیماران خاص و صعب العلاج ،  کمک به تامین مسکن و اشتغال برای جامعه هدف ،  توانمندسازی و اجرای برنامه‌های حمایت اجتماعی برای جامعه هدف و سایر امور مربوط به هدفمند کردن یارانه‌ها در جامعه هدف هزینه کند. همچنین دولت مجاز است حداکثر تا 15درصد خالص وجوه حاصل از اجرای این قانون را برای سرمایه گذاری یا پرداخت کمک‌های بلاعوض یارانه سود تسهیلات یا وجوه اداره شده برای کمک به بهینه سازی مصرف انرژی در واحدهای تولیدی ،  خدماتی و مسکونی و تشویق به صرفه جویی و رعایت الگوی مصرف ،  اصلاح ساختار فناوری واحدهای تولیدی در جهت افزایش بهره وری انرژی و توسعه تولید برق از منابع تجدیدپذیر ،  جبران زیان شرکت‌های ارائه دهنده خدمات اب و فاضلاب ،  برق ،  گاز طبیعی و فراورده‌های نفتی ناشی از اجرای این قانون ،  گسترش حمل و نقل عمومی ،  حمایت از تولیدکنندگان بخش کشاورزی و صنعتی ،  حمایت از تولید نان صنعتی انبوه و حمایت از توسعه صادرات غیرنفتی هزینه کند. این لایحه مقدماتی تصریح کرده است ؛  اشخاص متقاضی که اطلاعات لازم و تغییرات ان را ارائه نکنند و متخلفان و ارائه کنندگان اطلاعات نادرست از تمام یا بخشی از منافع اجرای این قانون محروم خواهند شد. چنانچه این اشخاص از محل این قانون منافعی تحصیل کرده باشند که استحقاق ان را نداشته باشند ، علاوه بر استرداد اصل ان تا دو برابر به پرداخت جریمه ملزم خواهند شد. همچنین دولت مجاز است حداکثر تا 25 درصد وجوه حاصل از اجرای این قانون را به منظور تامین اعتبار مورد نیاز برای جبران اثار ان براعتبارات هزینه‌یی و تملک دارایی‌های سرمایه‌یی و کاهش وابستگی اعتبارات هزینه‌یی به نفت هزینه کند. بر اساس این لایحه صندوق ساماندهی یارانه‌ها تشکیل خواهد شد که توسط هیات امنایی مرکب از وزیر امور اقتصادیی و دارایی ،  وزیر رفاه و تامین اجتماعی و معاون برنامه ریزی و راهبردی رئیس جمهور اداره می‌شود و دو عضو ناظر در هیات امنای صندوق از بین نمایندگان مجلس به انتخاب مجلس شورای اسلامی انتخاب می‌شوند.