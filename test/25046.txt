نایب‌رئیس اول مجلس خبرگان رهبری با بیان اینکه خبرگان نقطه جمع اسلامیت و جمهوریت نظام است ،  گفت :  مجلس خبرگان در هندسه نظام جمهوری اسلامی موقعیت محوری دارد.به گزارش خبرگزاری فارس ،  ایت‌الله سیدمحمود هاشمی شاهرودی نائب رئیس اول مجلس خبرگان رهبری ،  در شانزدهمین اجلاسیه خبرگان رهبری که امروز صبح یکشنبه اغاز شده است ،  در ابتدای سخنان خود با اشاره به کسالت ایت‌الله مهدوی کنی رئیس مجلس خبرگان اظهار داشت :  این جلسه متاسفانه به جهت کسالت سنگین ایت‌الله مهدوی کنی بدون حضور ایشان برگزار می‌شود.وی ادامه داد :  سوابق درخشان ایت‌الله مهدوی کنی قبل و بعد از انقلاب و مجاهدت ایشان در کنار حضرت امام و مقام معظم رهبری و حضور در عرصه‌های خطیر و دیگر صحنه‌ها چهره موجه و مقبولی را از ایشان به تصویر کشیده است.نائب رئیس اول مجلس خبرگان رهبری با بیان اینکه از ذات اقدس احدیت شفای ایشان را طلب می‌کنیم ،  خاطرنشان کرد :  همچنین ارتحال 4 نفر از اعضای مجلس خبرگان را که امروز در این جلسه حضور ندارند ،  خدمت امام عصر  ( عج )  و مردم حوزه‌های انتخابیه انان تسلیت عرض می‌کنیم.هاشمی شاهرودی اضافه کرد :  ایت‌الله محمدی گیلانی از چهره‌های شاخص و درخشان بودند ،  ایت‌الله زرندی نماینده مردم کرمان ،  ایت‌الله مجتهدی نماینده خوزستان و ایت‌الله جباری نماینده مازندران به رحمت ایزدی پیوستند و از درگاه خداوند مسئلت می‌کنیم روح این بزرگواران را با ائمه محشور فرمایند.ایت‌الله هاشمی شاهرودی با اشاره به جایگاه مجلس خبرگان رهبری در جمهوری اسلامی اظهار داشت :  ولایت فقیه که امتداد ولایت حضرت رسول و ائمه معصومین در عرصه غیبت است با شناخت عمیق علما از ان به درستی تصحیح می‌شود و فقیه جامع‌الشرایط را به جامعه اسلامی معرفی می‌کند و بر استمرار شرایط ولایت او نظارت دارد و از این رو خبرگان به عنوان چشمان بیدار جامعه است.نائب رئیس اول مجلس خبرگان رهبری با اشاره به جایگاه خطیر و رفیع خبرگان در بنای شکوهمند جمهوری اسلامی تصریح کرد :  خبرگان نقطه جمع اسلامیت و جمهوریت نظام است.وی ادامه داد :  مجلس خبرگان در سه دهه نظام و جمهوری اسلامی نقش محوری داشته و اسلامیت و جمهوریت نظام وابسته به ان است.ایت الله هاشمی شاهرودی با بیان اینکه نظام مردم‌سالاری دینی از ابتکارات حضرت امام است ،  افزود :  ولایت فقیه در عمق اموزه‌های دینی و سیره عملی شیعه ،  مسلم بوده است که در این رابطه سخن فراوان است و مباحث زیادی در این زمینه وجود دارد که همه در جای خود قابل استفاده است.نائب رئیس اول مجلس خبرگان رهبری با اشاره به استفاده این مبنای فقهی مهم از برخی ایات قران کریم یاداور شد :  امورات قران فقط به موارد نزول تخصیص ندارد.وی مبنای شرعی امامت را از مبانی عمیق مذهب امامیه یاد کرد و گفت :  ائمه اطهار که ربانیون پیامبر اکرم ( ص )  هستند این نقش را در تاریخ اسلام برعهده داشتند.نائب رئیس اول مجلس خبرگان رهبری با بیان اینکه علمای تربیت‌شده مکتب اهل‌بیت نه تنها امت اسلامی را حفظ می‌کنند بلکه اسلام راستین را هم حفظ می‌کنند گفت :  با ظهور عالم شجاع یعنی امام امت و اعتماد مردم به ایشان ،  انقلاب شکوهمند به پیروزی رسید و جمهوری اسلامی براساس این اسلام و بحث ولایت فقیه مهندسی و بنیانگذاری شد.ایت‌الله هاشمی شاهرودی تاکید کرد :  این بنیاد جدید تحول عظیمی را در جهان معاصر ایجاد کرد و بذر بیداری را علیه مستکبران کاشت و هر روز بر ادامه و عمق شکوفه‌های بیداری افزوده می‌شود که با رهبری داهیانه مقام معظم رهبری زمینه را برای ظهور فراهم می‌کند.نائب رئیس اول مجلس خبرگان رهبری ادامه داد :  این هندسه بی‌بدیل انقلاب اسلامی که همه مکاتب پذیرفته شده شرق و غرب را با چالش مواجه کرد علاوه بر بیداری توده‌های مردم ،  نخبگان را نیز به تامل واداشت و جنبش نرم‌افزاری را در حوزه علوم اجتماعی ،  سیاسی و حقوقی ایجاد کرد و جمهوری اسلامی در سایه امامت و استمرار ان یعنی ولایت فقیه و رهبری حکیمانه رهبر انقلاب قله‌های استقلال ،  عزت و پیشرفت را می‌نوردد.وی تصریح کرد :  جمهوری اسلامی با شکوه و صلابت در برابر سلطه مردم ستمدیده را در همه جای جهان مورد حمایت قرار می‌دهد و نیروهای مجاهد را در برابر مستکبران بسیج می‌کند.ایت‌الله هاشمی شاهرودی گفت :  با انکه در سوریه ،  عراق ،  یمن و فلسطین ملاحظه می‌شود قدرت‌های استکباری کار به جایی نمی‌برند و پیروزی حماس و جهاد اسلامی در برابر یکی از پنج قدرت نظامی جهان یعنی اسرائیل شعاعی از مشعل ولایت فقیه است.وی با اشاره به نسل‌کشی رژیم صهیونیستی در غزه تاکید کرد :  پس از 50 روز مقاومت مردم مظلوم غزه توانستند به پیروزی برسند و این از برکات غیرقابل انکار مقاومت اسلامی است.هاشمی شاهرودی با تاکید بر اینکه تجهیز و تسلیح تروریست‌ها برای مخدوش کردن چهره نورانی اسلام است گفت :  ما در اینجا تاکید می‌کنیم که فتنه‌ها ساخته و پرداخت امریکا و اسرائیل و هم‌پیمانانش در منطقه است و این مطلب ضرورت ورود علمای شیعه و سنی و تمامی نخبگان و دانشمندان را به میدان می‌طلبد. نائب‌رئیس اول مجلس خبرگان رهبری اضافه کرد :  باید با اگاهی و روشنگری و جلوگیری از انحراف جلوی انها را گرفته و نگذاریم چهره اسلام را مخدوش کند. وی با بیان اینکه امروز شیطان بزرگ با این سناریو سعی در تفرقه‌انگیزی دارد و باید این مسئله مورد توجه باشد خاطرنشان کرد :  باید طرح‌های دقیقی برای مقابله با انان در نظر گرفت. نائب‌رئیس اول مجلس خبرگان رهبری با اشاره به اینکه هم‌اکنون به لطف خداوند و عنایت امام زمان  ( عج )  ایران اسلامی به قدرت منطقه و فرا منطقه‌ای تبدیل شده است گفت :  ایران اسلامی اسرائیل را در هم کوبیده است. هاشمی شاهرودی با بیان اینکه چندی پیش خبر سرنگونی پهپاد رژیم صهیونیستی که برای جاسوسی اعزام شده بود منتشر شد اظهار داشت :  این امر توسط نیروهای مومن سپاه پاسداران انقلاب اسلامی انجام شد و به گوش جهانیان رسید که دوستان را خوشحال و دشمنان را ناراحت کرد و تردیدی نیست که با این امت همیشه در صحنه هرگونه تعدی و تجاوز به کیان جمهوری اسلامی با پاسخ قاطع روبرو خواهد شد. وی همچنین یاد و خاطره شهدای غزه را گرامی داشت و با اعلام مراتب تشکر از مقام معظم رهبری تصریح کرد :  شمارش معکوس برای محو رژیم نژادپرست و کودک‌کش صهیونیستی اغاز شده است. نائب‌رئیس اول مجلس خبرگان رهبری با اشاره به هفته دولت ادامه داد :  این هفته فرصتی بود که دولت خدمتگزار گزارش کار ارائه دهد و الحمدالله توفیقاتی به دست اورده است. هاشمی شاهرودی خاطرنشان کرد :  به اقای روحانی و همکارانش در دولت خسته‌نباشید می‌گوییم و توفیق ایشان را خواستاریم و توصیه می‌کنیم که همه مسئولین با حفظ همبستگی و هماهنگی در مسیر پیروی و اجرای رهنمودهای رهبری و خصوصا توصیه‌های 15 گانه معظم‌له به دولت حرکت کنند و دولت باید انها را منشور برنامه‌های خود قرار دهد. نائب‌رئیس اول مجلس خبرگان رهبری به موضوع مذاکرات ایران با کشورهای 1 + 5 پرداخت و تصریح کرد :  همانطور که رهبری فرمودند در مذاکره با امریکا امیدی نیست و در برابر زورگو سخن نتیجه نمی‌دهد و تحریم‌های جدید در همین جهت است ،  ما از تیم مذاکره‌کننده حمایت می‌کنیم اما باید عزت و اقتدار ما حفظ شود. هاشمی شاهرودی در پایان شفای عاجل ایت‌الله مهدوی کنی را از خداوند متعال مسئلت کرده و حضور موثر ایشان را خواستار هستیم.