چهارمین روز مذاکرات فشرده و سخت هسته‌ای در حالی امروز پیگیری می‌شود که دیروز برخی از خبرگزاری‌ها اعلام کردند که طرف غربی حاضر به پذیرش حق غنی‌سازی ایران در خاک کشورمان شده است ؛  اما همچنان مشخص نیست که ایا این پذیرش حق غنی‌سازی در سند نهایی مصرح اورده می‌شود یا خیر ?  از روز دوم مذاکرات زمزمه‌هایی به گوش می‌رسید که جان کری ،  وزیر خارجه ایالات متحده بر این باور است ،  در ان‌.پی‌.تی حق غنی‌سازی برای کشورهای عضو به صراحت تبیین و به رسمیت شناخته نشده است ،  حال ان که در بند چهارم بند چهارم ماده ان‌پی‌تی به صراحت امده است ؛  هیچ چیز در این معاهده نباید به معنی تاثیرگذاری بر حق مسلم تمامی اعضای این پیمان برای تولید ،  تحقیق و استفاده از انرژی هسته‌ای برای اهداف صلح‌امیز ،  بدون تبعیض و مطابق با بندهای یک و دو این پیمان باشد . برای بررسی بیشتر این موضوع ،  تابناک با اقای هرمیداس باوند از کارشناسان حقوق بین‌الملل و از اساتید دانشگاه در مورد حق غنی‌سازی به گفت‌وگو پرداخته است. باوند در پاسخ به سؤال حق غنی‌سازی مبتنی بر مفاد ان‌.پی‌.تی بیان داشت :  یکی از اهداف اصلی معاهده ان‌.پی‌.تی دسترسی کشورهای عضو به فناوری هسته‌ای صلح‌امیز است که به صراحت در مفاد این معاهده بیان شده است. موضوع مهم این است که جزو طبیعت مقاصد صلح‌جویانه فناوری هسته‌ای ،  غنی‌سازی اورانیوم است. نمی‌شود شما بنا بر ان‌.پی‌.تی ،  استفاده از فناوری صلح‌امیز جایز شمرده شده باشد ؛  اما ماهیت اصلی موضوع هسته‌ای که غنی‌سازی اورانیوم است ،  به رسمیت شناخته نشده باشد. به عبارت دیگر ،  حق غنی‌سازی جزو ماهیت فناوری هسته‌ای است و اشاره مصرح در مفاد ان‌.پی‌.تی اصلا لزومی ندارد. حق استفاده از انرژی هسته‌ای صلح‌امیز همه فرایند چرخه سوخت از جمله غنی‌سازی اورانیوم را شامل می‌شود ؛  این به این معناست که کشورها و سازمان‌های بین‌المللی نمی‌توانند خدشه‌ای به حق ایران در غنی‌سازی در داخل وارد اورند.وی در ادامه در پاسخ به این که پس طرف غربی بر چه موضوعی تاکید دارد ،  بیان کرد ،  انچه در موضوعات و اختلافات پیرامون ایران و کشورهای غربی تا به حال مطرح بوده ،  بحث میزان غنی‌سازی است. مثلا اگر کشوری اقدام به غنی‌سازی تا 90 در صد انجام دهد بدون تردید به سمت تولید سلاح‌های هسته‌ای می‌رود و یا حداقل توانایی تولید چنین سلاح‌هایی را دارد ،  اما در میزان‌های کمتر خیر. انچه ایران غنی می‌کند ،  بین 3 / 5 تا 20 درصد است که صرفا مقاصد صلح‌امیز دارد. اگر کشوری بخواهد به انرژی صلح امیز هسته‌ای دست پیدا کند ،  دو راه بیشتر ندارد ؛  یا اینکه خود اورانیوم را تولید کند و یا نیازمندی‌های خود را از بیرون از مرزهایش تامین نماید. مثلا اوریدف فرانسه که ایران هم 14درصد از سهام ان را دارد ،  تمام صلاحیتش این است که غنی‌سازی اورانیوم انجام دهد و به کشورهایی که نیاز دارند بر اساس قوانین تحویل دهد. البته متاسفانه در زمانی که سایت تهران نیاز به اورانیوم 20 درصد داشت ،  کشورهای غربی و صاحب تکنولوژی غنی‌سازی از تحویل اورانیوم 20 درصد به ایران خودداری کردند و ایران مجبور شد خود به تولید 20 درصد بپردازد. این در حالی است که راکتور تهران کاملا برای فعالیت‌های پزشکی و درمانی است. این سایت را امریکایی‌ها قبل از انقلاب به ایران تحویل داده بودند. شواهد حاکی از ان است که ،  میان ایران و غرب در زمان اقای جلیلی تفاهمی در وین شکل گرفته بود که فرانسه و روسیه اورانیوم 20 درصد را به ایران تحویل دهند اما عده‌ای در داخل و خارج از عملیاتی شدن این توافق جلوگیری کردند. این کارشناس مسائل حقوقی همچنین گفت :  اوباما بارها اعلام کرده است ،  امریکا غنی‌سازی صلح جویانه را به رسمیت می‌شناسد ؛  بنابراین ،  تاکید غربی‌ها بر میزان غنی‌سازی است. باوند ادامه داد ،  این اسرائیل است که می‌گوید ایران اصلا حق غنی‌سازی ندارد ؛  حق غنی‌سازی حق ذاتی هر عضو ان‌.پی‌.تی است. هرمیداس باوند در پاسخ به پرسشی پیرامون علت اصلی اختلافات هسته‌ای ایران و  ( 5 + 1 )  بیان کرد ،  اژانس تاکنون دلیل متقنی برای رعایت نکردن و یا تخطی ایران به صورت اشکار بیان نکرده است ،  بلکه همواره می‌گوید موضوع هسته‌ای ایران با ابهامات و عدم شفافیت‌هایی روبه‌روست. البته باید بگویم برخی از موضع‌گیری‌های در داخل در گذشته نیز این بدگمانی‌ها را افزایش داد.