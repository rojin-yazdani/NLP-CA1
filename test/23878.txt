دادستان عمومی و انقلاب مرکز استان البرز گفت :  مدیران و کارکنان سابق فرمانداری شهرداری طالقان به اتهام تغییر کاربری اراضی زراعی و باغی به ارزش بیش از 22 میلیارد ریال به دادسرا احضار شدند. حاجی رضا شاکرمی در گفت‌وگو با میزان با تاکید بر برخورد قاطع دستگاه قضایی با مسئولان و کارکنان متخلف اظهارکرد :  9 نفر از مدیران و کارکنان سابق فرمانداری و شهرداری طالقان جهت بازپرسی احضار و پرونده در شعبه 21 در حال رسیدگی است.وی با تشریح جزییات این پرونده اظهار کرد :  حسب گزارش اداره کل بازرسی استان البرز فرماندار سابق شهرستان طالقان ،  شهردار سابق ،  مشاور حقوقی شهرداری ،  سرپرست واحد شهرسازی ،  مدیرابفای شهری  ،  رئیس اداره برق  ، مسئول ابفای روستایی ،  رئیس اداره مخابرات ،  رئیس سابق اداره ثبت و اسناد املاک استان به اتهام تغییر کاربری اراضی زراعی و باغی به مساحت 214 هکتار به ارزش 22 میلیارد ریال به دادسرای مرکز استان احضار شدند.دادستان عمومی و انقلاب مرکز استان البرز در ادامه تجاوز به حریم 10 روستا و ساخت و ساز غیرمجاز  ،  ارایه خدمات عمومی به ساخت و سازهای غیرمجاز ،  تفکیک اراضی زراعی و باغی و صدور اسناد مالکیت غیرقانونی و جعل نقشه پیشنهادی حریم شهر طالقان و صدور پروانه ساخت و ساز بدون رعایت تبصره یک ماده یک قانون حفظ کاربری اراضی زراعی و باغی را از دیگر اقدامات غیرقانونی متهمان این پرونده عنوان کرد.شاکرمی همچنین گفت :  در این راستا پرونده تشکیل شده است و به شعبه 21 بازپرسی ارجاع و کلیه مسئولان مربوطه شهرستان فوق به دستگاه قضایی احضار شده اند.وی تاکید کرد :  دستگاه قضایی در راستای اجرای مقررات و موازین قانونی با مسئولانی که مرتکب تخلف می‌شوند قاطعانه برخورد خواهد کرد.گفتنی است 109 بنای غیرمجاز در این شهرستان با دستورات غیرقانونی مسئولان ساخت و ساز شده است.