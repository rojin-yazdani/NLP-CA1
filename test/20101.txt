ستاد کل نیروهای مسلح در بیانیه‌ای تاکید کرد :  ملت ایران کوچکترین اغماضی نسبت به حرمت‌شکنان عاشورا و نیز ظلمی که به نظام اسلامی روا داشته شد را قابل پذیرش ندانسته و انزوا را حداقل مجازات برای انها می‌داند.به گزارش خبرگزاری فارس ،  ستاد کل نیروهای مسلح در بیانیه‌ای حماسه 9 دی را عامل در هم پیچیده شدن بساط فتنه و فتنه‌گران سال 88 و یاداوری ان را نیاز ملت برای اهتزاز همیشگی پرچم بصیرت ،  ولایت مداری و دشمن‌شناسی در جامعه و در عرصه رویارویی با جبهه معاندین نظام و انقلاب اسلامی دانست.در بخشی از این بیانیه امده است :  فتنه سال 88 که با طراحی و مهندسی اتاق‌های فکر نظام سلطه و استکبار و جانبداری اشکار امریکا ،  انگلیس و رژیم صهیونیستی و یا رمز شیطانی تقلب در انتخابات کلید خورد برای اصحاب فتنه و سران داخلی ان گناه بزرگ و غیرقابل اغماضی است که ننگ ابدی را بر پیشانی انان حک کرده است.این بیانیه می‌افزاید :  حماسه عظیم 9 دی ماه سال 88 که پس از 8 ماه اشوب‌طلبی و هنجارشکنی فتنه‌گران توانست انقلاب را از یک چالش بزرگ و توطئه‌ای بسیار پیچیده و خطرناک عبور دهد و با کور کردن چشم فتنه و انزوای خواص بی‌بصیرت سرفصل جدیدی در روند تکاملی انقلاب و استحکام پیوند بین امام و امت و عمق بصیرت ملت ایران گشود.در ادامه این بیانیه برخی تلاش‌ها برای تطهیر سران فتنه امریکایی -  صهیونیستی سال 88 و کاهش جنایات و خیانت‌های اصحاب فتنه علیه نظام و ملت ایران در حد سوتفاهم را مضحک و معنادار توصیف و تصریح کرده است :  ملت ایران با شناخت ماهیت اصحاب و سران فتنه و بصیرت نافذی که از این تجربه گرانسنگ تاریخی اموخته است کوچکترین اغماضی نسبت به حرمت‌شکنان عاشورا و وحشی‌گری‌هایی که به حریم عزا و عزاداران حسینی و نیز ظلمی که به نظام اسلامی روا داشته شد را قابل پذیرش ندانسته و انزوا را حداقل مجازات برای انها می‌داند که تاکنون تحت رافت اسلامی مورد توجه قرار گرفته است.این بیانیه غفلت از چرایی حماسه 9 دی را برای جامعه خطرناک و یک خط انحرافی برای فراهم سازی فرصت و بستری برای بازتولید فتنه‌های پرهزینه مانند فتنه 88 علیه انقلاب و نظام قلمداد و افزوده است :  واکاوی حماسه 9 دی و تبیین و تحلیل دائمی فتنه 88 و تلاش نظام سلطه و استکبار برای کلید زدن فتنه‌های دیگر در میهن اسلامی یک ضرورت همیشگی و انکارناپذیر برای صیانت نظام و استقلال کشور برابر جبهه متحد ضد انقلاب داخلی و خارجی بوده و این هوشمندی و حساسیت مستمر در هر لحظه‌ای که احساس تکلیف کند بی‌تردید به موقع در صحنه حاضر و تحت فرمان ولی فقیه زمان شکل‌گیری هر فتنه‌ای را در نطقه خفه خواهد کرد.این بیانیه در پایان با تجلیل از حماسه افرینان 9 دی و تکریم شهیدان و جانبازان جبهه مقابله با فتنه 88 با تاکید بر اهمیت اهتزاز پرچم بصیرت و ولایتمنداری در هر زمان و مکان ،  تاکید کرده است :  ملت و کشوری که از نعمت ولایت فقیه و رهبری حکیم ،  فرزانه ،  شجاع ،  انقلابی و برخوردار از نگاه ژرف به اینده و تحولات فراروی بهره‌مند است هرگز اسیر سدها ،  موانع ،  نیرنگ‌ها ،  ترفندها و عملیات روانی دشمنان خارجی و نیز برخی توهم‌زدگان داخلی نخواهد شد و به فضل الهی پرشتاب‌تر از گذشته به سوی قله‌های رفیع پیشرفت ،  تعالی و تمدن سازی نوین اسلامی طی طریق خواهد کرد.