محمود احمدی نژاد رئیس جمهور طی حکمی اسفندیار رحیم مشایی را انسانی خودساخته و مؤمن ،  دلباخته حضرت صاحب الزمان  ( عج )  و با تعهدی اگاهانه و عمیق به ولایت خواند و وی را به سمت معاون اول خود منصوب کرد .به گزارش خبرگزاری مهر  ،  متن حکم محمود احمدی‌نژاد بدین شرح است :  برادر ارجمند جناب اقای مهندس اسفندیار رحیم مشایی  ،  جمهوری اسلامی برامده از ایمان و مجاهدت بی‌نظیر و عواطف پاک ملت بزرگی است که اوازه فرهنگ ،  تمدن و ارمان‌خواهی اوسراسر تاریخ را اکنده است. صدها هزار قامت بلند از بهترین‌ها بر خاک افتاده‌اند تا پرچم سرافرازی دیار راستان همواره در اهتزاز بماند .صداقت ،  شور و شعور ،  صفا و صمیمیت ،  همدلی و هم داستانی ،  وفای به عهد و اعتقاد عمیق به یکتاپرستی و عدالت از ویژگی‌های برجسته مردم سرزمین ایران از هر قوم ،  قبیله و مذهب است .عشق الهی به پیامبر عظیم الشان اسلام  ( صل الله علیه و اله و سلم )  ،  اهل بیت گرامی ایشان  ( علیهم السلام )  و خط ولایت و امامت در صفات هر ایرانی موج می‌زند و در زوایای زندگی فردی و اجتماعی او ریشه دوانیده است .دلبستگی به ایران و تعهدی مقدس و ملی برای عزت و ابادی کشور و برقراری صلح و عدالت واقعی در جهان ،  در اعماق روح و روان هر ایرانی به ودیعت نهاده شده است .با الطاف بیکران الهی و عنایات ویژه حضرت ولیعصر ( عج )  و در پاسخ به دعوت رهبری گرانقدر ،  انتخابات ریاست جمهوری دهم با حضور قریب 40 میلیون انسان مؤمن ،  اگاه و نجیب ،  فصل جدیدی از حیات پر افتخار در برابر ایرانیان و دریچه‌های امید فراوانی در برابر ملت‌های حق طلب و عدالت جو گشوده است .به فضل الهی دوران جدید ،  دورانی سرشار از امید و مجاهدت در راه ارمان‌های الهی ،  خدمتگزاری برتر و بالاتر به مردم و پیروزی‌های بزرگتر برای ملت خداجو و بشارت‌دهنده فردایی درخشان ،  برای بشریت امروز خواهد بود .عصر ،  عصر ظهور است و جهان به سرعت برای مطالبه پاکی و عدالت و برقراری همه خوبی‌ها و زیبایی‌ها تحت حاکمیت انسان کامل اماده می‌شود و مسئولیت ملت سرافراز ایران مسئولیتی ممتاز و سرشار از افتخار است .دولت برامده از ارا توده‌های میلیونی مردم ،  قدرشناس عطایا و فرصت‌های الهی خواهد بود و در شکرگزاری جهت خدمت ،  همه توان خود را به کار می‌گیرد و لحظه‌ای از کار و تلاش سازنده فروگذار نخواهد کرد .اینجانب جنابعالی را انسانی خودساخته و مؤمن ،  دلباخته حضرت صاحب الزمان  ( عج )  و با تعهدی اگاهانه و عمیق به خط نورانی ولایت و مبانی جمهوری اسلامی و خدمتگزاری توانمند و صدیق به ملت الهی و عزیز ایران می‌شناسم و طبق اصل 124 قانون اساسی به سمت معاون اول رئیس‌جمهور برمی‌گزینم .امیدوارم همچون گذشته با توسل بر خدا و توسل به حضرت امام عصر ( عج )  و عشق عمیق به ایران با توانی مضاعف به اهداف بلند ایران اسلامی موفق و سربلند باشید .رجا واثق دارم همکاران خوبم در دولت ،  با هماهنگی و همدلی ،  شما را در انجام ماموریت‌ها یاری خواهند کرد .از تلاش‌های مخلصانه و صادقانه برادر عزیزم جناب اقای دکتر پرویز داوودی که قریب چهار سال با تمام وجود و فداکارانه دولت اسلامی را یاری دادند صمیمانه سپاسگزارم و امیدوارم در سنگرهای جدید همچنان منشا خدمات برجسته و ماندگار باشند.