بیشتر مخاطبان اثار مهران مدیری او را کارگردانی صاحب سبک در تولید اثار طنز می‌دانند و معمولا اثار این کارگردان با توجه به ذوق و سلیقه‌ای که در ساخت از خود به‌خرج می‌دهد ،  معمولا گوی سبقت را از سایر رقبای خود در حوزه طنز می‌رباید … به گزارش فارس ،  با توجه به اینکه معمولا ساخت سری‌های دوم و سوم از یک کار موفق همیشه جواب نمی‌دهد و از سوی مخاطبان با استقبال روبه‌رو نمی‌شود ،  مهران مدیری این بار در ساخت مرد دوهزار چهره دست به ریسک بزرگی زده است.بنابراین گزارش ،  او این روزها در خانه‌ای وسیع واقع در یکی از کوچه‌های خلوت ولنجک بی‌سرو صدا مشغول ساخت مرد دوهزار چهره است .این ساختمان که در حیاطی پر درخت واقع شده ،  سه طبقه دارد و در هرطبقه گروهی مشغول کارند. در حقیقت طبقه اول و دوم جزو لوکیشن‌های تصویربرداری است و یکی از اتاق‌های طبقه سوم به تدوین و دیگری نیز به نویسندگان اختصاص دارد … هشت قسمت اماده پخش استمیانه تصویربرداری موقعیت دوم به لوکیشن رسیده‌ایم. صدرالدین حجازی و بیوک میرزایی به همراه مهران مدیری در یکی از اتاق‌های طبقه دوم مشغول ایفای نقش هستند و فضا برای کار به قدری کم است که جایی برای ایستادن و تهیه گزارش نیست.از ویژگی‌های این ساختمان این است که طبقات و اتاق‌ها از کاغذ دیواری‌های متفاوتی پوشیده شده‌اند و طبقه دوم کتابخانه بزرگی دارد که پر از کتاب است. البته هر گوشه‌ای پر از وسایل صحنه است و هرچه که بخواهید در میان انها دیده می‌شود .افراد پشت صحنه هم که هرکدام مشغول کاری هستند و از درون اتاق صدای مدیری و میرزایی می‌اید که بلند بلند حرف می‌زنند اما اینکه این سکانس متعلق به کدام صحنه است ،  مشخص نیست … فرصت را مغتم می‌شمارم تا در این فاصله سری به نویسندگان بزنم. اما هیچ کدام از نویسندگان در اتاق نیستند. البته برگه‌های نامرتب انها که روی میز پخش شده حکایت از این دارد که انها به تازگی اتاق را ترک کرده‌اند و به‌زودی برمی‌گردند .برای پیداکردنشان سری به اتاق تدوین می‌زنم. احسان مظفری در اتاقی که دیوارهای ان همه سیاه شده‌اند و پنجره‌ها هم رنگ زده شده‌اند با جدیت مشغول تدوین است. حتی ظرف غذای ناهارش که دیگر سرد شده کنارش هست و او به‌قدری مشغول کار است که حتی با گذشتن ساعت‌ها از ظهر هنوز موفق به خوردن غذا نشده است. او که در حین صحبت کردن نیز مدام خیره به مانیتورهای روبه‌رویش است ،  درباره تدوین کار می‌گوید :  تا به حال حدود 8 قسمت از سریال را اماده کرده‌ایم و گروه در تلاش است تا با کمبود زمان مواجه نشویم و بتوانیم کاری خوب مثل کار قبلی به مخاطبان ارائه بدهیم. شصت‌چی این بار با اگاهی قبلی کلاهبرداری می‌کندخشایار الوند به اتاق نویسندگان برگشته و در میانه گفت‌وگو با او امیر مهدی ژوله نیز سر می‌رسد. اما به قدری در رساندن متن‌ها به مدیری عجله دارد که قید گفت‌وگو را می‌زند و می‌گوید الان فقط به داستان و انچه که باید بنویسم فکر می‌کنم و روان نویسش را برمی‌دارد و تند تند شروع به نوشتن می‌کند.اما الوند درباره داستان مرد دوهزار چهره حرف‌های بیشتری برای گفتن دارد. او معتقد است گروه نویسندگان این سریال با کارگردان و تهیه کنندگان عقل‌هایشان را سر هم گذاشته‌اند و به موقعیت‌هایی فکر کرده‌اند که می‌توان روی انها دست گذاشت و با انها شوخی کرد .او بر این نکته هم تاکید می‌کند که ما اهل رساندن پیام و اموزش به مخاطب و  …  نیستیم و دوست داریم فارغ از زندگی روزمره مخاطب خود را بخندانیم و برای ساعتی هم که شده او را از دغدغه‌هایش دور کنیم.الوند درباره نبود پیمان قاسم‌خانی به‌عنوان سرپرست گروه نویسندگان در این کار می‌گوید :  پیمان قاسم‌خانی درگیری‌هایی مختص خود مانند فیلم سینمایی سن پترزبورگ را داشت و به همین دلیل نتوانست با ما همکاری کند. او در کارهای قبلی اوج و فرود داستان‌ها و نقاط وصلشان را هماهنگ می‌کرد و در کار نگارش مراقب بود تا ما جایی عقب نمانیم و یا خیلی جلو نزنیم. به هرجهت او در کار جدید نتوانست با مدیری همکاری کند و ما بدون حضور او تلاش کردیم تا داستان‌ها را بدون لطمه بنویسیم .این فیلمنامه نویس در ادامه سخنان خود درحالیکه تلاش می‌کرد تا موقعیت‌ها لو نروند گفت :  این بار مسعود شصت‌چی ناخواسته اشتباهی نمی‌شود و این بار اگاهانه اقدام به چنین کارهایی می‌کند.عبدالرضا شهباززاده مدیر تولید سریال نیز اتاقی در طبقه دوم ساختمان به خود اختصاص داده بود و مشغول ساماندهی و تهیه لوکیشن‌هایی بود که مهران مدیری در ادامه کار به انها احتیاج داشت. او معتقد است مهران مدیری شیوه کار خود را به خوبی بلد است و در ساخت سریال جدید خود به سمت حاشیه نمی‌رود .وی درباره احتیاط مهران مدیری در ساخت مرد دوهزار چهره با وجود شایعات و سؤتفاهم‌هایی که پیرامون مرد هزار چهره پیش امد ،  تصریح کرد :  در مملکت ما هر کار طنزی که ساخته شود ،  حرف و حدیث‌های خود را دارد و ما هرقدر هم که مواظبت کنیم که خطایی نداشته باشیم ،  باز هم عده‌ای هستند که برای مضامین کار حاشیه درست کنند.مدیر تولید مجموعه تلویزیونی مرد دوهزار چهره در ادامه گفت :  ما در ساخت سریال در چارچوب قوانین ،  مقررات و اهداف صدا و سیما پیش می‌رویم و تلاش می‌کنیم تا حرف و حدیثی در کار پیش نیاید .وی درباره خطوط قرمز در موقعیت‌ها و میزان نزدیک شدن سریال به این خطوط نیز اظهار داشت :  مهران مدیری خطوط قرمز را می‌شناسد و این نکات را به خوبی رعایت کرده و تلاش می‌کند تا از این لحاظ مشکلی در کار پیش نیاید.البته شهباززاده در طول صحبت‌های خود مدام از علی رضایی جانشین تولید یاد و تشکر می‌کرد و بر این باور بود که اگر تمام گروه هماهنگ و یکدست تلاش نکنند ،  کار به نتیجه مطلوب نخواهد رسید .از سالن کنفرانس تا کله‌پزیگروه تصویربرداری از ان اتاق کوچک بیرون امده‌اند و در طبقه همکف کنار راهروی عریضی پوشیده از سنگ مرمر سفید و در سالنی که کنار این راهرو قرار دارد مستقر شده‌اند.مدیری لباس ورزشی به تن دارد و برزو ارجمند و علی لک‌پوریان نیز با پوشیدن لباس‌های ورزشی اماده‌اند تا در این سکانس بازی کنند. البته سیامک انصاریان نیز انجاست و یوسف صیادی نیز به جمع حاضران اضافه شد.پس زمینه پرده‌ای پر از تبلیغات به دیوار زده شده و مدیری پشت میز کنفرانسی نشسته که روی ان میکروفن‌های بسیاری چیده شده است .این سکانس مربوط به کنفرانس مطبوعاتی در یکی از داستانهاست که امیر مهدی ژوله ان را نوشته است. مدیری مشغول بررسی دکورهاست. ژوله از راه می‌رسد و متن‌ها را به قول معروف داغ داغ به مدیری می‌دهد. مدیری شروع به خواندن می‌کند و با خواندن انچه که ژوله نوشته ،  از خنده روده‌بر می‌شود. با هم مشورتی می‌کنند و مدیری با تمرین کوتاهی برای ضبط اماده می‌شود … سه ،  دو ،  یک  …  ضبط میشه …  این صدای الاله هاشمی دستیار کارگردان است که همه را به سکوت فرامی‌خواند و ضبط اغاز می‌شود …  اما هربار یا با خنده مدیری و یا با خنده حضار کار متوقف می‌شود …  و در پس هر دیالوگ‌گویی ،  تغییراتی در دیالوگ به وجود می‌اید تا مدیری به انچه که می‌خواهد برسد … از نکته‌های قابل توجه در این سریال سکوت عوامل پشت صحنه و نظم و ترتیبی است که دارند. انها با توجه به اینکه صحنه‌ها و دیالوگ‌های خنده‌دار و طنزی را می‌بینند و می‌شنوند ،  تلاش می‌کنند تا لطمه‌ای به کار وارد نکنند و همزمان با کار تصویربرداری در بخشی ،  گروه دیگری در بخش دیگری مشغول ساخت دکور هستند تا کار تصویربرداری عقب نیافتد.تصویربرداری در این دکور حدود یکساعت طول کشید و وقتی کار انجا تمام شد ،  با مغازه کله پزی در همان راهروی عریض مواجه شدیم .دکور یک مغازه کله‌پزی به معنای واقعی !  !  !  جلوی در ورودی مغازه کله پزی یک مهتابی سبز روشن کرده بودند و پشت شیشه برچسب کله‌پزی ،  زبان و پاچه خودنمایی می‌کرد. داخل مغازه هم به سبک همه کله پزی‌ها کاسه‌ها روی هم چیده شده‌بودند و کله‌ها و پاچه‌ها روی یک سینی خودنمایی می‌کردند و بخار داغ روی انها بلند بود …  روی دیوارها هم چند تابلو با محتوای جنگ‌های رستم و سهراب چسبانده بودند و پیرمردی سبیل کلفت با کلاه و پیش بندی سفید مشغول چیدن و مرتب کردن کله و پاچه‌ها بود. میز و صندلی‌های پلاستیکی زرد رنگی هم کنار هم چیده شده بودند و روی انها تمام مخلفاتی که روی میز طباخی‌ها دیده می‌شود ،  به چشم می‌خورد … در این سکانس مهران مدیری ،  برزو ارجمند و علی لک پوریان به همراه سه هنرور بازی داشتند و سکانسی بود که با توجه به خندیدن‌های مکرر مدیری ،  ارجمند و لک پوریان پس ار 19 بار به بار نشست …  و از انجاییکه هر بار قار بود مدیری فریاد بلندی بکشد …  از بقیه خواهش می‌کرد تا نخندند اما هربار یا خودش و یا برزو ارجمند خنده‌شان می‌گرفت و کار به جایی می‌رسید که گریم ارجمند دوباره ترمیم می‌شد و دوباره و دوباره … ضبط سکانس مربوط به بخش کله‌پزی که بوی ان در راهروی سفید پوشی که حالا یک مغازه بود پیچیده بود و هوش از سر عوامل پشت صحنه پرانده بود ،  زمان زیادی به خود اختصاص داد و ساعت حدود 21 بود …  اما مهران مدیری و گروهش با دقت و وسواس به کار خود مشغول بودند و مدیری پس از گرفتن هر سکانس با حضور عوامل به تماشای ان می‌نشست و گاهی هم با دیدن ان دسته جمعی می‌خندیدند …  در این میان نیز سید عباس اصفهانی یکی از تصویربرداران گروه از لحظه‌های جذاب عکس و گاهی اوقات هم فیلم پشت صحنه می‌گرفت … در این میان وفا ملک‌زاده مدیر روابط عمومی نیز مدام کارهای مربوط به شبکه سه ،  تهیه کننده و کارگردان را سامان‌دهی می‌کرد و دائم به تلفن‌های خبرنگاران سمجی پاسخ می‌گفت که مانند من می‌خواستند هرچه زودتر خود را به پشت صحنه این سریال که یکی از شانس‌های جشنواره نوروزی امسال محسوب می‌شود ،  برسانند و صد البته که بدون همکاری‌ها و صبوری‌های خانم ملک‌زاده تهیه این گزارش ممکن نبود.ساعت حدود 22 است و مهران مدیری و یارانش در کله‌پزی همچنان با بگو و بخند و وسواس مشغول تصویربرداری هستند تا یکی دیگر از اثار شاخص در حوزه طنز ،  ایام نوروز از تلویزیون به روی انتن برود …