رییس‌جمهور کشورمان ،  با تاکید بر این‌که ملت فاقد هویت راه به جایی نمی‌برد ،  هویت را گذشته تاریخی ،  توانمندی فعلی و ارمان‌هایی که یک ملت دنبال می‌کند ،  معرفی کرد.به گزارش ایسنا دکتر محمود احمدی‌نژاد صبح امروز  ( یکشنبه )  طی سخنانی در مراسم جشن ثبت جهانی بازار تبریز بر اهمیت مساله محبت تاکید کرد و با ابراز خرسندی از حضور در استان اذربایجان شرقی در استانه ماه مبارک رمضان گفت :  حقیقت این است که این منطقه دیار عشق ،  حماسه و ازادگی است. سرزمین مردان و زنان مومن و پاک است. اذربایجان سردمدار عزت و سربلندی ملت ایران است.وی در بخش دیگری از صحبت‌های خود به پروژه‌های افتتاح شده در جریان این سفر ،  از جمله پروژه مسکن مهر اشاره کرد و گفت :  کار مسکن مهر باید به سرعت به جلو برود و به نیاز مردم در ارتباط با مقوله مسکن پاسخ داده شود و این نیاز برطرف شود.رییس‌جمهور با اشاره به اهمیت حل مساله مسکن و عزم تمامی بخش‌های مدیریتی و اجرایی در این راستا گفت :  در جریان این سفر 16 هزار واحد مسکن مهر مورد بهره‌برداری قرار گرفت و انشاالله این روند ادامه پیدا کند و دیگر پروژه‌ها در این زمینه به بهره‌برداری برسد.احمدی‌نژاد همچنین با اشاره به افتتاح ازادراه زنجان  -  تبریز و با بیان این‌که کار بزرگ و بی‌نظیری در سطح کشور در این راستا با احداث این ازادراه صورت گرفته است ،  گفت :  کار صورت گرفته با توجه به مشخصاتی که دارد ،  کار بسیار ارزشمند و کم‌نظیری است.وی افزود :  انشاالله بعد از ماه مبارک رمضان ادامه عملیات اجرایی این کار اغاز خواهد شد و با افتتاح این پروژه مسیر تهران – اذربایجان شرقی را در حدود 5 : 30 ساعت با سرعت معمولی می‌توان طی کرد.رییس‌جمهور در ادامه با اشاره به ویژگی‌های ممتاز این ازادراه و با بیان این‌که ساختن ازادراه کار مشکلی است ،  گفت :  از تمام دست‌اندرکاران پروژه تشکر و قدردانی می‌کنم.احمدی‌نژاد در ادامه سخنانش به جشن ثبت جهانی بازار تبریز اشاره کرد و گفت :  به نظرم این ثبت از دو پروژه قبلی به لحاظ‌هایی بااهمیت‌تر است ،  البته دو پروژه قبلی نیز که اشاره شد ،  از نظر ابعاد عظیم ،  و کار بزرگی بود. برای ساختن 16 هزار واحد مسکونی بیش از 500 میلیارد تومان هزینه شده بود ،  برای ساختن ازادراه نیز زحمت زیادی کشیده شده بود ،  ولی همانطور که گفتم به نظرم ثبت جهانی بازار از لحاظ‌هایی از دو پروژه قبلی اهمیتش بیشتر است.وی با بیان این‌که یک ملت با چند مقوله زنده است ،  گفت :  مساله اول هویت است ،  یک ملت فاقد هویت راه به جایی نمی‌برد ،  هویت یعنی گذشته‌ی تاریخی ،  توانمندی فعلی و ارمان‌هایی که یک ملت دنبال می‌کند.رییس‌جمهور با اشاره به اهمیت گذشته‌ی تاریخی برای یک ملت ، تصریح کرد :  اگر رابطه‌ی یک ملت با گذشته‌اش قطع شود ،  مثل این است که تنه یک درخت از ریشه‌اش جدا شده است و در واقع باید دانست که پرش ما به سمت اینده‌های درخشان از سکوی گذشته می‌گذرد.احمدی‌نژاد با تاکید بر این‌که نباید گذشته را از صفحه ذهن یک ملت پاک کرد ،  افزود :  اگر یک ملت بخواهد به هدف‌های بزرگ خود دسترسی پیدا کند و استقلال خود را حفظ کند ،  باید به گذشته تاریخی خود توجه کند و ان را حفظ کند. گذشته چراغ راه اینده است. توجه به تاریخ رکن اصلی هویت ملی و ارمانی و تلاش در جهت حفظ ان است.رییس‌جمهوردر ادامه با اشاره به انتقادهایی که برخی افراد از توجه به گذشته و تاریخ می‌کنند ،  گفت :  انها متوجه نیستند. برخی می‌گویند اینها یک دیوار و نقاشی است ،  اینها را کنار بگذارید ،  کسانی که این مطالب را مطرح می‌کنند ،  متوجه نیستند مثلا همین بازار تبریز که یک اثر تاریخی است یک کتاب گشوده در برابر نسل‌های متوالی است و دارای ویژگی‌ها و بیانگر مفاهیمی است.وی با اشاره به ویژگی‌های هنری که در بازار تبریز وجود دارد و رابطه ان با زندگی انسان‌ها و به طور کلی رابطه زندگی و هنر ،  گفت :  بازار تبریز بنایی است که بر پایه‌ی ایمان و پاکی استوار شده است و در واقع یکی از ویژگی‌های ان بیانگر رابطه‌ی انسان‌هایی است که در این مکان مشغول به کار هستند. رابطه بازاریان بیانگر این است که رابطه بازاریان بر اساس صداقت ،  اعتماد و دوستی است و این‌که معادلات بزرگی در این بازار بر اساس اعتماد صورت می‌گرفته است ،  نشانه‌ای از ایستادگی و مقاومت مردم این منطقه در دفاع از استقلال ملت ایران و پشتیبانی از مجاهدان و انقلابیون بوده است.احمدی‌نژاد با اشاره به ویژگی‌های بازار تبریز و شاخصه‌های ان ،  گفت :  ایا این ویژگی‌ها بد است ?  اگر یک ملت این ویژگی‌ها را حفظ کند ایا ضرر می‌کند ? رییس‌جمهور در بخش دیگری از سخنان خود گفت :  بخش مهمی از مشکلات ما و جامعه بشری به خاطر فاصله گرفتن از این ویژگی‌ها است. وقتی که همدلی و محبت ضعیف و کم‌رنگ شود ،  وقتی صداقت و اعتماد از بین برود و وقتی توجه و دلسوزی مردم نسبت به هم کاهش پیدا کند ،  وقتی روحیه‌ی اهتمام به ارزش‌ها کاهش پیدا کند ،  مشکلات مثل شب تیره به ملت‌ها هجوم می‌کند و در واقع مشکلات روزافزون می‌شود.وی با اشاره به وضعیت کنونی جامعه بشری و نگرانی‌ها و فشارهایی که وجود دارد ،  گفت :  امروز وقتی ما از ثبت جهانی بازار تبریز تجلیل می‌کنیم ،  در واقع این ارزش‌ها و کرامت‌ها را جشن می‌گیریم و انها را به خودمان یاداوری می‌کنیم. یاد مجاهدت‌ها و مردمانی پاک را گرامی می‌داریم که در برابر اشغالگری‌ها و گروه‌های منحرف وابسته به بیگانه ایستادند.احمدی‌نژاد ادامه داد :  این‌که بازار تبریز ثبت جهانی شده است این به این معناست که ما یک الگو از زندگی بهتر را به دنیا معرفی کرده‌ایم.رییس‌جمهور با اشاره به اثار ثبت جهانی بازار تبریز از همه دست‌اندرکاران این ثبت و کسانی که در این راستا تلاش کرده‌اند تشکر کرد.وی در ادامه سخنان خود با تاکید بر این‌که ملت ایران باید الگوی زندگی متعالی را به جامعه‌ی بشری معرفی کند و این ماموریت ماست ،  ادامه داد :  ما باید ایران را بسازیم ،  ایران شایستگی و توانمندی دارد.احمدی‌نژاد به اشاره به گذشته ملت ایران و این‌که ملت ایران در دوره‌ای پرچمدار تمدن و انسانیت بوده است ،  گفت :  نمی‌گویم باید به سمت گذشته برگردیم ،  ولی باید به سمت اینده‌ای متعالی‌تر و درخشان‌تر حرکت کنیم و باید ایران را بسازیم.رییس‌جمهور در بخش دیگری از صحبت‌های خود با اشاره به ویژگی‌های گذشته ملت ایران و تلاش‌هایی که در راستای این ویژگی‌ها صورت گرفته ،  گفت :  اگر ما بخواهیم همه‌ی این خوبی‌ها را داشته باشیم ،  لازمه ان این است که نسبت به یکدیگر محبت داشته باشیم ،  همدیگر را دوست داشته باشیم. پایه تمام زیبایی‌هایی که خلق شده عبارت از محبت است.وی با اشاره به اهمیت محبت به انسان‌ها ،  هم‌کیشی‌ها ،  همشهری‌ها و نوع انسان ، افزود :  البته محبت همین‌طوری به دست نمی‌اید ،  بلکه محبت زائیده توحید و عدالت است.احمدی‌نژاد با بیان این‌که اگر توحید و عدالت مستقر شود ،  محبت نیز می‌اید ،  گفت :  محبت نیز ازادی ،  شجاعت و غیرت را می‌اورد و کسانی که خود را فدای تعالی جامعه کرده‌اند ،  سراسر وجودشان سرشار از عشق به انسان‌ها بوده است که در راس ان پیامبر عظیم  ( ص )  است.وی با بیان این‌که هر حرکت و هر عملی که برامده از محبت باشد ،  ماندگار و اثرگذار می‌شود ،  گفت :  اگر در یک شهری چنین شرایط و ویژگی‌هایی حاکم شود ،  ایا در ان شهر بزهکاری و گناه رخ می‌دهد ?  فقیری پیدا می‌شود ?  مشکلاتی که اکنون وجود دارد زائیده خالی شدن دل‌ها از محبت است. اگر محبتی در دل‌ها جاری شود چه کسی حاضر است که در حق هم‌نوع خود ظلم کند و یا حق دیگران را ضایع کند. اگر رابطه بین احاد ملت بر اساس محبت باشد ،  فقر ،  ظلم و تحقیری نخواهد بود ،  فاصله طبقاتی نخواهد بود.رییس‌جمهور با اشاره به فرا رسیدن ماه مبارک رمضان و با اشاره به ویژگی‌های این ماه اظهار داشت :  مردم عزیز اذربایجان ،  مردم عزیز ایران بیاییم امسال ماه رمضان را ماه محبت و عشق به دیگران در سایه توحید و عدالت قرار دهیم و دل‌هایمان را پر کنیم از عشق به هموطنانمان و ببینیم که بعد از ماه مبارک رمضان این موضوع چه ویژگی‌ها ،  اثرات و برکاتی خواهد داشت.وی در پایان سخنان خود گفت :  از مردم تبریز که در عشق به خوبی‌ها و ترویج خوبی‌ها و عشق به دیگران و سرافرازی ملت ایران همچون گذشته‌ی تاریخ پیشگام بوده‌اند تشکر می‌کنم.پیش از صحبت‌های رییس‌جمهور ،  نیکزاد وزیر راه و شهرسازی و احمدزاده معاون رییس‌جمهور و رییس سازمان میراث فرهنگی و گردشگری و همچنین استاندار استان اذربایجان شرقی سخنرانی کردند.در این مراسم همچنین یکی از نمایندگان اصناف و بازاریان تبریز نیز صحبت کرد و لوح و سند ثبت جهانی بازار بزرگ تبریز با حضور نماینده یونسکو به رییس‌جمهور اهدا شد.رییس جمهور صبح امروز  ( یکشنبه )  طی سفر به تبریز بعد از افتتاح قطعه پایانی ازادراه تبریز – زنجان و افتتاح 16 هزار واحد مسکونی مهر در استان اذربایجان شرقی ،  در مراسم جشن ثبت جهانی بازار تبریز حاضرو به ایراد سخنرانی پرداخت.