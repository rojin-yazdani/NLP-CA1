تابستان گذشته ،  تابستان سختی برای صنعت غذایی تمام دنیا بود. اوایل تابستان ،  محققان کشف کردند که مهندسی ژنتیک در مرغ‌ها ،  تاثیرات نامطلوبی روی باروری خروس‌ها به‌خصوص خروس‌های چاق داشته است. همشهری اقتصاد در ادامه نوشت :  بعد از ان خبر رسید که مک‌دونالدهای ژاپنی غذایی را به مشتریان خود معرفی کرده‌اند که مخلوطی از توفو و ناگت است و این به صنعت مرغداری که تاکنون ناگت را با وزن زیادی از گوشت‌های مرغ وارد بازار می‌کرد ،  ضرر زیادی وارد کرد.در اخرین مورد هم ولادیمیر پوتین ،  رئیس‌جمهور روسیه خبر داد که واردات مواد غذایی و به‌خصوص محصولات صنایع مرغداری را در پاسخ به تحریم‌های غربی علیه روسیه قطع کرده است.مقام‌های ایالات‌متحده اعلام کرده‌اند تاثیر این تصمیم روسیه بر اقتصاد امریکا به‌شدت پایین است. اما در هر صورت این تحریم ،  روی میوه‌ها ،  سبزیجات ،  گوشت ،  ماهی و صنایع لبنی نیز وضع شده و اتحادیه اروپا و کشورهایی نظیر نروژ ،  کانادا و استرالیا با مشکلات زیادی روبه‌رو خواهند شد.براساس اطلاعات و اماری که موسسه استاتیستا منتشر کرده ،  لهستان در مقام اول ضررهای ناشی از این تحریم‌ها قرار گرفته است. بعد از ان نروژ قرار دارد که در سال گذشته میلادی میلیاردها دلار صادرات مواد غذایی به روسیه داشته است. امریکا نیز در زمره بزرگترین بازندگان تحریم‌های جدید روسیه قرار می‌گیرد.برای لهستان ،  مواد غذایی و نوشیدنی‌ها بخش کوچکی از صادرات این کشور را تشکیل می‌دهد  ( 11درصد )  ،  اما تحریم روسیه در حدود 0.5درصد از رشد اقتصادی این کشور در سال2014 را متوقف می‌سازد.این تحریم‌ها باعث می‌شود لهستان تلاش بیشتری برای پیدا کردن خانه مناسب برای محصولات باغی خود به‌ویژه سیب‌هایش انجام دهد و نروژ نیز باید به دنبال مشتری‌های جدیدی برای ماهی‌های سالمون خود باشد. دانمارک و هلند هم باید انبارهای پنیر خود را به روی مشتریان دیگری بگشایند. گلابی‌های بلژیک نیز در معرض خطر قرار دارند.مرغ‌های امریکایی شاید احساس طردشدگی داشته باشند ،  اما از انجا که قیمت محصولات گوشتی در امریکا بالاست و گوشت خوک ،  گاو و گوساله با قیمت بالایی خرید و فروش می‌شود ،  می‌توان امید داشت که مرغ‌ها در هر صورت در خانه مانده و مشتریان جدیدی برایشان پیدا شود.نشریه اسلیت ،  چندی پیش پیش‌بینی کرده بود که احتمالا روسیه ،  خود بیشترین ضرر را از تحریم‌هایی که وضع کرده ،  ببرد. روسیه در حدود 40درصد از محصولات غذایی خود را به‌صورت وارداتی تهیه می‌کند و درصورتی‌که تحریم‌ها ادامه داشته باشد ،  در حدود نیمی از واردات گوشت و ماهی و 30درصد از میزان واردات سبزیجات این کشور کاهش می‌یابد.مجبور کردن مردم به تهیه این محصولات در داخل کشور ،  درنهایت باعث بالا رفتن قیمت‌ها شده و نارضایتی اقتصادی را به دنبال خواهد داشت.تعدادی دیگر از نشریات اقتصادی بر این عقیده‌اند که این امریکاست که بیشترین ضرر را از تحریم‌های روسیه می‌برد ،  چراکه حدود 7درصد از صادرات محصولات غذایی این کشور ،  به روسیه است.روسیه دومین شریک تجاری امریکا برای محصولات طیور است. در سال2013 امریکا حدود 267هزار تن مرغ و طیور به روسیه صادر کرده و انتشار خبر این تحریم‌ها بسیاری از تولیدکنندگان امریکایی را با ترس روبه‌رو ساخته است.امریکا درحالی بیان کرده است تاثیر تحریم‌های روسیه علیه مواد غذایی غربی بر اقتصاد امریکا کم است که بازرگانان و تجار امریکایی بر این عقیده‌اند که این تحریم‌ها تاثیرات بالقوه‌ای روی میزان فروش محصولات‌شان داشته است. جیم زیون  ،  مدیر اجرایی شرکت صادرات محصولات دام و طیور میریدیان  ،  در طول یک دهه گذشته مشغول صادرات محصولات خود و همچنین دانه مخصوص مرغ به روسیه بوده است ،  با این حال هم‌اینک باید این محصولات را به دیگر کشورهای اروپایی مانند المان صادر کند.زیون درحالی با خبرنگار بلومبرگ گفت‌وگو کرده است که محصولات او در استانه ورود به روسیه بازگشت خورده و او مشغول عودت دادن 44هزار پوند از محصولات خود از روسیه به سمت المان بود. او امیدوار است که خریداران جدیدی برای محصولات خود بیابد.زیون معتقد است احتمالا می‌تواند مشتری‌های جدیدی برای خود بیابد ،  اما در هر صورت هیچ‌کس اختلال در سیستم بازار و فروش را دوست ندارد و به نظر می‌رسد اختلالات در بازار امریکا به دلیل تحریم‌های روسیه هر روز بیشتر از روز قبل می‌شود. تایسون فودز  ،  یکی از بزرگترین شرکت‌های تولید مواد غذایی در ایالات‌متحده ،  یکی از شرکت‌هایی است که بیشترین ضرر را از تحریم‌های جدید روسیه می‌برد. این شرکت در همان ابتدای مطرح شدن بحث تحریم‌ها 2درصد از سود سهام خود را از دست داد.دیگر شرکت‌های تولیدکننده گوشت مرغ نیز نظیر پیلگریمز پراید  ،  که حدود 14درصد از صادرات محصولات‌شان به روسیه بوده با مشکلات مالی زیادی مواجه خواهند شد. شرکت تولیدی سندرسون فارمز نیز که 13درصد از صادراتش به روسیه بوده ،  انتظار دارد با ضرر مالی زیادی روبه‌رو شود.این تنها صنایع مرغداری امریکا نیست که از این مسائل ضرر می‌بیند و شرکت پپسی‌کولا نیز حدود 7درصد از میزان صادرات خود را از دست خواهد داد. شرکت‌های نوتلا و کرافت ماکارونی و پنیر نیز از دیگر شرکت‌هایی هستند که با ضرر مالی زیادی مواجه خواهند شد.پرورش‌دهندگان مرغ نیز داستان مشابهی را نقل کرده‌اند. روسیه به عنوان سومین مقصد صادرات محصولات پروش‌دهندگان مرغ در امریکا شناخته می‌شود و صادرات این محصولات حدود 303میلیون دلار در سال برای امریکا سود تجاری دارند.مردم روسیه تنها حدود 7درصد از محصولات پرورش مرغ امریکا را خریداری می‌کنند. صادرات این محصولات در دهه90 حدود 40درصد کاهش داشته است. با این حال روسیه و برزیل هر دو برای پر کردن این شکاف در عرضه محصولات غذایی وارد میدان شده‌اند.اوایل دهه1990 ،  امریکا بازار روسیه را با مرغ‌های ارزان‌قیمت خود پر کرد مردم محلی به این مرغ‌ها لقب پای بوش داده بودند اما بعد از ان در سال2002 به یکباره میزان واردات مرغ امریکایی به روسیه کاهش پیدا کرد. امریکا در ان زمان تعرفه فولاد را بالا برده بود و روسیه به تلافی این اقدام ،  از میزان واردات مواد غذایی خود از ایالات‌متحده کم کرد.روسیه با این حال در ان زمان اعلام کرد این اقدام به‌دلیل عدم پایبندی تولیدکنندگان به قوانین و مقررات بهداشتی و ایمنی مواد غذایی در امریکا بوده است. بعد از ان در سال2008 و درطول جنگ با گرجستان نیز روسیه از میزان واردات مواد غذایی خود از کشورهای غربی و به‌خصوص امریکا کم کرد.در ان زمان یکی از روزنامه‌نگاران امریکایی به نام پیتر بیکر نوشت که در یکی از ملاقات‌های پوتین و جورج دبلیو بوش ،  پوتین به رئیس‌جمهور امریکا پیشنهاد داده بود که گیاهانی که برای غذای مرغ‌های صادرشده به روسیه اختصاص می‌دهد را با گیاهانی که برای مرغ‌های امریکایی اختصاص می‌دهد در زمین‌های متفاوتی بکارد تا مرغ‌ها با کیفیت بهتری به روسیه برسند. در سال2010 و اغاز شدن دور تازه‌ای از جنگ مرغی بین روسیه و امریکا ،  منجر به تولید مازاد بیش از 14میلیون دلاری در صنعت مرغداری شد و اداره غذای ایالات‌متحده مجبور به خرید همه این تولید مازاد شد تا تولیدکنندگان اسیب اقتصادی نبینند.بعد از این بحران سال2010 ،  دیمیتری مدودف رئیس‌جمهور روسیه در ان زمان دیداری از واشنگتن داشت و میزان واردات مرغ از ایالات‌متحده به روسیه دوباره به میزان قبلی خود بازگشت. اما به نظر می‌رسد دور جدیدی از جنگ مرغی در راه است و شاید با برگزاری اجلاس مرغی این بحران نیز به پایان برسد.به گزارش نشریه اسلیت ،  برخی از تحلیلگران امریکایی بر این باورند که اقدام پوتین در تحریم مواد غذایی اروپایی و امریکایی ،  نشانه‌ای از دیوانگی در عالم سیاست است ،  چراکه روسیه حدود 40درصد از مواد غذایی موردنیاز خود را از طریق واردات تامین می‌کند ،  اما تجربه نشان داده است پوتین بسیار عاقلانه‌تر از هم‌سطح‌های خود در کشورهای غربی عمل می‌کند.او بعد از اعمال این تحریم‌ها به شدت در روسیه محبوبیت پیدا کرده است. جامعه‌شناسان نیز بر این باورند غرور ملی برای روس‌ها حتی از نان شب نیز واجب‌تر است و مردم امادگی کامل برای مقابله با کمبودهای مواد غذایی یا گرانی‌های احتمالی را داشته و از این اقدام رئیس‌جمهور روسیه حمایت می‌کنند.