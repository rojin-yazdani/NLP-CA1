نایب رئیس کمیسیون امنیت ملی مجلس از دفتر ایت‌الله هاشمی رفسنجانی خواست تا برای روشن شدن موضوع و اثبات ادعایش فیلم سخنرانی رئیس مجمع تشخیص مصلحت نظام درباره سوریه را منتشر کند.منصور حقیقت‌پور نماینده مردم اردبیل در مجلس شورای اسلامی در گفت‌وگو با فارس  ،  با اشاره به اخبار برخی سایت‌ها درباره اظهارات هاشمی رفسنجانی علیه دولت سوریه در جمع مردم سوادکوه  ،  گفت  :  اقای هاشمی فردی باتجربه  ،  پخته و فهمیده است و بعید است علیه دولت سوریه سخن گفته باشد. وی با بیان اینکه  ،  قطعا این تروریست‌ها هستند که از سلاح شیمیایی علیه دولت و مردم سوریه استفاده کرده‌اند  ،  اظهار داشت  :  با توجه به شناختی که از اقای هاشمی داریم بعید می‌دانم ایشان چنین اشتباه بزرگی مرتکب شده و دولت اسد را به استفاده از سلاح شیمیایی متهم کرده باشند. حقیقت‌پور همچنین با اشاره به عدم انتشار این سخنان در سایت مجمع تشخیص گفت  :  بهتر است برای روشن شدن موضوع  ،  دفتر اقای هاشمی فیلم سخنرانی ایشان را پخش کند تا همه چیز ثابت شود. به گزارش فارس  ،  برخی سایت‌های خبری  (  ازجمله سایتهای نزدیک به هاشمی  )  با انتشار سخنان وی در جمع مردم شیرگاه سوادکوه مازندران  ،  به نقل از رییس مجمع تشخیص مصلحت نظام اورده‌اند  :  مردم سوریه در این 2سال اسیب‌های فراوانی دیده‌اند  ،  زندان‌ها مالامال از مردم است و دیگر ورزشگاه‌ها را بدل به زندان کرده‌اند  ،  بیش از 100 هزار نفر کشته و میلیون‌ها اواره وضعیت اسفبار سوریه را بیش از پیش نمایان می‌کند. بنا بر اعلام این سایتها  ،  هاشمی با متهم کردن دولت سوریه به استفاده از سلاح‌های شیمیایی گفته است  :  مردم از طرف حکومت خودشان مورد حمله شیمیایی واقع شده‌اند و حالا هم باید منتظر حمله خارجی‌ها باشند. این در حالیست که این سخنان در متن سخنان منتشر شده در سایت هاشمی رفسنجانی به چشم نمی‌خورد.