فرمانده سپاه پاسداران انقلاب اسلامی در دوران دفاع مقدس گفت :  می‌توانستیم در سال پنجم جنگ ،  بغداد را فتح کنیم. به گزارش تابناک و به نقل از پایگاه اطلاع رسانی دکتر محسن رضایی وی در جمع شماری از رزمندگان دفاع مقدس گفت :  ناگفته‌های فراوانی درباره پایان جنگ دارم ؛  اما چون قول داده‌ام که ان مطالب را در قالب کتابی منتشر کنم ،  برای همین ،  از شما برادران می‌خواهم تا برای بیان این حقایق مقداری صبر کنید. در ادامه این دیدار ،  یکی از رزمندگان ،  درباره نقش دولت در مدیریت جنگ پرسشی مطرح کرد که دکتر رضایی اظهار داشت :  اگر دولت امکانات کشور را در اختیار رزمندگان می‌گذراد و همکاری‌های لازم با فرماندهان جنگ می‌کرد ،  می‌توانستیم در همان سال پنجم جنگ ،  بغداد را فتح کنیم. دبیر مجمع تشخیص مصلحت نظام ،  در پایان این دیدار تاکید کرد :  همه باید در بیان واقعیات تاریخ دفاع مقدس کوشش کنند و باید توجه کنیم که در این راه از دایره انصاف و صداقت بیرون نرویم.