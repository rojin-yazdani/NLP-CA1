در حالی که تصور می‌شود کار در معدن مزایا و حقوق مناسب‌تری دارد ،  هر کارگر معدن برای 12 ساعت کار در روز حدود 34 هزار تومان و برای 240 ساعت کار در ماه 400 هزار تومان حقوق می‌گیرد.به گزارش مهر ،  وجود مشاغل سخت و طاقت فرسا و کارهایی که درصد کمی از افراد حاضر به انجام ان می‌شوند ،  امروز بخش قابل توجهی از بازار کار کشور را به خود اختصاص داده است.هرچند قانون پیش بینی‌هایی را برای حمایت بیشتر و پوشش‌های مناسب‌تر بیمه‌ای از شاغلان در حوزه‌های سخت و زیان اور انجام داده ،  اما در مجموع شرایط به نحوی است که اکثریت قریب به اتفاق نیروی کار شاغل در بخش سخت و زیان اور از کمترین حمایت‌ها برخوردار می‌شوند ! سخت‌ترین مشاغل ؛  کمترین حمایت‌هاشاید کمتر در مباحث مربوط به معادن غنی و فراوان ایران به نیروی کار شاغل در ان توجه شده باشد و بیشتر جنبه‌های درامد زایی و میزان ذخایر و یا نحوه استخراج در معادن مدنظر قرار گرفته است اما اینکه به هر حال نیروهایی باید در معادن حاضر به فعالیت شوند تا برداشت‌ها انجام شود ؛  نیز بسیار حیاتی و حائز اهمیت است.متاسفانه کم توجهی به نیروی کار شاغل در معادنی مانند ذغال سنگ ،  واگذاری امور به پیمانکاران و عدم اجرای قوانین حمایتی در مورد شاغلان این بخش ؛  در مواردی باعث ایجاد اسیب‌های فراوان به نیروی کار می‌شود که اغلب از دید دستگاه‌های نظارتی نیز دور می‌ماند.در واقع کار کردن افراد در ساعات طولانی ان هم در اعماق زمین نه تنها برای بسیاری از ما خوشایند نیست ،  بلکه ادامه این روند کار کردن علاوه بر اسیب‌های فراوان جسمی ؛  مسائل روحی نیز به همراه خواهد داشت.12ساعت کار روزانه در اعماق زمینیکی از کارگران شاغل در یک معدن ذغال سنگ در گفتگو با مهر با ابراز نگرانی از وضعیت شغلی خود و همکارانش و اینکه حمایت‌های بسیار کمی به لحاظ قانون کار از انها صورت می‌گیرد ،  گفت :  تحت پوشش شرکت‌های پیمانکاری فعالیت دارند.این کارگر شاغل در معدن ذغال سنگ با تاکید بر اینکه همواره در زمان انجام کار با خطرات و مسائل جانی فراوانی مواجه هستند ،  اظهار داشت :  در هر روز طی 2 شیفت 6 ساعته مشغول به کار هستند و در این مدت زمانی در عمق 300 متری زمین می‌مانند که هر لحظه ممکن است با ریزش زمین و خطرات ناشی از ان مواجه شوند.وی بیماری‌های پوستی ،  تنفسی و ناراحتی‌های چشمی را به دلیل قرار داشتن دائم در معرض گازهای سمی و گرد ذغال سنگ و همچنین ذرات معلق موجود در معدن را از مهم‌ترین اسیب‌های جسمی ناشی از کار طاقت فرسا در معادن برشمرد.این کارگر معدن ذغال سنگ با گلایه از وضعیت نامناسب معیشتی ،  گفت :  متاسفانه به وجود کار در دو شیفت 6 ساعته سخت در هر روز حقوق پرداختی به انها فقط به میزان مصوبه شورای عالی و کمتر از 400 هزار تومان در هر ماه است ! مسکن و معدن ؛  رکوردار حادثهحمید حاج اسماعیلی در گفتگو با مهر با بیان اینکه متاسفانه در جریان ورود بخش خصوصی به معادن به موضوع مربوط به نیروی کار بی توجهی صورت گرفت و امروز در بخش معادن و مسکن ،  بیشترین میزان حوادث ناشی از کار اتفاق می‌افتد.نماینده کارگران در هیئت حل اختلاف اظهار داشت :  پیمانکاری‌ها در بخش معدن زمانی شروع شد که کار خاصی برای ارتقای سطح ایمنی و بهداشت کار در کارگاه‌ها نشده بود و متاسفانه دولت نتوانست در اداره نیروی کار بخش معدن به وظیفه خود عمل کند.حاج اسماعیلی ادامه داد :  به دنبال کاهش هزینه‌ها رفتن و افزایش سود توسط پیمانکاران بخش معدن باعث تضییع حقوق نیروی کار شده است. دولت معمولا به صورت 5 و 10 ساله معادن را به پیمانکاری‌ها واگذار می‌کند و با اینکه معافیت‌هایی نیز از سوی دولت برای بخش خصوصی درنظر گرفته می‌شود ،  اما در نهایت نیروی کار شاغل در این بخش قربانی می‌شود.این مقام مسئول کارگری کشور افزود :  طبق قانون کار ،  افراد در مشاغل عادی باید روزانه 8 ساعت کار کنند و این میزان در مورد کارگران مشاغل سخت و زیان اور به میزان 6 ساعت در هر روز است ،  البته در برخی مواقع خاص این میزان نیز قابل کاهش است اما 2 شیفت 6 ساعته در روز در هیچ کجای قانون وجود ندارد.تغییر لیست بیمه کارگرانبه گفته وی ،  هم اکنون بالاترین میزان مرگ و میر نیروی کار پس از ساختمان در بخش معدن اتفاق می‌افتد ،  با این حال به دلیل قرار داشتن معادن در بیرون شهرها ،  کمتر نیز مورد بازرسی دستگاه‌های نظارتی صورت می‌گیرد و به عبارتی کمتر دیده می‌شوند.نماینده کارگران در هیئت حل اختلاف بیان داشت :  در هر صورت درصد قابل توجهی از کارفرمایان معادن از طریق دور زدن قانون ،  حتی پوشش‌های بیمه‌ای مشاغل سخت و زیان اور را نیز برای کارگران برقرار نمی‌کنند.حاج اسماعیلی این مطلب را نیز افزود که در برخی معادن کارفرمایان با تغییر لیست‌ها و مشاغل افراد ،  انها را از شمول قانون سخت و زیان اور خارج می‌کنند و از این طریق حقوق نیروی کار را نادیده می‌گیرند.