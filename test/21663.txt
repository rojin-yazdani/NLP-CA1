رییس مستعفی کمیته اموزش و مربیان فدراسیون هندبال خود رای بودن و اهانت رییس فدراسیون را دلایل استعفایش دانست .محمدنقی ناری در گفت‌وگو با ایسنا ،  اظهار کرد :  پس از گذشت دو ماه هفته گذشته دومین جلسه‌ی کمیته‌ی اموزش با حضور تمام اعضا برگزار شد ،  اواسط جلسه یکی از اعضا از رحیمی  ( رییس فدراسیون )  سوال کرد مربیان خارجی که برای تیم ملی جذب می‌شوند ،  با چه روشی کار می‌کنند که ما بازیکنان خود را ان گونه اماده کنیم تا در تمرینات اسیب نبینند ?  رحیمی که گویا جواب این سوال را از قبل اماده کرده بود ،  گفت :  مربیان تیم‌های ملی به هیچ فردی و کمیته‌ی مربیان و اموزش ربطی ندارند. من و صادقی دبیر فدراسیون تصمیم می‌گیریم. وی افزود :  پس از این گفته‌ها دیگر اعضای کمیته به کارهای خوب انجام شده در این پنج ماه گذشته اشاره کردند که رحیمی دوباره به اعضای کمیته‌ی مربیان توهین کرد و تکرار کرد که انتخاب مربیان تیم ملی را خودش انجام می‌دهد و به فرد دیگری ارتباط ندارد .رییس مستعفی کمیته اموزش و مربیان فدراسیون هندبال ادامه داد :  پس از پایان جلسه استعفای خود را به رحیمی تقدیم کردم. برای خودم متاسفم که در ابلاغی که برای من زده بود کلمه‌ی مربیان اضافی بود و رییس فدراسیون هندبال تنها کسی را می‌خواست که میرزابنویس باشد ! وی افزود :  متاسفانه مدیریت در فدراسیون هندبال تک محوری است که منحصربه فرد در جهان است !  زمانی که درمورد دلایل این اقدام رحیمی به او گفتم به عکس دست دادنش با علی‌ابادی رییس سازمان تربیت بدنی اشاره کرد و گفت :  تمام کارهای کمیته اموزش را با کسب یک مدال انجام می‌دهم. ناری گفت :  چند روز بعد از استعفا رحیمی با من تماس گرفت و گفت که کار خودت را کردی ?  با استعفایت موافقت کردم و فعلا هم کسی را رییس نمی‌گذارم. وی در مورد سرمربی تیم ملی نوجوانان مدعی شد :  استفان سیدروچک سرمربی تیم ملی نوجوانان در حد و اندازه‌ی رزومه‌ی کاریش نیست. او که حتی توانایی نوشتن یک برنامه و برگزاری یک کلاس کوچینگ را ندارد چگونه می‌تواند دکترای هندبال داشته باشد .رییس مستعفی کمیته‌ی اموزش و مربیان فدراسیون هندبال با اشاره به اینکه رییس اصفهانی فدراسیون همیشه انتقاد می‌کرد که چرا از اصفهان فردی عضو کمیته اموزش نیست ،  گفت :  هم اکنون در تیم‌های ملی بیشتر مربیان از اصفهان هستند و هرگاه از وی درمورد دلایل استفاده از این مربیان می‌پرسیم می‌گوید بقیه باید ازمایش شوند اما ،  نمی‌دانم این ازمایش چه زمانی انجام خواهد شد ?  !