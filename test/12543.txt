یک عضو جامعه روحانیت مبارز گفت :  ما نباید دلسوزان واقعی را با دلسوزنماها اشتباه بگیریم.به گزارش ایسنا ،  حجت‌الاسلام والمسلمین سیدمهدی طباطبایی که در مراسم بزرگداشت دهه اخر ماه صفر که از سوی حزب موتلفه اسلامی برگزار شد ،  سخن می‌گفت ،  هم‌چنین با تسلیت درگذشت حجت‌الاسلام والمسلمین محمدرضا فاکر اظهار کرد :  دو نکته بسیار مهم از جمله فضائل ایشان بود که یکی سوز و گداز دینی و به معنای کلی غیرت دین داشتن ایشان بود و دیگری داشتن پشتکار و پرکاربودن ؛  ایشان این گونه بودند که در تشخیص خود به اندازه توان نیرومند و به طور کلی انسانی وارسته به تمام معنا بود.وی افزود :  پیگیری ایشان در امر دین قوی بود و حتی این خطر را که اخیرا نمودار شده است پیش‌بینی کرده و به اقای عسگر اولادی گفته بودند.این خطیب دینی در ادامه سخنانش با بیان این که موضوع سخن این است که چه عواملی مردم را با هم جمع و همراه می‌کند و چه عواملی بین مردم جدایی می‌اندازد ?  اظهار کرد :  البته نمی‌توان از این بحث برداشت سیاسی داشت.طباطبایی افزود :  چون رشته من اخلاق است هر وقت حادثه‌ای در جامعه به وجود می‌اید و متوجه می‌شوم مومنان و مومنات دچار ناتوانی خلقی می‌شوند ،  به عنوان وظیفه وارد بحث‌های لازم در ان زمینه می‌شوم. امروز یک نوع ناگواری و اختلاف ذهنی در باب اعتقاد در جامعه ما به وجود امده است که در جهت درمان ان باید فعالیت کرد.وی با بیان این مطلب که دو نوع اختلاف در جامعه داریم که یکی از انها اختلاف عرضی و دیگری اختلاف جوهری است اظهار کرد :  اختلاف عرضی هیچ گاه مشکل‌ساز نبوده و مانند اختلاف در شغل‌ها و حرف گوناگون در میان مردم و اختلافی مفید و ارزشمند است ولی مشکل اختلاف جوهری است که ما در پی ان دچار تناقضات روحی و اعتقادی می‌شویم.عضو جامعه روحانیت گفت :  اختلاف جوهری در نهایت به اختلاف  ،  توهین و شتم منجر می‌شود و بعضا افراد به دلیل وجود ان راضی به نابودی طرف مقابل می‌شوند ؛  زیرا هر فردی در جای خود ،  خود را حق به جانب می‌داند و این امر در نهایت باعث ایجاد درد در روح و سرانجام باعث ایجاد عقده‌های روحی در انسان می‌شود.وی ادامه داد :  این بیماری تناقض روحی و اعتقادی مردم ما را به چالش کشانده و می‌کشاند و گاهی ان‌چنان افراد را گرفتار گناهان کبیره می‌کند که دچار تصمیمات غیرعقلی می‌شوند و این امر تمامی ندارد ،  بلکه ان را به حدی دنبال می‌کنند که به نابودی خودشان منجر می‌شود.طباطبایی ادامه داد  :  یک نکته مهم در اختلاف‌های جوانان ما در ازدواج‌ها که بسی خطرناک است ،  مساله طلاق و جدایی است که به سالمندان نیز سرایت کرده که خطرش بیشتر است.وی افزود :  به قدری حالت نفرت به جای الفت در حال حرکت است که کار را مشکل کرده است. امام رضا ( ع )  به جمعی که به خدمت ایشان رفته بودند می‌فرمایند کسی که در زندگی اخلاقی خود به کم راضی شود و از مال حلال خود را قانع کند هزینه و فکر وی در این زمینه کم می‌شود و اگر در زندگی با یکدیگر تفاهم داشته باشید زندگی به شما خوش می‌گذرد و اگر این گونه عمل نمایید خدا بینش شما را بالا می‌برد و در زندگی درد و دوایتان را پیدا خواهید کرد. طباطبایی ادامه داد :  در مناجات حضرت زین‌العابدین ( ع )  می‌بینیم که ایشان به خدا می‌فرمایند خدایا من در مناجات تو راحتی دارم و دوای درد من و شفای سوز جگرم و خنکی دلم در نزد توست  ؛  این به این معناست که اختلاف در اعتقادات و تناقضات روحی باعث اتش گرفتن روح و جان انسان می‌شود.وی هم‌چنین با بیان این که بیشترین بیماری‌ها برای روح ماست اظهار کرد :  بیماری‌های بدن یا از هوا  ،  غذا و یا تصادف است و اگر روحمان ارامش داشته باشد از این سه مورد هم در امان خواهیم بود.این عضو جامعه روحانیت مبارز افزود :  روزی که اسلام امد الفت اورد و پیغمبر وقتی به مدینه وارد شدند ،  بین 17 گروه الفت برقرار کردند و اسلام در اثر وحدت ان‌چنان جلو رفت که اندلس را گرفت ،  ولی باید پرسید چه شد که پس از گذشت 20 سال از زمان پیامبر در کوچه‌های مدینه مردم به خاطر عقیده همدیگر را می‌زدند.وی هم‌چنین گفت :  زمانی هم که در انقلاب ما امام  ( ره )  به ایران امدند وحدتی به وجود امد و انچه انقلاب را به ثمر رساند یکی اسلام و دیگری ولایت فقیه بود.وی ادامه داد :  همه کسانی که در انقلاب سهمی داشتند شکی ندارند که هر نوع خدشه به اسلام و ولایت قطعا باید مجازات شود و کسی نمی‌تواند از ان دفاع کند. این دو اصل همان دو اصلی است که در راهپیمایی‌های پیروزی انقلاب غالبا مردم برای همان‌ها شرکت کردند و حال برخی مصادره به خود کرده‌اند.طباطبایی در ادامه گفت :  سوال ما اینجاست ؛  همان اسلامی که ان روز وحدت اورد چه شد که این قدر تفرقه اورد و درمورد انقلاب هم باید گفت همان انقلابی که روز حضور امام  ( ره )  در ایران ان چنان وحدتی را به وجود اورد و با همان شرایط هم باقی مانده است ،  چگونه شد که چنین اختلاف‌هایی به وجود امد ?  باید دید اشکال کجاست.این همان اشکالی است که امام رضا ( ع )  ان را بیان کرده است.وی ادامه داد :  امام رضا ( ع )  به جمعی که نزد ایشان امده بود فرمودند خدا نعمتی به شما داده است. نگذارید از بین برود و بدانید و اگاه باشید تا زمانی که قدر نعمت را بدانید ان برایتان می‌ماند ؛  در غیر این صورت خدا می‌گوید ان را از شما می‌گیرم و اگر از خدا بترسید و خوب بندگی و از معصیت دوری کنید خدا سه چیز به شما می‌دهد که فهم و درک خوب و عقل است که از ان استفاده کنید زیرا امام رضا ( ع )  می‌فرمایند انسان‌ها عاقل هستند ولی در اثر ندانم‌کاری و نفهمیدن دلسوزان خود را رها و تملق‌گویان چاپلوس را به جای انان به اشتباه می‌پذیرند.این عضو جامعه روحانیت مبارز اظهار کرد :  یک بعد از زندگی امام رضا ( ع )  در ایران است  ،  ایشان وقتی وارد ایران و در نیشابور با استقبال جمعیت بسیاری مواجه می‌شوند ،  از ان میان 12 هزار قلمدان مرصع حدیث سلسله‌الذهب را از امام رضا ( ع )  نوشتند و با طرح این حدیث امام رضا ( ع )  توحید و امامت خود را در ذهن افراد جا انداختند که با این کار عباسیون به فغان امدند.وی گفت :  شک نکنید دشمنان دین همیشه از تجمع مردم به وحشت می‌افتند و در پی ان برنامه‌ریزی می‌کنند ؛  همان طور که مامون این کار را کرد که این برنامه خطرناک‌ترین برنامه‌هاست و مامون در این برنامه به گونه‌ای جلو رفت که به شهادت امام رضا ( ع )  انجامید. نکته جالب اینجاست که یک دسته افراد دلسوز  ،  پاکدامن ،  دیندار و علاقه‌مندان به اسلام و امام رضا ( ع )  در این ماجرا همراه دشمن شدند و به عنوان کمک به دین هم وارد شدند ؛  یعنی افراد نفوذی امدند  ،  دور امام رضا ( ع )  را گرفتند.این خطیب دینی هم‌چنین با تذکر این مطلب که این بخش از صحبت‌هایش قدری به سیاست مربوط می‌شود اظهار کرد :  امریکا و اذناب ان قطع یقین دشمن این ملت هستند و مردم هم این را قبول دارند. کسی که اسلام را قبول کرده است و در این کشور باشد امریکا و اسرائیل را دوست خود نمی‌داند.وی ادامه داد :  شبهه‌ای در دشمن بودن دشمن اشکار که برای نابودی این انقلاب دندان تیز کرده است وارد نیست. مشکل اینجاست که جملاتی گفته می‌شود و این جملات مشکلاتی را به وجود می‌اورد. امام  ( ره )  فرمودند که اگر دیدید امریکا از کسی تعریف کرد او به درد شما نمی‌خورد ولی اگر از کسی تنقید کرد او به درد شما می‌خورد. حال سوال اینجاست در این 30 سال امریکا نفهمید که ما این دستور امام  ( ره )  را اجرا می‌کنیم و در این 30 سال سیاستش عوض نشده است ?  و فکر نکرده است که از حالا ما بیاییم برعکس عمل بکنیم ? وی ادامه داد :  همین صحبت در فرمایشات امام رضا ( ع )  مطرح شده است. ایشان می‌فرمایند از شیعیان من شما نترسید که بخواهند این‌ها مشرک شوند بلکه از این که مومنان شما را بفریبند بترسید و فرموده‌اند بدانید و مواظب باشید که عده‌ای از مسلمانان را اطراف من چیده‌اند که این‌ها از دور من ،  شما و اسلام را خراب کنند و مامون کسانی را برای من فرستاده است که مومن‌نما هستند و من را هم می‌خواهند بفریبند ؛  ولی خدا من امام را نگه داشته است و اگر عصمت من نبود مرا فریب می‌دادند و این‌ها همان کسانی هستند که پنج نفر انان به همراه مامون امدند که مرا بکشند ولی خدا مرا نگه داشته است. امام رضا ( ع )  به یاران خود می‌فرمایند به شیعیان بگویید انقدر برای اختلاف در عقیده مردم از دور من امام رضا  ( ع )  می‌روند برای مردم حرف نقل می‌کنند تا مشکل درست کنند ،  تا ابروی مرا ببرند و در نهایت ابروی پیامبر  ( ص )  برود.طباطبایی گفت :  امام رضا ( ع )  فرموده‌اند بترسید از انانی که زبان خدمت دارند و عمل خیانت و کسانی که زبان دلسوزی و چاقوی برندگی دارند و نیز زبان محبت و نیش تهمت دارند.وی اظهار کرد :  امام رضا ( ع )  به اباصلت که یکی از یاران نزدیک ایشان بود می‌گوید این مامون نمی‌خواهد کسی بفهمد قاتل من است و مردم نیز نخواهند فهمید که وی قاتل من است. تو زنده بمان و به دوستان من خبر بده که امام رضا ( ع )  را مامون کشته است ؛  همین مامونی که می‌گوید من خادم مردم و جان‌نثار امام رضا ( ع )  هستم.طباطبایی گفت :  ما نباید در زندگی‌مان هیچ وقت دلسوزنما را با دلسوز واقعی اشتباه کنیم ،  امام رضا ( ع )  به دوستان خود گفت این هفت هشت نفری که دور من هستند شما را نفریبند ؛  این‌ها کسانی هستند که جز کشتن من چیزی نمی‌خواهند.به گزارش ایسنا ،  حجت‌الاسلام والمسلمین سید مهدی طباطبایی در پایان سخنانش با تشکر از اعضای حزب موتلفه اسلامی برای تشکیل این مراسم گفت :  ما باید بدانیم بیم این خطا همه جاست.