سخنگوی وزارت فرهنگ و ارشاد اسلامی درباره حضور جعفر پناهی در جشنواره فیلم برلین و حضور نماینده این جشنواره در ایران گفت :  حضور نماینده جشنواره برلین در ایران ربطی به وزارت فرهنگ و ارشاد ندارد.به گزارش فارس ،  ظهر امروز نشست خبری حسین نوش‌ابادی سخنگوی وزارت فرهنگ و ارشاد اسلامی در حالی در این وزارتخانه برگزار شد که وزارت فرهنگ به دلیل ترکیدگی لوله‌های اب به تعطیلی کشیده شده بود.افزایش 21 درصدی بودجه وزارت فرهنگ در سال 94نوش‌ابادی در ابتدای این نشست گزارشی از بودجه فرهنگی سال 94 کشور ارائه کرد و گفت :  بودجه در نظر گرفته شده برای این وزارتخانه 770میلیارد تومان است که نسبت به سال جاری 21درصد رشد نشان می‌دهد و در کنار ان در ردیف‌های متفرقه بودجه 98 میلیارد تومان اعتبارات برای فعالیت‌های فرهنگی در نظر گرفته شده که مجموعا چیزی نزدیک به 870میلیارد تومان بودجه فرهنگی کشور در سال 94 خواهد بود.وی افزود :  این بودجه اگر به همین شکل و بدون کم و کاست در مجلس تصویب شود سال اتی بودجه فرهنگی بهتری خواهیم داشت و وزارت ارشاد در اجرای ماموریت‌های محوله توان بیشتری خواهد داشت.وی به افزایش 14درصدی بودجه اجرایی و 53درصدی بودجه عمرانی اشاره و تصریح کرد :  افزایش بودجه بیشتر در حوزه پژوهش‌های کاربردی ،  امور رفاهی نویسندگان ،  هنرمندان و روزنامه‌نگاران است و همچنین 5میلیارد تومان برای تولید فیلم‌های فاخر ،  3میلیارد تومان برای بنیاد بازی‌های رایانه‌ای و 4میلیارد برای تولید این بازی‌ها اختصاص یافته است و برای ستاد عالی کانون‌های فرهنگی هنری مساجد نیز 5میلیارد تومان در نظر گرفته شده است.وی افزود :  در مجموع اعتبارات وزارت فرهنگ را در صورت تصویب مناسب می‌بینیم البته با توجه به کاهش درامد نفتی ممکن است مجلس تصمیم دیگری بگیرد که ممکن است شاهد کاهش بودجه عمرانی باشیم.سخنگوی وزارت فرهنگ در ادامه سخنان خود به برگزاری جشنواره‌های فرهنگی هنری فجر اشاره کرد و گفت :  هدف همه این جشنواره همدلی و مشارکت برای ارتقای کمی و کیفی هنر و فرهنگ ایران و رقابت سالم است.وی با اشاره به جشنواره فیلم فجر افزود :  امسال در جشنواره فیلم فجر شاهد فیلم‌های مهمی هستیم و در جشنواره امسال 88 فیلم به بخش سودای سیمرغ ارائه شد که 22 فیلم انتخاب شد و 74 فیلم به بخش نگاه نو که یازده اثر انتخاب شده و 127 مستند ارائه شده است که هنوز نتایج انتخاب فیلم‌ها در ان بخش اعلام نشده است.نوش‌ابادی در ادامه با بیان اینکه هیات انتخاب فیلم با توجه به سطح خوب فیلم‌های ارائه شده کار سختی انجام داده است تاکید کرد :  هیات انتخاب جشنواره فیلم فجر نهایت تلاش خود را صورت داد که کسی حقش ضایع نشود و به کارهایی که راه نیافته بی توجهی نشده است بلکه می‌توانند در بخش‌های دیگر حاضر شوند.وی افزود :  هیات انتخاب جشنواره فیلم فجر هیات انتخاب قوی و کارایی بوده است و فارغ از نظرهای شخصی خود بهترین تشخیص را انجام داده‌اند.سخنگوی وزارت فرهنگ از امادگی 19 سالن سینما برای میزبانی جشنواره فجر خبر داد و گفت :  به فیلمسازان جوان و بخش خارج از مسابقه و فیلم‌های دفاع مقدس توجه ویژه‌ای شده است و امیدواریم این جشنواره و جشنواره‌های موسیقی ،  تئاتر ،  شعر و خوشنویسی بهتر از سال‌های گذشته و بدون حاشیه برگزار شود.* همه می‌توانند به فرهنگ کشور خدمت کنند حتی پناهیدر ادامه این نشست خبری نوش‌ابادی در پاسخ به امکان فعالیت جعفر پناهی کارگردان اثاری در مورد فتنه 88 که 20 سال محکومیت دارد ،  گفت :  تا زمانی که اثری داده نشده است امکان اظهارنظر وجود ندارد اما به طور کلی هرکس قصد خدمت به کشور داشته باشد فضا برای او فراهم است و منعی برای حضور شخصیت‌های مختلف فرهنگی بر اساس چهارچوب قوانین تولیدات هنری وجود ندارد و هر اثری بر اساس این قوانین و فارغ از شخصیت‌های ان بررسی شده و اجازه تولید و توزیع می‌گیرد.وی افزود :  سیاست دولت و وزارت فرهنگ و ارشاد اسلامی گسترش کار در حوزه فرهنگ و استفاده بهینه از خادمان هنری است.سخنگوی وزارت فرهنگ همچنین درباره تناقضات موجود در سخنانش درباره محمدرضا شجریان و فعالیت‌های وی ،  گفت :  به اندازه کافی در اینباره صحبت کرده‌ام و بنده کلمه ضرورت و عذرخواهی را نگفته‌ام و گفته‌ام که فاصله‌ای ایجاد شده که این فاصله‌ها باید برداشته شود و در اینباره چیز دیگری ندارم که اضافه کنم.وی همچنین در پاسخ به سؤالی درباره حضور جعفر پناهی در جشنواره فیلم برلین با توجه به محکومیت 20 ساله وی از ساخت فیلم ،  گفت :  وزارت ارشاد تلاش می‌کند کسانی که به هر دلیلی دور شده‌اند و نامهربانانه به مسائل نگریسته‌اند خودشان را نزدیک کنند.وی افزود :  وزارت ارشاد موضع سیاسی درباره اشخاص اتخاذ نمی‌کند و با افرادی که محکومیت دارند طبق قوانین عمل خواهیم کرد و التزامی به صدور بیانیه نمی‌بیند.* حضور نماینده جشنواره برلین در ایران ربطی به وزارت فرهنگ و ارشاد نداردنوش‌ابادی درباره حضور خانم انکه به عنوان نماینده جشنواره فیلم برلین در ایران و موضع وزارت ارشاد درباره فعالیت‌های وی گفت :  وظیفه وزارت ارشاد بررسی ورود و خروج افراد نیست و ان کسانی که کنترل ورود و خروج کشور را در دست دارند باید در این زمینه پاسخگو باشند.وی افزود :  تولید فیلم و ارائه به جشنواره خارجی مربوط به وزارت فرهنگ نیست و وزارت ارشاد برای فیلم اقای پناهی مجوزی صادر نکرده است.سخنگوی وزارت فرهنگ و ارشاد اسلامی در ادامه این نشست خبری در پاسخ به سؤالی درباره ارائه مجوز به موسیقی رپ ،  گفت :  انچه که اقای ارجمند درباره گفتاوای فارسی بیان کرده‌اند تناقضی با صحبت‌های من ندارد چرا که من گفته‌ام تا الان مجوزی برای این موسیقی صادر نشده ولی نگفته‌ام که در اینده مجوزی صادر نخواهد شد.* موسیقی رپ بومی شود امکان بررسی اعطای مجوز به ان وجود داردوی افزود :  موسیقی رپ اگر در چارچوب فرهنگ ایرانی و اسلامی باشد مشکلی با ان نداریم اما اگر با توجه به متدهای جهانی تولید شده باشد به دلیل انکه با فرهنگ ما سازگاری ندارد برای ان مجوز صادر نخواهد شد اما اگر با فرهنگ قومی همراه شده باشد امکان بررسی اعطای مجوز وجود دارد.نوش‌ابادی همچنین در پاسخ به سؤالی درباره شایعه دخالت اعضای کمیسیون فرهنگی مجلس در انتخاب فیلم‌های جشنواره فجر گفت :  کمیسیون فرهنگی مجلس جایگاه نظارتی دارد و تا کنون دخالت مستقیم در فعالیت‌های وزارت ارشاد نداشته است و مسائل نظارتی خود را به صورت مکتوب یا شفاهی بیان کرده‌اند و وزارت ارشاد بر اساس تعاملی که با مجلس دارد انچه بر اساس حق مجلس بوده ترتیب اثر داده و ان چه نیاز بوده توضیح داده است.وی افزود :  کمیسیون فرهنگی مجلس قبل از انجام کار به صورت رسمی و بر اساس ضوابط وزارت ارشاد در کارهای مربوط به وزارتخانه دخالت نکرده است و دخالت این کمیسیون درباره انتخاب فیلم‌های جشنواره فجر را تکذیب می‌کند.* از لغو مجوز کنسرت‌ها گله‌مندیم / کمش هم زیاد است /  حقوق هنرمندان را پیگیری می‌کنیمبه گزارش خبرنگار فرهنگی خبرگزاری فارس ،  بخش اعظمی از نشست خبری این هفته سخنگوی وزارت ارشاد به مسئله لغو کنسرت‌ها در شهرستان‌ها پرداخته شد که نوش‌ابادی در اینباره گفت :  ما از لغو بی‌مورد کنسرت‌ها در استان‌ها گله‌مندیم و این امر را ناخوشایند می‌دانیم چرا که معتقدیم اگر مراحل قانونی اعطای مجوز طی شده باشد و مجوزی صادر شده باشد التزام به اجرای قوانین ضروری است.وی افزود :  البته بعضی وقت‌ها اتفاقات و حواشی و دخالت‌هایی صورت می‌گیرد که موجب نگرانی‌های امنیتی می‌شود و مسئولین استانی مجبور به لغو مجوز کنسرت‌ها شده‌اند.نوش‌ابادی با بیان اینکه لغو مجوزها به تعداد اندکی صورت گرفته و ما همین تعداد اندک را زیاد می‌دانیم ،  تاکید کرد :  چون فرایند اعطای مجوز برگزاری کنسرت‌ها با درخواست مرکز برگزار کننده و اخذ نظر مسئولان امنیتی و سیاسی صورت می‌گیرد معتقدیم لغو این مجوزها خوشایند نیست و اگر قرار است مجوزی اعطا نشود بهتر است از اول این اتفاق نیفتد.وی در پاسخ به این سؤال که چه اقدامات عملی در اینباره صورت خواهد گرفت ،  گفت :  خوشحال نبودن ما صرفا یک اظهارنظر نیست و پیگیری‌های لازم را انجام می‌دهیم و معتقدیم لغو کنسرت‌ها مانع پیگیری حقوقی حق تضییع شده افراد نیست و ما نیز در حد خود این مسئله را پیگیری می‌کنیم و البته می‌دانیم که لغو کنسرت‌ها بر اساس مصالح استانی بوده و به حقوق مسئولان در اینباره نیز احترام می‌گذاریم.نوش‌ابادی افزود :  در این راستا در حال تدوین تفاهم‌نامه‌ای بین وزارت فرهنگ و نیروی انتظامی هستیم که به زودی تصویب خواهد شد و اقای وزیر نامه‌ای به فرماندهی نیروی انتظامی نوشته‌اند و خواستار رعایت مسائل مربوط به کنسرت‌ها در شهرستان‌ها شده‌اند.سخنگوی وزارت فرهنگ در ادامه نشست هفتگی خود درباره قانون انتشار ازاد اطلاعات و فعالیت‌های صورت گرفته توسط وزارت ارشاد ،  گفت :  انتشار ازاد اطلاعات از مطالبات جامعه و حقوق شهروندی است و تمام دستگاه‌ها موظفند اطلاعات و مقررات هر دستگاه را ارائه کند تا مردم با شناخت قوانین و وظایف ان دستگاه حق خود را بگیرند و حقی از انان ضایع نشود و در این راستا دولت ائین‌نامه اجرایی این قانون را به تصویب رسانده است.* هیچکس از محتوای احضاریه خان میلانی خبر ندارد /  از مجوز داده شده وزارت دفاع می‌کنیموی همچنین درباره احضار تهمینه میلانی به دادگاه درباره کتابش گفت :  ما و خانم میلانی و وکیل ایشان از محتوای احضاریه و اتهام متوجه شده به این هنرمند کشور مطلع نیستیم اما کتاب مذکور مجوز لازم را دارد و باید صبر کنیم.وی افزود :  ممکن است کتابی مجوز بگیرد و به زعم برخی مشکلاتی داشته باشد و ما باید ببینیم شاکی خصوصی است یا مدعی‌العموم و بر اساس چه مسئله‌ای این احضار صورت گرفته است اما ما در کل از مجوز داده شده خود دفاع می‌کنیم.* اعطای مجوز به ناصر رزازی را بررسی می‌کنیمسخنگوی وزیر فرهنگ همچنین درباره ارائه مجوز به ناصر رزازی در اداره موسیقی وزارت ارشاد و وابستگی وی به گروهک کومله ،  گفت :  برای اقای رزازی بر اساس محتوای اثر مجوز صادر شده و اگر شخص ایشان دارای سبقه امنیتی و سیاسی بوده قابل بررسی است و من با مسئولین مربوطه تماس گرفته‌ام و مسئله را به طور جدی بررسی خواهیم کرد و نتیجه را به مردم گزارش خواهیم داد.وی همچنین درباره ارائه ضوابط ممیزی کتاب با تاکید بر حق وزارت ارشاد بر ممیزی عنوان کرد :  ضوابط جدید هنوز نهایی نشده است.حسین نوش‌ابادی در بخش دیگری از این نشست خبری به سؤالاتی درباره جشنواره تئاتر فجر پاسخ داد و گفت :  انتقال جشنواره تئائر فجر از تئاتر شهر به سالن خاوران قطعی نشده و این سالن مرکز جشنواره تئاتر فجر نخواهد بود و سالن‌های وحدت ،  حافظ ،  چارسوق و  …  برگزاری این جشنواره را برعهده دارد.وی افزود :  جشنواره تئاتر فجر امسال با قدرت برگزار می‌شود و ما شاهد تئاترهای خیابانی ، ‌صحنه‌ای و کلاسیک خواهیم بود و علیرغم کاهش بودجه‌ها کیفیت برگزاری انشالله کم نخواهد شد.وی به برگزاری جشنواره‌های تئاتر در طول سال اشاره کرد و ادامه داد :  این جشنواره‌ها توسط بخش‌های خصوصی اجرا می‌شود و برند جشنواره فجر نباید مانع توسعه هنری در کشور باشد و جبران کاهش بودجه دولتی به عقیده ما با حضور بخش خصوصی امکان‌پذیر هست.*پوستر جشنواره تئاتر فجر تغییر می‌کندنوش‌ابادی همچنین به انتقادات صورت گرفته به پوستر جشنواره تئاتر فجر اشاره کرد و از تغییر این پوستر علی‌رغم هزینه‌های صورت گرفته خبر داد و گفت :  تنگناها و مسائل مدیریتی نباید بهانه‌ای باشد که متصدیان امر کارهای خودشان را انجام ندهند.سخنگوی وزارت فرهنگ و ارشاد اسلامی همچنین برای برگزاری نمایشگاه کتاب تهران در سال اتی در پاسخ به سؤال خبرنگاری گفت :  هنوز برنامه‌های این نمایشگاه کلید نخورده و انشالله سال اینده شاهد رشد کمی و کیفی این نمایشگاه خواهیم بود و نمی‌توانم درباره مکان نمایشگاه فعلا اظهارنظری بکنم.* برنامه ساخت موسیقی ارکسترهای ملی و سمفونی از هفته اینده شروع می‌شودبه گزارش خبرنگار فرهنگی فارس ، ‌سخنگوی وزارت فرهنگ در بخش دیگری از این نشست به جشنواره بین‌المللی موسیقی فجر اشاره کرد و گفت :  مشکل ارکسترهای ملی و سمفونی برطرف شده و از هفته اینده برنامه ساخت این ارکستر اغاز می‌شود و جدول اجرای ارکسترهای دیگر نیز در برنامه‌ها منظور شده و امیدواریم ارکسترهای موسیقی ملی ،  مجلسی و ارکستر صدا و سیما در اجرای برنامه مشکلی نداشته باشد.وی با قبول مشکل تاخیر در اعلام دبیر جشنواره هنرهای تجسمی فجر ،  گفت :  هرچقدر که این جشنواره‌ها تاخیر داشته باشد از ان طرف تلاش می‌شود که جشنواره بهتر برگزار شود و هیچ جشنواره‌ای از جشنواره‌های فجر تعطیل نخواهد شد.نوش‌ابادی همچنین از درخواست وزیر فرهنگ و ارشاد از رئیس‌جمهور برای اعطای اعتبار لازم برای مرمت و بازسازی فیلمخانه ملی ایران خبر داد.