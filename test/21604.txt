این در حالی است که در چند روز اخیر شایعاتی در مورد فروش کاسیاس توسط مورینیو با بالا گرفتن اختلافات انها منتشر شد.به گزارش افکارنیوز :  با این وجود منابع نزدیک به باشگاه رئال و مورینیو در گفتگویی اعلام کردند که مورینیو هیچ علاقه‌ای به از دست دادن کاسیاس که برای یک دهه شماره یک رئال است ،  ندارد.در واقع مدیران رئال ترجیح می‌دهند به قیمت از دست دادن مورینیو ،  ترجیح می‌دهند کاسیاس را حفظ کنند.اختلاف مورینیو و کاسیاس از زمان تماس گرفتن این بازیکن با بازیکنان بارسا بعد از ال کلاسیکو اغاز شد و باعث شد تا اقای خاص از او در دیدار مقابل گالاتاسرای در جام سانتیاگو برنابئو استفاده نکند.ضمن اینکه سرمربی پرتغالی بارها در صحبت‌هایش از شماره یک تیمش تنها با عنوان دروازه بان یاد کرده است.او حتی در دیدارهایی که کاسیاس با درخشش‌اش نقش مهمی در پیروزی رئال ایفا می‌کند ،  چندان علاقه‌ای به صحبت کردن در مورد او نشان نمی‌دهد. برای مثال او بعد از دیدار مقابل لیون در چمپیونزلیگ گفت :  او مانند هر دروازه بانی که برای یک تیم مهم بازی می‌کند ،  چند واکنش خوب داشت. این کاری است که او باید انجام دهد. بنا بر منابع نزدیک به کاسیاس ،  او چندان قوانین و متدهای مورینیو موافق نیست و با او ارتباط صمیمانه‌ای ندارد. حتی بعد از ماجرای درز کردن درگیری لفظی مورینیو و راموس به رسانه‌ها که مشخص شد توسط کاسیاس اتفاق افتاده ،  مورینیو تصمیم گرفت بازوبند کایپتانی را کاسیاس بگیرد اما در نهایت این تصمیم را هم اجرایی نکرد.شایعاتی در مورد خرید یک دروازه بان جدید نیز منتشر شده و نام‌هایی مانند مانوئل نویر و تیبوت کورتویس منتشر شده اما حتی اگر این اتفاق هم رخ دهد ،  در صورت حضور کاسیاس در سانتیاگو برنابئو ،  مطمئنا انها فرصت چندانی برای قرار گرفتن در ترکیب اصلی نخواهند داشت.