رئیس هیئت فوتبال استان اذربایجان شرقی گفت :  درخواست هواداران تبریزی از علی دایی هم منطقی است هم غیر منطقی.جواد ششگلانی در گفتگو با شبکه خبر درباره توهین به علی دایی در بازی مقابل فولادگستر تبریز در فینال جام حذفی گفت :  این اتفاق دو بخش دارد که البته با این کار هواداران موافق نیستم ؛  یکی اینکه تماشاگران تبریزی از علی دایی توقع داشتند به خاطر اذری بودن کاری کند پرسپولیس به نماینده تبریز ببازد که این موضوع در فوتبال حرفه‌ای محلی از اعراب ندارد و داشتن این توقع در فوتبال حرفه‌ای منطق نیست.رئیس هیئت فوتبال استان اذربایجان شرقی افزود :  اینکه هواداران از دایی انتظار داشتند بعد از به ثمر رساندن گل زیاد خوشحالی نکند منطقی است چون وی متعلق به این خطه از ایران است و این همه خوشحالی پس از رسیدن به گل ،  تماشاگران را تحریک کرد و منجر به اتفاقات پیش امده شد . ششگلانی گفت :  به هر صورت فوتبال همین است و نمی‌توان از کسی توقع داشت تیمش را بازنده کند.وی درباره حمله به دایی در فینال جام حذفی گفت :  در اتفاق افتادن این موضوع تردید دارم و در حال بررسی این هستم که ایا این مسئله رخ داده است یا خیر ؛  چون در منطقه‌ای که این اتفاقات افتاده است هیچ تماشاگری حق حضور نداشت و به همین دلیل کسی نمی‌توانست در انجا به دایی حمله کند.ششگلانی گفت :  در کنار اتوبوس پرسپولیس 7 تا 8 نفر برای گرفتن امضا و عکس یادگاری حاضر شدند که اگر این اتفاق برای دایی رخ داده باشد می‌توانست به راحتی ضارب را دستگیر کند . البته این موضوع را پیگیری خواهم کرد و نتایج را اعلام می‌کنم.وی تصریح کرد :  اصلا بحث چاقو و یا چاقو کشی در این مسئله مطرح نبوده است و اگر هم این اتفاق رخ داده باشد با یک سوزن و یا میخ به دایی حمله شده است.