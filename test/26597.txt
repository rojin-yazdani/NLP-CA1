همایش بررسی منشور اخلاق انتخاباتی با حضور رئیس ستاد انتخابات در وزارت کشور اغاز به کار کرد. به گزارش مهر ،  در این همایش علاوه بر نمایندگان احزاب و گروه‌های سیاسی ،  افرادی از حوزه ،  دانشگاه ،  جامعه مدرسین حوزه علمیه قم ،  وزارت ارشاد ،  بسیج و دفاتر ائمه جمعه سراسر کشور حضور دارند.قرار است در این همایش علاوه بر وزیر کشور و رئیس ستاد انتخابات ،  برخی مسئولان و فعالان سیاسی به ویژه وزیر فرهنگ و ارشاد اسلامی ،  رئیس سازمان صداوسیما ،  حجت‌الاسلام مهدی کروبی و حبیب‌الله عسگراولادی سخنرانی کنند.سند نهایی منشور اخلاقی انتخابات با نگاه ویژه به رعایت اخلاقیات در انتخابات مجلس هشتم امروز در این همایش در اختیار مخاطبان این منشور اعم از مجریان ،  ناظران ،  نامزدهای انتخابات ،  رسانه‌ها و مردم قرار می‌گیرد.معاون اداره کل سیاسی وزارت کشور و دبیر همایش منشور اخلاقی انتخابات در این باره گفت :  منشور اخلاقی انتخابات بر اساس رویکرد اخلاق محوری در عرصه فعالیت‌های سیاسی به ویژه هشتمین دوره انتخابات مجلس شورای اسلامی تدوین شده که امروز در اختیار مخاطبان قرار می‌گیرد. مهدی علیخانی صدر درباره روند تدوین منشور اخلاقی انتخابات نیز اظهار داشت :  این منشور بر اساس رهنمودهای امام راحل ( ره )  و تاکیدات رهبر انقلاب به ویژه در سفر اخیر ایشان به یزد درباره رعایت اخلاق انتخاباتی در کارگروهی متشکل از نخبگان و اندیشمندان از حوزه‌های مختلف تدوین شده است.دبیر همایش منشور اخلاقی انتخابات افزود :  این منشور ،  نیمه بهمن امسال در دیدار رئیس ستاد انتخابات و اعضای کمیته تدوین کنندگان این منشور با مراجع محترم تقلید ایات عظام مکارم شیرازی ،  صافی گلپایگانی و نوری همدانی به انان ارائه و از رهنمودهای انان در تهیه متن نهایی استفاده شد.وی ابراز امیداوری کرد که با رعایت محورهای منشور اخلاقی انتخابات ،  هشتمین دوره انتخابات مجلس در فضایی اخلاقی ،  فراگیر و سالم برگزار شود.