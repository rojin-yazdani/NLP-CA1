 		حمله ماموران شهرداری به ارتباطی E679 همراه اول واقع در منطقه اختیاریه طی روزهای گذشته واکنش رییس کمیته مخابرات مجلس را به همراه داشت‌.به گزارش تسنیم، رییس کمیته مخابرات مجلس گفت: شهرداری و شورای شهر ظاهرا با اقدامی غیرعقلانی به‌دنبال جمع‌آوری موبایل در تهران هستند که پیشنهاد می‌کنم دنبال راه‌حل مناسب‌تری باشند.اقدامی غیر‌عقلانیرمضانعلی سبحانی‌فر، اقدامات شهرداری و شورای شهر در راستای جمع‌آوری سایت‌های اپراتورهای موبایل را غیر‌عقلانی مطرح کرد و گفت: به نظر می‌رسد این کار شیوه‌ای غیر اصولی است زیرا اگر قرار باشد به این شکل برخورد کنند باید تمامی سایت‌های BTS را از سطح شهر جمع‌آوری نمایند.وی عنوان کرد: اگر راه‌حل مناسبی انتخاب نشود، شهرداری ظاهرا تا جمع کردن موبایل از سطح تهران پیش خواهد رفت زیرا معنای چنین برخوردی غیر از این نیست.سایت‌های مشترک برای تمامی اپراتورهارییس کمیته مخابرات مجلس با بیان اینکه شهرداری باید با اپراتورهای موبایل و سازمان تنظیم مقررات و ارتباطات رادیویی دور یک میز بنشیند و مشکلات را حل کند، گفت: یکی از راهکارها برای کاهش تعداد سایت‌های مخابراتی، استفاده از سایت‌های مشترک برای تمام‌ اپراتورهای موبایل است. به این شکل در پوشش و آنتن‌دهی موبایل هم خللی ایجاد نمی‌شود.او افزود: وقتی شهرداری با ضرب‌الاجل سایت‌ها را جمع‌آوری می‌کند حقوق بخشی از مشترکان موبایل ضایع می‌شود.نادیده گرفتن حقوق مردمسبحانی‌فر با تاکید بر اینکه هزینه راه‌اندازی هر سایت مخابراتی برای اپراتورها بسیار سنگین است، اذعان کرد: شهرداری و کمیسیون ماده 100 با جمع‌آوری سایت‌ها، علاوه بر تضییع حقوق اپراتورهای موبایل، حقوق مشترکین را نیز نادیده می‌گیرد که این کار اصلا شایسته این نهاد نیست.وی در پاسخ به این سوال که با ادامه چنین رفتاری، مجلس در بعد قانونی و جلوگیری از تضییع حقوق مشترکین موبایل و اپراتورها ورود نمی‌کند، گفت: مشکل در حال حاضر این است که هر کس راه خودش را می‌رود اما با این حال اگر خلای قانونی دیده شود، قطعا وارد موضوع می‌شویم. رییس کمیته مخابرات مجلس با بیان اینکه اکنون خلای قانونی در این زمینه مشاهده نمی‌کنم، تصریح کرد: اگر اپراتورها احساس می‌کنند مشکلات عدیده‌ای برای آنها در نصب و راه‌اندازی آنتن‌های تلفن همراه ایجاد شده است و نیاز به تصویب قانونی در مجلس دارد، بهتر است لایحه‌ای به ما در مجلس ارایه شود تا ما آن را به قانون تبدیل کنیم تا از این طریق مشکلات توسعه تلفن‌همراه از پیش‌روی آنها برداشته شود.شهرداری‌: دکل‌ها زیبایی شهر را بر هم زده استچنین کاری از سوی شهرداری جدید نیست‌. پیش از این گفته شده بود برای سایت‌هایی که فاقد مجوز حقوقی باشند، با دستور دادستان حکم قضایی صادر می‌شود و در نتیجه دکل‌های مربوطه جمع‌آوری می‌شوند. شهرداری معتقد است تعدد دکل‌های ارتباطی در شهر، زیبایی آن را بر هم زده علاوه بر اینکه می‌تواند سلامتی مردم را نیز تهدید کند.این اتفاق در حالی رخ می‌دهد که دو هفته گذشته رحمت‌الله حافظی، رییس کمیسیون سلامت شورای شهر تهران‌ نسبت به نصب دکل‌های مخابراتی از سوی اپراتورهای همراه هشدار داد و اعلام کردکه دیگر اجازه نصب حتی یک دکل مخابراتی در شهر تهران را نمی‌دهد چرا‌که نمی‌خواهد تهران به مزرعه دکل‌های مخابراتی تبدیل شود.یک دهه اختلاف میان شهرداری و اپراتورهااین اظهارات مربوط به یک اختلاف چند ساله بین شهرداری تهران و برخی اپراتورهای همراه همچون شرکت ارتباطات سیار ایران است. اسفند‌ماه سال گذشته وقتی این شرکت از سوی وزارت ارتباطات درباره اختلال شبکه‌های 3G و 4G اخطار دریافت کرد مدیر‌عامل آن اعلام کرد که اختلالات به‌وجود آمده نه به دلیل نواقص در ایجاد این شبکه‌ها بلکه به دلیل جمع‌آوری دکل‌های مخابراتی از سوی شهرداری در مناطق مختلف بوده است.وحید صدوقی، مدیر همراه اول‌ برخی اختلالات شبکه این اپراتور را در حال حاضر به دلیل جمع‌آوری دکل‌های مخابراتی از سوی شهرداری در مناطق مختلف می‌داند و معتقد است اینکه شهرداری سایت‌های مخابراتی را جمع‌آوری می‌کند، بزرگ‌ترین خیانت را به مردم کرده زیرا بررسی‌های همراه اول و سازمان انرژی‌‌‌ اتمی نشان می‌دهد در صورت بالا‌ بودن سیگنال، میزان مضرات تشعشعات موبایل کاهش پیدا می‌کند.وی سال گذشته گفته بود وقتی 15 سایت در شهر جمع‌آوری می‌شود، قطعا ارتباط در منطقه قطع خواهد شد. بیش از 200 سایت طی سه سال در انبار همراه اول خاک می‌خورد و شهرداری مجوز نصب نمی‌دهد.وی تصریح کرد: وقتی ظرفیت توسعه پیدا می‌کند و مشترکین افزوده می‌شوند باید ظرفیت سایت برای پوشش‌دهی متناسب باشد، علاوه بر آن در تهران هر روز آپارتمان‌سازی می‌شود و ما نیز باید طراحی‌های سایت‌های خود را متناسب با آن تغییر دهیم. وقتی اجازه این ظرفیت‌سازی به همراه اول داده نشود، با مشکل مواجه خواهیم شد. 		 	