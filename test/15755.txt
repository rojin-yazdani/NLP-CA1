وزن میوه در سبد خانوارهای ایرانی هرروز سبک‌تر از قبل می‌شود. افزایش‌های لجام‌گسیخته قیمت میوه به‌خصوص در ماه‌های اخیر سبب شده تا بسیاری از مردم کمتر از ماه‌ها و سال‌های قبل میوه تهیه کرده و مصرف کنند که این مهم برای اینده سلامت جامعه ایرانی خطرافرین است. به گزارش قانون ،  قیمت میوه که در سال‌های قبل عمدتا در شب عید و برخی مناسبت‌های سال افزایش می‌یافت ،  در ماه‌های اخیر بدون هیچ بهانه‌ای ،  بیشتر و بیشتر شده است تا انجا که دیگر در مغازه‌های میوه فروشی قیمت‌های دو سه هزار تومانی یافت نمی‌شود. میانگین قیمت میوه در تهران از کیلویی هشت هزار تومان تجاوز کرده است. افزایش قیمت میوه اما در حالی رخ می‌دهد که سهم میوه در سبد خرید خانوار به طور محسوسی کاهش یافته و ایرانی‌ها نسبت به قبل بسیار کمتر میوه می‌خرند و کمتر میوه می‌خورند. روزگاری نه چندان دور ،  وفور میوه و قیمت‌های نازل ان سبب می‌شد تا همیشه یخچال‌خانه‌های شهروندان پر از میوه باشد اما در سال‌های اخیر ،  قیمت‌های نجومی میوه تقریبا یخچال اکثر شهروندان را تهی از میوه یا حداقل از ان کرده است. زمانی ،  دست پدرها وقتی خانه می‌امدند پر از پاکت‌های میوه بود و در را با پا باز می‌کردند و اکنون با قیمت‌های گزاف میوه ،  پایی برای رفتن به خانه ندارد. گزارش میدانی خبرنگار قانون از میوه فروشی‌ها و میادین میوه و تره بار تهران نیز حاکی از ان است که میل شهروندان برای خرید میوه تنها به دلیل گرانی بی حد و حصر ان بسیار کم شده اما دولت برای ان تدبیری نمی‌اندیشد. اعتراض روحانی به جایی نرسیددرج قیمت‌های گزاف در میوه فروشی‌های شهر و کاهش مصرف ان از سوی مردم چندی قبل و پس از گرانی نوروزی میوه صدای اعتراض حسن روحانی ،  رئیس جمهور را دراورد که در نامه‌ای به اسحاق جهانگیری معاون اول خود از افزایش قیمت 70 تا 164 درصدی بعضی از میوه‌ها در روزهای اغازین سال گله کرد و وی خواست تا از همین برهه از سال تمهیدی بیندیشد تا با تغییر شیوه خرید میوه وزارت جهاد کشاورزی قیمت میوه برای نوروز 95 وضعیت بهتری را داشته باشد. جهانگیری هم به دنبال نامه رئیس جمهور طی نامه‌ای به رضا ویسه معاون هماهنگی و نظارت خود از وی خواست با برگزاری جلساتی با مسئولان وزارت صنعت و کشاورزی تا شهریور ماه برای تامین و توزیع میوه در نوروز سال 95 چاره اندیشی کند. اما گرانی قیمت میوه تنها محدود به نوروز 94 نشد و در هفته‌های پس از ان و تا همین روزهای اخیر ،  شتاب قیمت‌ها ادامه یافت تا دولت که در اندیشه برنامه ریزی برای میوه عید 95 بود ،  در ماتم گرانی میوه تابستان 94 گیر بماند. اغاز گرانی‌های جدیداستارت گرانی میوه در سال جاری همزمان با نوبر میوه‌های بهارانه همچون گوجه سبز وچاغاله‌بادام زده شد. اما هنگامی که شهروندان قیمت‌های 80 هزار تومانی و 100 هزار تومانی برای هر کیلو چاغاله را دیدند ،  گمان نمی‌کردند این گرانی دامان سایر میوه‌های بهاری مثل توت‌فرنگی ،  گیلاس ،  البالو ،  زرد الو و  …  را نیز بگیرد و انها مجبور شوند میوه‌هایی که تا یکی دو سال قبل حداکثر کیلویی سه تا چهار هزار تومان می‌خریدند را در روزهای پایانی بهار 94 ،  15 تا 20 هزار تومان بخرند. هم اکنون در میوه فروشی‌های مرکز شهر هرکیلو زرد الو 14 هزار تومان ،  گیلاس 18 هزار تومان ،  البالو 16 هزار تومان ،  توت فرنگی 12 هزار تومان به فروش می‌رسد. قیمت هر کیلو سیب قندک نیز 14 هزار تومان ،  پرتقال والنسیا 9 هزار تومان ،  لیمو شیرین 14 هزار تومان و کیوی 8 هزار تومان است که البته با توجه به نوع کیفیت میوه‌ها ،  قیمت در مغازه‌ها به دفعات متغیر می‌شود. کاهش خرید میوه از سوی مردمگفت وگوی قانون با برخی میوه فروش‌های مرکز تهران حکایت از ان داشت که میزان خرید میوه توسط مردم از میوه فروشی‌ها بسیار کاهش یافته و دیگر از خریدهای 10 و 20 کیلویی میوه خبری نیست. سال‌ها قبل ،  وفور میوه و قیمت‌های مناسب ان سبب می‌شد تا شهروندان به خرید سبدی یا صندوقی میوه بپردازند تا انجا که دور ریز میوه در منازل شهروندان زیاد بود. اما گفته‌های میوه فروشان تهرانی حاکی است که اکنون و به خصوص در ماه‌های اخیر ،  شهروندان در خرید میوه به دو تا سه کیلو قناعت می‌کنند. خرید میوه‌های دانه‌ای در شماری از میوه فروشی‌های تهران رواج یافته و مردم عمدتا ترجیح می‌دهند در خرید میوه وسواس زیادی به خرج داده و خرید حداقلی داشته باشند. درخواست برای خرید 500 گرمی میوه‌ها به خصوص انها که قیمت‌شان از 10 هزار تومان بالاتر است ،  تقریبا در تمامی میوه‌فروشی‌های شهر دیده می‌شود تا حتی به طور تزیینی و نمادین نیز میوه در منازل شهروندان وجود داشته باشد. شلوغی میادین شهرداری اما در حالی که قیمت‌های میوه در میوه‌فروشی‌های سطح شهر سر به فلک کشیده ،  گروهی از مردم رهسپار میادین میوه و تره بار شهرداری هستند تا شاید در انجا میوه را با قیمت مناسب تهیه کنند. قیمت میوه در میادین میوه و تره بار حداقل 50 درصد از قیمت‌های سطح شهر پایین‌تر است و با انکه کیفیت ان با میوه مغازه‌های شهر برابری نمی‌کند اما نیاز گروهی از شهروندان را تامین می‌کند. با این حال ،  گفته‌های غرفه داران میادین میوه و تره بار شهرداری تهران نیز حکایت از کاهش خرید میوه از سوی شهروندان دارد. یکی از غرفه داران میدان میوه‌وتره بار قزل قلعه  ( ال احمد )  به خبرنگار قانون می‌گوید :  میزان خرید میوه از سوی مردم از سال گذشته روند کاهشی داشته است. با انکه تعداد مراجعه کنندگان به میادین میوه و تره بار کم نشده و حتی بیشتر نیز شده است ،  اما مقدار میوه‌ای که شهروندان تهیه می‌کنند بسیار کم و باعث شده است تا غرفه داران نیز میوه کمتری را عرضه کنند. این مسئله باعث زیان غرفه داران میادین میوه و تره بار نیز شده چرا که فروش سال‌های قبل را ندارند و با کسر اجاره بهای غرفه ،  چیز زیادی عاید غرفه داران نمی‌شود. اعرابی معاون بازرگانی سازمان میادین میوه و تره بار شهرداری تهران در این باره به خبرنگار قانون می‌گوید :  به طور طبیعی با افزایش سطح عمومی قیمت‌ها و کاهش قدرت خرید ،  میزان خرید محصولات مختلف کاهش می‌یابد. اما به طور قطع نمی‌توان گفت که میزان فروش میوه در میادین نسبت به سال‌های قبل کاهش یافته است. وی اظهار می‌دارد :  همواره شهروندان نسبت به محصولاتی که در میادین میوه و تره بار عرضه می‌شود  ،  اطمینان دارند و چون نرخ نامه رسمی و مصوب برای انواع میوه وجود داشته و از طرفی نظارت بر کیفیت محصولات می‌شود ،  شاهد افزایش مراجعه مردم به میادین میوه هستیم. معاون سازمان میادین میوه و تره بار شهرداری تهران با اشاره به اینکه روزانه بالغ بر 500 هزار نفر از میادین میوه‌وتره‌بار خرید می‌کنند ،  می‌افزاید :  سطح قیمت محصولات کشاورزی در میادین میوه فاصله‌ای زیادی با سطح شهر دارد و این مهم سبب شده تا میادین میوه نقشی مهم در اقتصاد خانوارهای تهرانی داشته باشند. میوه لک‌دار مشتری دارد ! اما یکی از نکات قابل تامل در گزارش میدانی خبرنگار قانون از میوه فروش‌های تهران ،  مراجعه شماری از شهروندان برای تهیه میوه‌های به اصطلاح زده دار یا لک دار بود که به گفته برخی مغازه داران ،  درخواست برای خرید این گونه میوه‌ها زیاد است. بر اساس عرف رایج در میوه فروشی‌ها ،  میوه‌های لک دار یا له شده یک سوم قیمت میوه‌های سالم به فروش می‌رسد و از انجا که قیمت میوه بالاست ،  شماری از شهروندان دنبال میوه لک دار می‌روند تا به نوعی شرمنده زن و بچه خود نشده و میوه حداقلی به خانه ببرند !  در چنین شرایطی کم توجهی مسئولان دولتی به وی‌ژه در حوزه وزارت کشاورزی و البته تعزیرات حکومتی سبب شده تا جولان قیمت در میوه و تره بار ادامه یابد. تازه‌ترین گزارش بانک مرکزی حاکی است که در هفته اول خرداد ماه ،  در میادین زیر نظر شهرداری گیلاس عرضه نمی‌شد و پرتقال درجه یک و طالبی عرضه کمی داشت اما سایر اقلام میوه و سبزی تازه که تعدادی از انها از نظر کیفی در مقایسه با سایر میوه فروشی‌ها متفاوت بودند ،  به نرخ مصوب سازمان میادین میوه و تره بار عرضه می‌شد.بر این اساس ،  میوه فروشی‌های سطح شهر اقلام میوه و سبزی تازه را عرضه می‌کردند که در گروه میوه‌های تازه قیمت سیب زرد تخم لبنان معادل 0 / 4 درصد و طالبی 2 / 1 درصد کاهش اما بهای سایر اقلام این گروه بین 0 / 8 تا 9 / 4 درصد افزایش داشت. در گروه سبزی‌های تازه قیمت سبزی‌های برگی ثابت بود و بهای سایر اقلام این گروه بین 1 / 2 تا 11 درصد کاهش یافت. صیفی به جای میوهیکی از نکات بارز در اتفاقات اخیر بازار میوه ،  افزایش گرایش مردم به مصرف صیفی جات و تره بار به عنوان جایگزینی برای میوه است. قیمت صیفی جات به نسبت میوه بسیار پایین‌تر است و از این رو ،  شهروندان بیش از قبل به خرید خیار ،  گوجه ،  کاهو ،  کلم و  …  می‌پردازند که البته نوع سلامت صیفی جات نیز خود جای سوال دارد !  با این حال ،  بازار فروش صیفی جات این روزها داغ است و قیمت‌های ان نیز قابل تحمل. هم اکنون در میادین میوه شهر تهران هر کیلو بادمجان هزار و 600 تومان ،  باقلا سبز هزار و 500 تومان ،  خیار چنبر دو هزار تومان ،  خیار رسمی هزار و 800 تومان ،  کدو 900 تومان ،  کلم هزار تومان و گوجه فرهنگی هزار و 200 تومان عرضه می‌شود که این محصولات سهم زیادی در سبد خرید شهروندان دارد. افزایش قیمت سبزیجات و میوه در ماه‌رمضان تداوم روند افزایشی قیمت میوه با توجه به نزدیکی به ماه مبارک رمضان روزهای تاریک‌تری را در انتظار بازار میوه و خرید‌های مردم قرار داده است. در این باره رئیس اتحادیه بارفروشان مشهد گفته که قیمت میوه و تره‌بار را میزان عرضه و تقاضا مشخص می‌کند و از این رو ،  افزایش قیمت سبزیجات و میوه در ماه رمضان قطعی است. حسین ساکن اظهارداشته قیمت میوه و سبزیجات را عرضه و تقاضا مشخص می‌کند و طبیعتا با اغاز ماه مبارک رمضان و افزایش تقاضا برای سبزیجات و برخی از میوه‌ها با افزایش قیمت ان‌ها روبه‌رو خواهیم بود.وی با بیان اینکه طی سال‌های گذشته خرده‌فروشان قیمت میوه و سبزیجات را بسیار افزایش می‌داده‌اند ،  اظهارکرده که متاسفانه ساختار مناسبی در زمینه تعیین قیمت در خرده‌فروشی‌ها وجود ندارد و به همین دلیل در مواقعی که تقاضا افزایش می‌یابد شاهد افزایش قیمت توسط خرده‌فروشان هستیم. در چنین شرایطی باید منتظر ماند و دید که تصمیمات دولتی می‌تواند نجات بخش بازار میوه باشد یا باید منتظر خالی شدن سفره شهروندان از میوه بود.