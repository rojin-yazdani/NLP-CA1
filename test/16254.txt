در حالی تا یکی دو روز دیگر جاده‌های کشور باید اماده به دوش کشیدن بار سنگین ترافیک حاصل از سفرهای نوروزی باشند که از این جهت وضعیت مناسبی در کشور وجود ندارد. در این میان افزایش عوارض عبور از بزرگراه‌ها هم خودش به یک بحث جدید تبدیل شده است. اما جنجالی‌تر از افزایش عوارض ،  تصمیم دولت برای دریافت عوارض از بزرگراه تهران شمال است.به نوشته تهران امروز ،  اخذ عوارض از بزرگراه‌ها هر چند از نظر اقتصادی یک اصل پذیرفته شده است و کارشناسان حوزه حمل‌ونقل ان را برای جلب سرمایه‌گذاران بخش خصوصی یک مشوق لازم و مناسب می‌دانند اما تصمیم دولت برای گرفتن عوارض از مسافران نوروزی در بزرگراه نیمه‌تمام و پر حرف و حدیث تهران -  شمال را باید از این قاعده مثتنی کرد. این بزرگراه سال هاست که در دست ساخت است و تا به حال بخش عظیمی از بودجه عمرانی کشور طی سال‌های متمادی خرج ساخت ان شده اما بی‌نتیجه. جدیدترین و بحث‌برانگیزترین تصمیم دولت در این خصوص اما به تصمیم انها برای گرفتن عوارض از شهروندان برای عبور از بخش کوچک تکمیل شده این بزرگراه بر می‌گردد.بر اساس تصمیم دولت مسافران نوروزی امسال باید برای عبور از قطعه 4 ازادراه تهران  -  شمال حدفاصل مرزن اباد تا چالوس عوارض پرداخت کنند. به‌دنبال موافقت دولت با افزایش نرخ عوارض ازادراه‌ها در سال جدید ،  برای قطعه چهار ازادراه تهران  -  شمال هم در سال جدید عوارض تعیین می‌شود. قطعه چهار این ازادراه از مرزن اباد تا چالوس  ( 21 کیلومتر )  ادامه دارد و در سال گذشته به بهره‌برداری رسید. در زمان افتتاح اعلام شد که تاچند ماه عوارضی بابت این ازادراه دریافت نمی‌شود ،  ضمن انکه در ان زمان هنوز ساختمان عوارضی هم در این ازادراه ساخته نشده بود.براین اساس ،  دریافت عوارض از این ازادراه قطعی شده است ،  اما هنوز پیمانکار پروژه و دولت برسر قیمت این عوارض به توافق نرسیده‌اند. به‌طور حتم تا پیش از سفرهای نوروزی این نرخ ،  نهایی می‌شود. به این ترتیب ،  مسافران نوروزی که امسال از این ازادراه عبور کنند باید عوارض بپردازند ،  ضمن انکه با ساخت این بخش از ازادراه زمان سفر در این مسیر یک ساعت کوتاه‌تر شده است.احتمال تعیین عوارض بین 1500 تا 3000 تومان برای مسیر مرزن اباد تا چالوس بسیار زیاد است.لاهوتی :  دریافت عوارض از این مسیر منطق نداردمهرداد لاهوتی عضو کمیسیون عمران مجلس شورای اسلامی با بیان اینکه در همه جای دنیا برای ازادراه‌ها عوارض تعیین می‌شود و این کار این حسن را دارد که سرمایه‌گذاری را برای بخش خصوصی دارای توجیه اقتصادی می‌کند به تهران امروز می‌گوید :  دریافت عوارض از بزرگراه‌ها کاملا هم قانونی است به شرطی که در ان مسیر جاده‌ای دیگر هم برای عبور بدون عوارض وجود داشته باشد. او با بیان اینکه بودجه دولت به هیچ‌وجه جوابگوی نیازهای عمرانی نیست می‌گوید :  دریافت عوارض باعث می‌شود بتوانیم از سرمایه‌های بخش خصوصی برای توسعه زیرساخت‌های کشور استفاده کنیم. لاهوتی اما در ادامه تاکید می‌کند دریافت عوارض از بخش مرزن اباد -  چالوس به هیچ‌وجه منطقی و قابل قبول نیست. در حال حاضر یک فاز از این بزرگراه هم تکمیل نشده است. دریافت عوارض زمانی منطقی و قانونی خواهد بود که این بزرگراه تکمیل شود. او درخصوص افزایش عوارض بزرگراه‌ها از جمله ازاد راه پردیس – تهران می‌گوید :  این افزایش قیمت در صورتی که متناسب با تورم باشد با توجه به افزایش هزینه‌ها و سختی کار نگهداری از بزرگراه‌ها منطقی است.وعده تازه برای تکمیل ازاد راه تهران -  شمالدر حالی دولت با تعیین عوارض برای عبور از بخش‌های اماده شده بزرگراه تهران – شمال به نارضایتی بیشتر مسافران دامن زده که خبرها حاکی از وجود مشکلات مهم برای تکمیل این پروژه است. به‌طوری که با وجود اینکه پیش از این مسئولان ،  زمان تکمیل و افتتاح ازادراه تهران  -  شمال را 18 ماه دیگر اعلام کرده بودند طی وعده‌ای جدید بهره‌برداری از قطعه یک این پروژه قدیمی وزارت راه به 30 ماه دیگر موکول شده است. به گزارش ایسنا ،  حسن احمدی‌نوری  -  معاون شرکت ساخت و توسعه زیربناهای حمل‌ونقل  -  گفت :  امیدواریم ظرف 30 ماه اینده قطعه یک ازادراه تهران _ شمال افتتاح شود. وی با بیان اینکه وزیر راه و شهرسازی شورای راهبردی برای ازادراه تهران _ شمال تشکیل داده است ،  گفت :  این شورا به‌طور مرتب تشکیل جلسه داده و این پروژه را رصد می‌کند و گزارش‌هایی نیز در این زمینه تهیه و به رئیس‌جمهور ارائه می‌کند. احمدی‌نوری با بیان اینکه پیشرفت فیزیکی قطعه یک ازادراه 47 درصد است ،  افزود :  البته مشکلاتی بین طرف چینی و بنیاد مستضعفان وجود دارد و در این زمینه مذاکرات فشرده‌ای نیز با طرف چینی انجام شده که امیدواریم این مشکلات برطرف شود. معاون شرکت ساخت و توسعه زیربناهای حمل‌ونقل با بیان اینکه ازادراه تهران  -  شمال پروژه بسیار سنگینی است و قطعه یک ان از منطقه سرد و کوهستانی عبور می‌کند ،  گفت :  برای به اتمام رساندن این قطعه نیاز به سه دوره تابستان داریم که کارها به سرعت انجام شود چون همیشه در فصل زمستان کارها با کندی مواجه می‌شوند. احمدی‌نوری گفت :  پیشرفت فیزیکی قطعه یک ازادراه تهران  -  شمال ماهانه حدود یک درصد است که اکثر تونل‌های این قطعه حفر شده و با توجه به اینکه شش ماه در سال فصل سرما بوده و زمستان نیز باعث می‌شود که عملیات اجرایی به سختی به پیش برود. معاون ساخت و توسعه ازادراه‌ها گفت :  به بهره‌برداری رسیدن این پروژه و به اتمام رساندن قطعه یک ازادراه در اولویت اول قرار دارد با توجه به محدودیت منابعی که وجود دارد اولویت این است که به پروژه‌هایی که پیشرفت فیزیکی دارند بپردازیم و به‌طور همزمان هم اعلام می‌کنیم که امادگی همکاری با سرمایه‌گذاران را داریم چون کل پروژه ازادراه تهران  -  شمال به طول 121 کیلومتر با مشارکت بنیاد مستضعفان است و باید صحبت‌هایی با بنیاد شود تا مشخص شود انها سرمایه‌گذار می‌اورند یا اینکه خودشان تمایل به ادامه کار دارند. احمدی‌نوری درباره اتمام دوران مشارکت بنیاد مستضعفان در این ازادراه گفت :  دوران مشارکت شامل دوره احداث و دوره بهره‌برداری است ؛  دوره احداث ممکن است به دلیل مختلفی از جمله تورم ،  افزایش قیمت قیر ،  ازادسازی مسیر ،  شرایط سخت منطقه ،  تامین نشدن به موقع منابع مالی ،  ریالی و ارزی به تاخیر بیفتد لذا این مسائل باعث می‌شود دوره احداث طولانی شود.