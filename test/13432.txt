سازمان نظارت بر رسانه‌های بریتانیا  ( افکام )  تصمیم گرفته است پخش برنامه‌های پرس تی وی را از طریق سرویس پخش دیجیتال ماهواره‌یی برنامه‌های رادیو و تلویزیون انگلیس موسوم به اسکای  ،  حذف کند.به گزارش ایسنا این خبری است که طی روزهای اخیر واکنش‌های متعددی را از سوی شبکه انگلیسی زبان ایران ( پرس تی وی )  ،  مخاطبان این شبکه و همچنین عده‌ای از تحلیلگران سیاسی بین‌المللی به همراه داشته است.افکام در حالی به متوقف کردن برنامه‌های شبکه پرس تی‌وی در انگلیس به خاطر ان چه مشکلات اداری در فعالیت پرس تی‌وی خوانده است ،  تصمیم گرفته که مسوولان پرس تی وی این حرکت را نقض قوانین رسانه‌یی انگلیس و در نتیجه‌ی فشارهای فزاینده افرادی خاص در خانواده سلطنتی و دولت انگلیس ،  می‌دانند.در تازه‌ترین اظهار نظر در این باره ،  اسماعیل سلامی ،  تحلیلگر سیاسی در واکنش به حذف پرس از ماهواره اسکای گفت که این شبکه خبری جایگزین که افکام ناامیدانه سعی بر به سکوت واداشتن ان دارد ،  به یکی از تازه‌ترین قربانیان تروریسم فکری تبدیل شده است.این تحلیلگر سیاسی روز یکشنبه 24 مهر ماه به پرس تی وی گفت :  در پی ناکامی افکام در به سکوت واداشتن پرس تی‌وی مستقر در تهران به خاطر گفت‌وگوی جنجال‌برانگیز با مازیار بهاری ،  روزنامه‌نگار در زمان بازداشتش در تهران ،  اکنون به بهانه این که پخش محتوای برنامه‌های تولیدی این شبکه مستقر در انگلیس تحت نظارت دفتر تهران است ،  تصمیم به حذف این شبکه از ماهواره اسکای گرفته است. این در حالی است که این بهانه بدون توجه به این حقیقت بیان شده است که پرس تی‌وی همواره خود را به عنوان یک شبکه مستقر در تهران معرفی کرده است.این کارشناس مسائل سیاسی معتقد است که تروریسم فکری یا هرگونه عمل اعدام روح حقیقت یا به سکوت واداشتن صدای عدالت علیه ان‌هایی به کار گرفته شده است که به نوعی صدای مخالف نقض حقوق بشر یا قوانین بین‌المللی از سوی رژیم صهیونیستی و دولت‌های حامی ان بوده‌اند.سلامی نمونه دیگری از قربانیان تروریسم فکری را برکناری اوکتاویا نصر ،  دبیر ارشد سابق سی‌ان‌ان در امور خاورمیانه دانست و گفت :  نصر در جولای 2010 صرفا به خاطر ادای احترام و هم‌دردی در توییتر با محمد حسین فضل الله ،  روحانی لبنانی برکنار شد.این کارشناس مسائل بین‌المللی همچنین به هلن توماس ،  گزارشگر ارشد پیشین کاخ سفید مشهور به بانوی خبرنگاری اشاره کرد که وی نیز پس از این که عقیده قلبی خود را درباره فلسطین و اسراییلی‌ها ابراز کرد قربانی تروریسم فکری شد و در نهایت مجبور شد با حرفه خود خداحافظی کند. وی افزود :  درک انگیزه‌های افکام از این اقدامات علیه پرس تی‌وی دشوار نیست ؛  چرا که این شبکه خبری وحشی‌گری پلیس انگلستان علیه دانشجویان معترض ،  هزینه‌های گزاف ازدواج سلطنتی را افشا و از همه مهمتر این که همواره رژیم صهیونیستی را مورد انتقاد قرار داده و از موضوع فلسطین حمایت کرده است.***به گزارش خبرگزاری دانشجویان ایران ،  افکام در 23 مه 2010 حکمی را صادر و ادعا کرد :  پرس تی‌وی با پخش گزیده 10 ثانیه‌ای از مصاحبه‌ای با مازیار بهاری روزنامه‌نگار کانادایی متولد ایران در زمانی که هنوز در تهران بازداشت بود ،  قوانین این سازمان را نقض کرده است. بهاری ادعا کرده است در مصاحبه سال 2009 با پرس تی‌وی اغفال و با این شرط مواجه شده که یا برای ازادی از زندان رسانه‌های غرب را محکوم کند و یا برای محاکمه و حضور در دادگاه ،  شش سال در زندان انتظار بکشد و در اخر با حکم احتمالی اعدام مواجه شود.این در حالی است که پرس تی وی توضیح داده است که نه درخواستی از اقای بهاری برای محکومیت رسانه‌های غرب صورت گرفته و نه شبکه پرس تی وی فیلمی در این رابطه از اقای بهاری پخش کرده است. سایت پرس تی وی اعلام کرده است :  دیده‌بان رسانه‌یی انگلیس از ان زمان برای اعمال تحریم‌های قانونی علیه پرس تی‌وی به شدت تلاش و اتهام این شبکه خبری را نقض مقررات پخش افکام عنوان کرد.گزارش‌های محرمانه وزارت خارجه امریکا که توسط سایت ویکی‌لیکس فاش شده‌اند نیز نشان می‌دهد که چگونه وزارت امور خارجه انگلیس به سفارت امریکا در لندن گفته است که در حال بررسی راه‌های محدود کردن فعالیت پرس تی‌وی است. شبکه پرس تی وی خاطر نشان کرده است که این اقدام افکام نقض قوانین رسانه‌های انگلیس و تحت فشار بعضی از اعضای خانواده سلطنتی و دولت این کشور انجام شده است.***در همین حال براساس نتایج نظرسنجی شبکه پرس تی‌وی که با شرکت 6605 نفر صورت گرفت ،  77.82 درصد از پاسخ‌گویان بر این باورند که هدف اولیه دولت بریتانیا از افزایش فشارها علیه این شبکه خبری ایرانی ،  ساکت کردن ان است ،  زیرا پرس تی‌وی از سیاست‌های اشتباه انگلیس در داخل و خارج از این کشور ،  پرده بر می‌دارد.15 و 16 صدم درصد از شرکت کنندگان در این نظرسنجی نیز معتقدند که بریتانیا در پی بی اعتبار کردن این شبکه در اذهان عمومی بین‌المللی است.7 و 2 دهم درصد نیز گفته‌اند ،  بریتانیا به دنبال حذف این شبکه خبری از ماهواره اسکای یا اعمال جریمه‌های مالی علیه پرس تی‌وی است.***به گزارش ایسنا ،  پرس تی وی همچنین اعلام کرد :  دولت بریتانیا پس از پوشش‌های خبری پرس تی‌وی درباره مسائل مهم کسب قدرت در اروپا از جمله اعتراض‌های دانشجویی غیرمنتظره علیه افزایش شهریه دانشگاه‌ها که با سرکوب خشونت‌امیز پلیس همراه بود و همچنین تظاهرات صدها هزار نفر علیه سیاست کاهش هزینه‌های عمومی از سوی دولت بریتانیا ،  تلاش‌هایی را برای بدنام کردن پرس تی‌وی اغاز کرده است.اسناد منتشر شده اخیر از سوی ویکی لیکس این مساله را تایید می‌کند که مقامات انگلیسی در تلاش برای محدود کردن فعالیت پرس تی‌وی در این کشور هستند.در ماه اوریل ،  بانک نشنال وست مینیستر ،  اداره بانک‌داری بازرگانی ،  بدون هیچ اعلام قبلی حساب شرکت پرس تی‌وی با مسؤولیت محدود را مسدود و اعلام کرد این حساب در ماه فوریه 2011 به طور دائم بسته خواهد شد.همچنین در مقاله‌ای که در 16 ژانویه 2011 منتشر شد ،  لارن بوث خبرنگار و مجری تلویزیونی پرس تی‌وی از تلاش‌های بریتانیا برای کمک به امریکا در جلوگیری از فعالیت شرکتی خبر داد که گزارش‌های مستند و سریال به شبکه خبری ایران با نامی مشابه می‌فروخت.بوث که خواهر زن تونی بلر ،  نخست وزیر پیشین انگلیس است ،  تاکید کرد این فشارها که از سوی رژیم اسرائیل حمایت می‌شود ،  از اغاز فعالیت این شرکت در چهار سال پیش ،  به عنوان بخشی از تلاش‌ها برای استفاده از افکام به عنوان شاخه‌ای از مؤسسه Hasbara اغاز شد.پرس تی وی همچنین هنگام پوشش انتقادی و چالشی مراسم ازدواج سلطنتی و انتشار گزارش درباره نقض اشکار حقوق شهروندان انگلیسی با توجه به بحران اقتصادی گسترده در اروپا ،  با اختلال در ارسال امواج مواجه شد.***افکام تحت قانون ارتباطات انگلیس مصوب سال 2003 تشکیل شد و ناظران پنج رسانه مختلف انگلیس را گردهم اورد.نگاهی اجمالی به تصمیم گیرنده‌های اصلی افکام نشان می‌دهد که این نهاد نظارتی بیشتر از مدیران اجرایی پیشین شبکه چهار و بی‌بی‌سی تشکیل شده است که برخی از ان‌ها با سیاستمداران صهیونیسم ارتباط داشته و تحت نفوذ ان‌ها فعالیت می‌کنند.گزارش‌ها حاکی از ان است که کلت بو رییس 63 ساله افکام ،  سالانه 200 هزار پوند  ( معادل حدود 345 میلیون تومان )  برای هماهنگی کمیته‌های مختلف این نهاد دریافت می‌کند. بو از سوی پیتر مندلسون ،  طراح اقتصادی اصلی حزب کارگر که یک سیاستمدار یهودی با افکار صهیونیستی است ،  حمایت می‌شود.میلی بنرجی که در اکتبر 2007 پس از پایان دوره پنج ساله‌اش ،  بار دیگر در هیات مدیره افکام منصوب شد ،  سمتی غیر اجرایی در سال‌های 2000 و 2002 در شبکه چهار انگلیس داشت.تیم گاردم نیز که در تاریخ اول ژانویه 2008 در هیات مدیره افکام منصوب شد ،  یکی از کهنه کاران رادیو و تلویزیونی است که حرفه خود را 25 سال پیش در بی‌بی‌سی اغاز کرد. گاردم هم اکنون از اعضای هیات نظارت بر محتوا و رییس کمیته ملی افکام است.این در حالی است که افکام رسما قدرت بررسی محتوا و صحت برنامه‌های شبکه دولتی بی‌بی‌سی را ندارد. مقامات این شبکه انگلیسی موظف به معرفی نامزدها برای پست‌های این نهاد نظارتی هستند و افکام فقط بر جنبه‌های فنی برنامه‌های بی‌بی‌سی نظارت دارد و نه بر محتوای ان.