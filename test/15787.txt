یکی از خصیصه‌های ادمی ،  پیدا کردن بهترین راه و میانبری برای پیشرفت است !  میانبری که با کمترین زحمت ،  بیشترین دستاورد را به ارمغان بیاورد. متاسفانه در این بین عده کثیری وارد راه‌های کاذب و نامشروع می‌شوند. من نیز مدت‌ها به دنبال شغلی می‌گشتم که چند ویژگی داشته باشد که بتواند تحمل پذیر برای مقطع کنونی من باشد و بالاخره در حدود یک سال پیش حکایت جوینده یابنده است !  اتفاق افتاد و با مطالعاتی که داشتم پی به این بردم که ورود به بورس همان و براورده شدن توقعات من همان !  و از انجایی که من انسان انحصار طلبی نیستم یعنی وقتی خودم راه موفق را دانستم ،  دیگران را هم از ان اگاه می‌کنم و اگر راه اشتباه دیدم نیز دیگران را از ان بر حذر می‌دارم لذا بر ان شدم در این نوشتار به ویژگی‌های کار در بازار سرمایه اشاراتی مختصر کنم شاید بتوانم با عرضه تجربیات اندکم لااقل باعث جرقه‌ای در ذهن مخاطبین وبلاگ شوم تا قدم در این وادی بگذارند.ویژگی‌هایی که کار در بورس را از سایر مشاغل متمایز می‌کند : 1 -  اکثر مشاغل نیاز به کار فیزیکی دارند اما بورس هوش و ذکاوت می‌خواهد و بس ! 2 -  اکثر مشاغل نیازمند بودن در مکان کار هستند اما بورس جا و مکان ندارد !  یک کامپیوتر و یک خط اینترنت ! 3 -  اکثر مشاغل اقا و رئیس بالای سر به ما رنج روحی وارد می‌کنند ولی در بورس فرد ،  اقای خود است ! 4 -  اکثر مشاغل وقت زیادی از انسان می‌گیرند مثلا روزی 8 ساعت یا بیشتر اما بورس گاه در ماه چند ساعت بیشتر وقت گیر نیست !  البته بسته به درصد سودی که مد نظر داریم باید فعالیت و مطالعه خویش را بالا ببریم.5 -  در اکثر مشاغل سرمایه دچار فرسودگی می‌شود مثلا یک مسافرکش با افت قیمت ماشین خود هم مواجه است اما سرمایه در بورس دچار فرسودگی نمی‌شود.6 -  ورود و خروج به بورس بسیار ساده‌تر از سایر مشاغل است مثلا ما بخواهیم مغازه‌ای را برقرار کنیم مدت‌ها باید پیگیر جای مغازه و خرید و چینش اجناس و صبر برای جا افتادگی مغازه و اخر سر برای جمع کردن مغازه مجبور به چوب حراج گذاشتن به ان می‌شویم !  اما در بورس ،  امروز می‌توانیم وارد شویم چهار روز بعد کامل خارج شویم تنها با زدن چند کلیک از پشت کامپیوتر ! 7 -  موفقیت در بورس به میزان سطح اگاه شما از حیطه‌های اقتصادی ،  سیاسی ،  جامعه شناسی و روانشناسی بستگی شدیدی دارد لذا میدان ازمون عملی برای مدعایان اگاه از این حیطه‌هاست !  پس اگر احساس می‌کنید که لیاقت شما بیش از ان چیزی است که تاکنون بدان رسیده‌اید ،  بورس می‌تواند وسیله رساندن شما به جایگاه واقعی شما باشد.8 -  برای افرادی که دنبال کلاس شغلی هستند یک شغل ایده ال می‌تواند باشد ! 9 -  و بالاخره مهمترین چیزی که بورس را می‌تواند برای هر کسی جذاب بسازد سود سرشار ان است که می‌تواند به طور میانگین از حداقل درصد ان  ( تورم  +  رشد اقتصادی )  شروع شود و گاه به چند صد درصد سود در یک سال هم برسد  ( البته برای کارکشته‌ها !  )  و بسته به میزان مهارت هر شخص ،  این درصد سود می‌تواند به حداقل و حداکثر نزدیک شود.کار در بورس برخی اوقات موجب افزایش بیش از حد سرمایه با کمترین کار می‌شود ،  ایا این امر مشکل شرعی دارد ? هرچند علما چندین فرق بین کار در بورس و ربا را بیان کرده‌اند و کمتر عالمی حکم به مشکل بورس داده است اما در این جا لزومی به بیان همه موارد نیست و کافی است که بگوییم در بورس ،  سهامدار در سود و زیان شرکت سهیم است ،  اما در ربا ،  ربا دهنده جدا از اینکه ربا گیرنده چقدر سود و ضرر کرده ،  درصد سود خود را می‌خواهد !  همچنین ما با سرمایه گذاری در بورس بر خلاف ربا ،  به چرخه اقتصاد یک کشور کمک مهمی می‌کنیم کما اینکه همه اقتصاددان‌ها معتقدند جامعه باید به سمتی کشیده شود که در ان افراد به جای کار مستقیم با سرمایه خود ،  ان را در خدمت شرکت‌ها و کارخانه‌ها بگذارند تا انها این امر را در دست بگیرند. پس با خرید سهام شرکت‌ها و کارخانه‌ها می‌توانیم نقدینگی انها را برای توسعه و پیشرفت فراهم اوریم و انها نیز در مقابل ما را در سود خود شریک می‌کنند.نکته قابل ذکر این است که در شرایط کنونی بورس ایران می‌تواند چنین سوداوری را برای سهامداران به ارمغان اورد زیرا ایران کشوری در حال توسعه است که برای صنعتی شدن گام بر می‌دارد لذا بازارهای ان هنوز بکر و دست نخورده است و با کمترین زحمتی بهره وری ،  توانی بالا می‌رود ولی بورس کشورهای صنعتی به خاطر اشباع شدن ،  میانگین بیشتر از 20 درصد در سال سود نمی‌دهند پس می‌توان امید داشت که بورس ایران می‌تواند سال‌ها پررونق و پرسود باشد.ایا کار در بورس به همین راحتی است که به نظر می‌رسد !  ? یک بار شخصی از اقای پیکاسو ،  استاد نقاشی خواست یک نقاشی برای وی بکشد. کشیدن نقاشی چند دقیقه‌ای بیشتر طول نکشید اما اقای پیکاسو روی نقاشی خود قیمت چند ده هزار دلار گذاشت !  و به ان شخص که تعجب کرده بود گفت :  پشت این چند دقیقه کار من سال‌ها تجربه خوابیده است !  پس قیمت عادلانه‌ای گفتم !  .کار در بورس نیز شبیه به همین است !  گاه ما برای تصمیم گیری در مورد یک سهم ،  باید چنان تجربه و اگاه از قبل داشته باشیم که بتوانیم در مدت کوتاه تصمیمات مهمی بگیریم وگرنه ممکن است در حالی که بیشتر سهامداران سود کنند ،  ما با حسرت ضرر کنیم و یا حتی از بورس خارج شویم کما اینکه بیشتر تازه واردها به بورس با ضرر و نفرت تمام از بورس و لعنت کردن شانس خود از ان خارج شده‌اند ! مثلا بهار امسال اخباری منتشر شد که بیانگر غیر همصدا شدن رئیس جمهور و رهبر در مساله‌ای بود و همین باعث شدیدترین سقوط‌های بورس طی این چند ساله شد. در این بین افرادی که بینش سیاسی ضعیفی داشتند گمان کردند که کار نظام به اخر رسیده  (  !  )  و به تمام سهام‌های خود چوب حراج زدند !  از سوی دیگر افراد باهوش که می‌دانستند این مساله موقتی است نه تنها سهامی نفروختند بلکه سهام‌های حراج شده دیگران را نیز خریدند و سود برای باهوش‌ها ماند و حسرت برای فروشندگان ! پس اکیدا تاکید می‌کنم اگر اهل مطالعه و تفکر در امور اقتصادی ،  سیاسی ،  روانشناسی و  …  نیستید وارد این وادی نشوید که جز ضرر یا سود اندک چیزی نصیبتان نمی‌شود !  البته می‌توانید افسار را به دست صندوق‌های سرمایه گذاری دهید یعنی صندوق‌ها به جای شما خرید و فروش کنند. چون صندوق‌ها ریسک زیادی نمی‌کنند لذا توقع سود زیادی هم از ان‌ها نداشته باشید. افرادی که به سودهای بین 30 تا 50 درصد در سال قانع هستند حتما به صندوق‌ها مراجعه نمایند. البته ممکن است صندوق‌ها یا خود سهام داران در یک سال مالی حتی تراز منفی داشته باشند اما امارها نشان می‌دهد میانگین سود سهامداری در بازه چند ساله در ایران ،  بیشتر از صنعت‌های دیگر بوده است  ( چیزی حدود 35 درصد ) .البته در کار راحتی مثل بورس ،  عده‌ای پیدا می‌شوند که از این هم راحت طلب‌تر هستند !  یعنی فقط سرمایه را وارد می‌کنند و گوش به زنگ چند دوست و سایت تحلیل بورس می‌شوند !  گرچه این روش اشکالاتی به همراه دارد و ممکن است مبتدی اخبار غلط را دریافت کند اما باز برای مبتدیان توصیه می‌شود تا زمانی که به درجه‌ای برسند که اخبار غلط و صحیح را از هم تمیز دهند و پس از ان به درجه‌ای برسند که خودشان تحلیل کنند.سهامداری اری ،  بورس بازی هرگز ! این شعاری است که به مکرر در بازار بورس خواهید شنید ،  جمله‌ای زیبا که به کام شرکت و کارخانه‌هاست که در حد شعار باقی مانده است اما اگر نظر من را می‌خواهید باید چنین کنیم : سهامداری یعنی در غم و شادی یک شرکت یا کارخانه سهیم باشیم ،  وقتی سود کرد باشیم  ( که حتما هستیم !  )  وقتی هم در حال سقوط بود پول خود را از ان خارج نکنیم تا ان سهم بیش از انچه که هست باز سقوط نکند !  که این با طبع بسیاری انسان‌ها اصلا سازگار نیست !  اما من عقیده بر این دارم تا زمانی که سرمایه ما از حد قابل قبولی نگذشته است به بورس بازی ادامه دهیم چون با خروج پول ناچیز ما از شرکتی چند صد میلیاردی ،  اب از اب تکان نمی‌خورد !  اما هرگاه پول ما به مقدار مورد نظر ما رسید  ( مثلا یک میلیارد تومان )  انگاه است که باید دست از حرص و طمع برداریم و سهامدار واقعی شرکت یا شرکت‌هایی شویم.این توصیه من برای این است که در ایران برخلاف بسیاری کشورها هوشی فردی قوی‌تر از هوش جمعی است که در اینجا مجال توضیح ان نیست که تاثیر ان را به وضوح در بازار سرمایه می‌توان دید که تحلیل بورس ایران را متفاوت از بورس بسیاری کشورهای دیگر می‌کند لذا از این باب است که تازه واردها را توصیه به بورس بازی می‌کنم تا سهام داری وگرنه در یک سیکل منطقی اگر در محیطی هوش جمعی بالا باشد سهامداری بهتر از بورس بازی است.توصیه اکید :  کار در بورس یکی از پیچیده‌ترین بازی‌های این روزگار است که اعتماد به نفس کاذب و عدم لمس عینی بازار ان هم به مدت طولانی در اکثر موارد تنها ضرر سهام دار را به ارمغان می‌اورد مگر اینکه لوک خوش شانس باشید !  بنابراین پیشنهاد من این است که ابتدا به صورت مجازی در این بازار کار کنید و زمانی که احساس کردید دیگر پخته شده‌اید به صورت واقعی پول خود را وارد ان کنید. از سایت تالار مجازی بورس ایران برای کار مجازی در بورس می‌توانید استفاده کنید.نویسنده :  مهدی فارغی تابناک مطالب اختصاصی و گرداوری شده توسط خوانندگان محترم را در قالب جدیدی با عنوان نگاه شما منتشر خواهد کرد.مخاطبان محترم می‌توانند مطالب دلخواه خود را در موضوعات مختلف ،  به ادرس negaheshoma@tabnak.ir ارسال نمایند.مخاطبان محترم برای ارسال مطالب خود باید چند نکته را در نظر داشته باشند : 1. این قالب جدید برای ارائه و معرفی نگاه بییندگان به تمام موضوعات می‌باشد.2.مطالب اختصاصی یا گرداوری شده می‌تواند در قالب :  ایده  ،  فیلم ،  عکس ،  گزارش تحلیلی ،  گزارش خبری ،  کاریکاتور و …  باشد.3. مطالب ارسال شده حتی الامکان با ذکر نام و نام خانوادگی فرستنده باشد.4. موارد ارسالی مغایرتی با اصول اخلاقی و قوانین جاری نداشته باشد.5. مطالب ارسالی به زبان و فونت فارسی باشد.6.مطالب ارسال شده حتی الامکان حاوی اطلاعات دقیق باشد.مشخصات فنی1. از ارسال تصاویر در متن فایلهای word خودداری شود.2. حجم فایل تصویری ارسالی (  به صورت gif یا jpg  )  بیشتر از 5 مگابایت نباشد.3. حداکثر حجم فایل صوتی یا ویدیو پنجاه مگابایت باشد.  ( نوع فایل :  wmv ،  flv ،  wav ،  mp3 ،  wma )