دادستان کل کشور گفت :  بازار اسباب بازی ایران از عروسک‌های باربی ،  بتمن یا خفاش ،  اسپایدرمن یا مرد عنکبوتی و هری پاتر اشباع شده است و کودکان باید از تاثیرات زیانبار فرهنگی انها حفظ شوند. قربانعلی دری نجف ابادی ،  ترویج کالاهایی چون باربی ،  بتمن ،  اسپایدرمن و هری پاتر و واردات کنترل نشده سی دی‌های بازی‌های ویدیویی و فیلم‌های سینمایی را زنگ خطری برای تمامی مقامات کشور دانست. وی افزوده است :  ما باید جایگزین‌هایی را برای دفع این حمله که کودکان و جوانان را هدف گرفته است پیدا کنیم. به گزارش ایسنا ،  اظهارات دری نجف ابادی در نامه‌ای به پرویز داوودی ،  معاون رییس جمهوری اسلامی ایران بازگو شده و در ان خواسته شده است تدابیری برای حفظ فرهنگ اسلامی و ارزش‌های انقلابی به عمل اید. اسباب بازی‌های خارجی همچنان در ایران پرطرفدار و پرفروش هستند و تلاش جمهوری اسلامی در طول سه دهه گذشته برای مقابله با فرهنگ استفاده از عروسک‌های خارجی بدون نتیجه بوده است. دری نجف ابادی در نامه خود به معاون رییس جمهوری نوشته است :  این اسباب بازی‌ها که معیارهای لازم را محترم نمی‌شمارند برای سلامتی کودکان خطراتی دارند و بقای کارخانه‌های اسباب بازی در ایران را تحت تاثیر قرار می‌دهند. جمهوری اسلامی در سال 1996 میلادی ،  در اقدامی برای مقابله با عروسک‌های پرطرفدار باربی ،  عروسک‌هایی را با نام سارا و دارا تولید کرد. این عروسک به سفارش جمهوری اسلامی در چین تولید شده‌اند اما نتوانسته‌اند محبوبیت چندانی میان کودکان ایرانی کسب کنند. شرکت‌های سازنده اسباب بازی در ایران همچنان در امر طراحی ،  نواوری و رقابت با همتایان خارجی خود با مشکلات و مسائل عدیده مواجه هستند و بیشتر ناچار به وارد کردن تولیدات خارجی و یا نمونه برداری از اسباب بازی‌های خارجی به منظور تولید در داخل روی می‌اورند.