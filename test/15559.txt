سرویس مجلس  -  صبح امروز ،  وزیر بازرگانی برای پاسخگویی به پرسش مصطفی کواکبیان در صحن علی مجلس حاضر شد.به گزارش خبرنگار مجلس تابناک  ،  کواکبیان درباره نحوه و میزان واردات مرغ و میوه که در متن سوال منظور از میوه را سیب عنوان کرده بود ،  از وزیر بازرگانی خواست تا درباره حجم نگران کننده واردات پاسخگو باشد.کواکبیان در توضیحات خود ،  با اشاره به واردات هشتاد میلیارد دلاری کالا و خدمات در سال 88 خاطرنشان کرد :  تنها در سال گذشته ،  بیست میلیارد دلار برای اقلام کشاورزی و بنزین هزینه شده است.واردات 367 میلیون دلار موز در یک سال این عضو فراکسیون اقلیت ،  با بیان اینکه این هم شد مملکت داری ،  نفت را بفروشیم و موز وارد کنیم ،  افزود :  در سال 88 بیش از 4 / 5 میلیارد دلار به واردات بنزین اختصاص داده و در همین مدت ،  1 / 18 میلیارد دلار گندم ،  1 / 071 میلیارد دلار برنج ،  800 میلیون دلار انواع روغن‌ها ،  408 میلیون دلار گوشت یخی ،  367 میلیون دلار موز و 316 میلیون دلار قند و شکر صرف واردات شده است.دبیر کل حزب مردمسالاری یاداور شد :  برنجکاران شمال ،  چایکاران شمال و مرغداران سمنان به دلیل واردات بی‌رویه به سختی روزگار می‌گذرانند.این عضو کمیسیون امنیت ملی ،  با اشاره به گلایه مقام معظم رهبری از وضعیت واردات بی‌رویه به کشور ،  تصریح کرد :  تعبیر رهبری این بوده است که باید در واردات مدیریت انجام گیرد.کواکبیان با اشاره به امارهایی که به گفته خودش مستند به بانک مرکزی ،  گمرک و مرکز پژوهش‌ها بود ،  گفت :  تنها در سال 88 ،  حدود هشتاد میلیارد دلار واردات کالا و خدمات داشته‌ایم. در ادامه ذاکر ،  نماینده فراکسیون اکثریت در تذکر ایین نامه‌ای به خروج کواکبیان از متن سوال اعتراض کرد ؛  اما جالب این بود که این اعتراض ،  وضع را نه تنها برای غضنفری بهتر نکرد ،  بلکه بدتر نیز کرد.ذاکر به گرفتاری باغداران حوزه اذربایجانی اشاره و خاطرنشان کرد :  در سال گذشته به علت واردات سیب به کشور ،  محصول باغداران یا در سردخانه‌ها از بین رفت و یا باغداران سیب‌ها را برای فرار از مخارج سردخانه و تقبل ضرر دوچندان در کنار جاده‌ها رها کردند.پاسخ‌های وزیر و تذکر ابوترابی فرد به وی غضنفری که روز نه چندان خوبی را در بهارستان سر نکرده بود ،  هنگامی که در پشت تریبون قرار گرفت ،  پاسخ‌هایی در پاسخ به نمایندگان داد که بیشتر به تبری جستن از کارهای نادرست در امر واردات دلالت داشت تا توجیه سیاست‌های بازرگانی دولت در سال‌های اخیر.وزیر بازرگانی با بی گناه دانستن وزارت مطبوع خویش ،  مشکل واردات را از بابت صدور مجوزها دانست و اظهار داشت :  نمی‌توانیم از ثبت سفارش کالاهایی که مجوز گرفته و اسناد مالی و اداری خود را درست ارایه می‌کنند ،  خودداری کنیم.غضنفری در ادامه دفاع از خویش یاداور شد ،  تعرفه‌ها تنها در اختیار او و وزارت بازرگانی نیست و 9 سازمان دیگر در این امر دخالت دارند.وزیر بازرگانی همچنین درباره نوع تعرفه گذاری نیز یاداور شد :  بنا بر قانون ،  9 دستگاه اجرایی با یکدیگر جمع می‌شوند و درباره تعرفه رای می‌دهند که چهار وزیر نیز ان را امضا می‌کنند.وی از اختیار نداشتن وزارت بازرگانی برای سهمیه گذاری نیز خبر داد و گفت :  وزارت بازرگانی نمی‌تواند برای واردات سهمیه‌گذاری کند. از این روی ،  از مجلس انتظار می‌رود ،  قوانین سخت گیرانه‌ای را وضع کند.ابوترابی فرد به وی متذکر شد که وزارت بازرگانی یک دستگاه اجرایی از مجموعه دولت است مضاف بر اینکه محور تعیین سود بازرگانی در دولت ،  وزارت بازرگانی است.اگر در وزارت بازرگانی را تخته کنیم ،  با وضعیت کنونی ان تفاوتی نداردکواکبیان که پس از سخنان وزیر ،  حدود چهار دقیقه دیگر فرصت داشت و در حین سخنان وزیر عده‌ای از نمایندگان که انگار زیاد دل خوشی از اوضاع واردات نداشتند ،  پیرامون او جمع شده بودند ،  با اشاره به انها به ابوترابی فرد ،  گفت :  همان گونه که می‌بینید ،  از انواع و اقسام نیروها پشت سر من ایستاده‌اند که البته برخی از این افرد اصرار می‌کردند که از پاسخ وزیر راضی شود.مصطفی کواکبیان نیز در ادامه توضیحات خود گفت :  با توجه به سخنان اقای غضنفری ،  اگر در وزارت بازرگانی را تخته کنیم ،  با وضعیت کنونی ان تفاوتی ندارد. درست است که 9 دستگاه در جلسه تعرفه حضور دارند ،  اما وزارت بازرگانی باید مدیریت داشته باشد.تنظیم بازار با واردات هنر نیستوی با بیان اینکه نمی‌خواهم وارد چگونگی ارایه مجوز واردات و نوع افرادی که مجوز به انها داده می‌شود شوم ،  یاداور شد :  تنظیم بازار با واردات هنر نیست.این عضو کمیسیون امنیت ملی ،  با اشاره به از بین رفتن مقدار بسیاری میگو در انبارها ،  خاطرنشان کرد :  با وجود این ،  ما شاهد واردات میگو به کشور بودیم.کواکبیان خطاب به وزیر بازرگانی گفت :  تنها برای یک بار به میوه فروشی بروید و ببینید که انگور شبیه توپ پینگ‌پنگ و شلیل‌های سمی و هندوانه‌های مربع شکل در مغازه‌ها به فروش می‌رسند.وی ادامه داد :  چنانچه وزیر بازرگانی قول بدهد ،  هر چه سریعتر ،  لایحه سختگیری در واردات را به مجلس بیاورد ،  من قانع می‌شوم ،  چرا که داعیه‌ای ندارم ،  کسی را اذیت کنم.