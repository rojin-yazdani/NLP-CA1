نایب قهرمان جهان گفت :  قطعا رقابت‌های سختی را در فینال گرندپری و جام جهانی خواهیم داشت اما من به دنبال تمام امتیازات این 2 رویداد هستم و با تمام قوا در این مسابقات شرکت می‌کنم.به گزارش ایسنا ،  رقابتهای فینال گرندپریکس در سال 2014 از 12 تا 13 اذرماه به میزبانی کوئرتارو مکزیک برگزار و 8 تکواندوکار برتر رنکینگ المپیک در این رقابتها حضور خواهند داشت.سجاد مردانی تکواندوکار وزن 87 +  کیلوگرم ایران پس از کسب مدال نقره جهانی در سال 2013 همواره یکی از بهترین سنگین وزنان جهان بوده است. در 3 سابقه حضورش در مسابقات گرندپریکس 2014 موفق به کسب 2 مدال برنز شد و حالا پس از کسب امتیازهای لازم بعنوان یکی از 8 تکواندوکار برتر رنکینگ المپیک ،  جواز حضور در این مسابقات را بدست اورده است.وی در خصوص حضور در این رقابتها به سایت فدراسیون تکواندو گفت :  قطعا مسابقات سختی پیش روی ما است چرا که 8 تکواندوکار برتر رنکینگ برای 80 امتیاز این رقابتها به شیاپ چانگ می‌ایند. از طرفی من در رقابتهای جام جهانی که 20 امتیاز دارد در کنار تیم هستم و می‌خواهم در مجموع 100 امتیاز را در این رویداد بدست اورم.نایب قهرمان جهان در سال 2013 در خصوص حریفانش در این رقابتها تصریح کرد :  با اکثر این تکواندوکاران مبارزه کرده‌ام در وزن من فرانسه ،  کره جنوبی ،  ازبکستان ،  المان ،  انگلیس ،  ایتالیا و امریکا حضور دارند که با تمام این نفرات مبارزه کرده‌ام و شناخت کافی دارم ،  با توجه به قرعه احتمالا در مبارزه اول با نماینده ازبکستان رقابت خواهم کرد که البته برای من فرقی نمی‌کند با چه نفری مسابقه دهم چرا که به دنبال بهترین نتیجه هستم.مردانی اینطور ادامه داد :  حضور در گرندپری‌ها به تجربیات ما کمک بسیاری کرده است و باعث شده تا تمام حریفان از هم شناخت خوبی داشته باشند. البته معتقدم اخر راه اهمیت دارد چرا که مهم ،  کسب سهمیه المپیک 2016 و بدست اوردن خوش رنگترین مدال این رویداد است.تکواندوکار وزن 87 +  کیلوگرم ایران در پایان خاطرنشان کرد :  خدا را شکر شرایط بسیار خوبی دارم و با تمام توان به این مسابقات می‌روم. ضمن اینکه تیم ما برای حضور در رقابتهای جام جهانی بسیار همدل است و در ان رویداد نیز به دنبال خوش‌رنگترین مدال هستیم.