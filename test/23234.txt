علیرضا سلیمی درباره حقوق اساتید حق‌التدریس دانشگاه ازاد گفت :  واحدهای دانشگاه ازاد در این رابطه سلیقه‌ای کار می‌کنند. در برخی از این واحدها اساتید حق‌التدریس بالای دو میلیون تومان حقوق می‌گیرند و برخی از واحدها حقوق اساتید عضو هیات علمی به مراتب کمتر از این مقدار است.به گزارش تابناک  ،  حجت‌السلام سلیمی درباره تبعیض بین اساتید دانشگاه ازاد و دولتی گفت :  افزون بر این موضوع ،  حقوق اعضای هیات علمی دانشگاه ازاد همتراز با اعضای هیات علمی دانشگاه‌های دولتی نیست و این یک نقطه ضعف است و امیدواریم مدیریت جدید به این موضوع رسیدگی کند.بنا بر این گزارش ،  عضو کمیسیون اموزش و تحقیقات مجلس شورای اسلامی افزود :  شیوه پرداخت حقوق اساتید حق‌التدریس باید سازماندهی شود. متاسفانه هم‌اکنون جدول دقیقی برای پرداخت در دست نیست و واحدهای دانشگاه ازاد ،  سلیقه‌ای با این موضوع برخورد می‌کنند. وی تاکید کرد :  این موضوع در کمیسیون اموزش مجلس و در حضور رئیس دانشگاه ازاد نیز مطرح شده است و اقای دانشجو نیز قول همکاری داده‌اند که به این مورد رسیدگی کنند.وی در پاسخ به این که چرا با وجود نیاز دانشگاه‌ها ،  به جای استخدام هیات علمی از اساتید حق‌التدریس استفاده می‌شود ،  گفت :  نسبت استاد به دانشجو در کشور ما در وضعیت مناسبی نیست ؛  بنابراین ،  باید تلاش کنیم تا این نسبت بهبود یابد. نحوه جذب اعضای هیات علمی ،  ایین نامه خاص خود را دارد. باید نیازسنجی شود و نسبت معقولی میان تعداد استاد و دانشجو برقرار باشد. ما با این نسبت فاصله داریم و باید ان را پر کرد ؛  اما نه با هر استادی و با هر سطح علمی ،  بلکه اساتید باید سطح علمی لازم را برای تدریس داشته باشند.فرهاد بشیری‌نژاد ،  نماینده مردم پاکدشت نیز با اشاره به وضعیت حقوق اساتید حق‌التدریس دانشگاه ازاد گفت :  به تازگی نشستی با حضور رئیس دانشگاه ازاد برگزار شد و یکی از مواردی که مطرح شد ،  موضوع تفاوت حقوق پرداختی به اعضای هیات علمی و اساتید حق‌التدریس این دانشگاه بود ؛  بنابراین ،  ضروری است که مسئولین دانشگاه ازاد با توجه به شرایط موجود ،  تدابیر ویژه‌ای در نظر بگیرند.عضو کمیسیون اموزش و تحقیقات مجلس شورای اسلامی در این باره افزود :  دستمزد اساتید حق‌التدریس به مراتب پایین‌تر از بسیاری از مشاغل خدماتی است و ارقام ناچیری که به این اساتید پرداخت می‌شود ،  پاسخگوی خدمات انان نیست و این موضوع نیاز به توجه ویژه دارد ،  چرا که یکی از مباحث مورد نظر کمیسیون اموزش مجلس است و باید تدابیری اندیشیده شود تا رضایت اساتید حق‌التدریس به دست‌اید تا انان بتوانند بیشتر به کارهای اموزشی و فرهنگی بپردازند.