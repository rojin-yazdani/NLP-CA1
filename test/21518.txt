به گزارش ایسنا ؛  پس از گذشت دو هفته ،  سرانجام مهدی مهدوی‌کیا سکوت را شکست و به طور مفصل در مورد این موضوع که پرسپولیس او را نمی‌خواهد صحبت کرد. مهدوی‌کیا از زمانی که گفته بود دوست دارد به پرسپولیس برگردد ،  تا همین حالا هیچ حرفی نزده بود و سکوتی معنا دار داشت. او حالا و در گفت‌وگو با خبرانلاین می‌گوید سکوتش به این دلیل بوده که نمی‌خواسته حاشیه‌ای ایجاد شود.*حمید استیلی گفته در پست مهدوی‌کیا دو سه بازیکن داریم و این یعنی این‌که عملا تو را نمی‌خواهد ? بالاخره ایشان سرمربی تیم است و باید پاسخگو باشد و تیم را ببندد. نظر ایشان قابل احترام است. ولی من باید یک سری صحبت‌ها در مورد این موضوع داشته باشم.*همه هواداران می‌خواهند بدانند نظر شما چیست ? زمانی که بعد از 11 سال بازی در بوندسلیگا تصمیم گرفتم به فوتبال ایران برگردم ،  اولین مقصدم پرسپولیس بود. برای کاشانی پیغام فرستادم که می‌خواهم به پرسپولیس بیایم. یکی از معاونان او تماس گرفت و گفت لیست تیم پر است و بگذار ببینیم می‌توانیم یک جا را خالی کنیم یا نه. ان‌ها رایزنی‌هایی هم کردند ولی نتوانستند لیست را خالی کنند. من هم اجبارا رفتم استیل‌اذین. این را همه می‌دانند. در این یکی دو سالی که در ایران بازی می‌کنم مردم می‌گویند به پرسپولیس برگرد. در بازی پرسپولیس با استیل‌اذین هم من را تشویق کردند و خودم هم دوست دارم در پرسپولیس باشم. من بازیکن ازاد بودم و اگر می‌خواستند می‌توانستند اولین نفر من را جذب کنند. در این یکی دو هفته اخیر که قرار بود مربی پرسپولیس انتخاب شود ،  اتفاقات زیادی افتاد. اول گفتند دایی سرمربی شده و بعد استیلی را معرفی کردند. باشگاه هم طبق لیست مورد نظر استیلی اقدام به مذاکره با بازیکنان کرد. من هم سکوت کردم و هیچ مصاحبه‌ای نداشتم ،  مبادا که خللی در امور وارد شود. از روز اول می‌دانستم در لیست پرسپولیس نیستم. چون اگر بودم با من تماس می‌گرفتند.*استیلی گفته در پست مهدوی‌کیا دو سه بازیکن داریم.از نظر فنی از زمانی که در تیم نوجوانان بازی می‌کردم فوتبالم به گونه‌ای بوده که هیچ وقت دنبال تیم نبودم. تیم‌ها امدند دنبالم. ولی ماجرای پرسپولیس فرق می‌کرد. من قول داده بودم برمی‌گردم. این بود که خودم برای اولین بار در زندگی‌ام پیشنهاد دادم برمی‌گردم. با کمال میل هم می‌ایم. در حالی که در تمام عمرم این کار را نکرده بودم. بازیکن ازاد بودم و اگر من را می‌خواستند می‌اورند. ولی باشگاه الان با بازیکنان دیگری مذاکره کرده و کاری ندارم که این گزینه‌ها پیشنهادهای 700 - 800 میلیونی داده‌اند. امروز هم سرمربی تیم رسما اعلام کرده در پست مهدوی‌کیا دو سه بازیکن داریم. من صبر کردم و گفتم شاید من را بخواهند اما با این مصاحبه عملا گفته‌اند من را نمی‌خواهند.*یعنی اب پاکی را روی دستتان ریخته‌اند ? این برای همه مشخص است. هم هوادار می‌تواند بفهمد در پست من دو بازیکن دارند یعنی چی ،  هم من.*از استیلی یا کاشانی دلخوری ? چه دلیلی دارد دلخور باشم ?  ایشان مربی تیم است و تصمیم می‌گیرد و کسی نمی‌تواند دلخور باشد که بگوید چرا من در لیست تیم نیستم. من بازیکن حرفه‌ای هستم و به نظر ان‌ها احترام می‌گذارم. این طور نیست که بخواهم شهر را به هم بریزم. من فقط می‌خواهم هواداران پرسپولیس بدانند که من صبر کردم ولی چون در لیست نبودم تماسی با من نگرفتند و از این به بعد باید به فکر تیم بعدی‌ام باشم ؛  تیمی غیر از پرسپولیس.*پیشنهادی از تیم‌های دیگر داری ? بله پیشنهاد داشتم. ولی گفتم باید ببینم پرسپولیس من را می‌خواهد یا نه. امروز می‌بینم که پرسپولیس من را نخواست و حالا به گزینه‌های دیگر فکر می‌کنم.*استیلی گفته در پست مهدوی‌کیا دو سه بازیکن داریم. از نظر فنی ،  شوت ،  پاس ،  پا به توپ ،  قدرت هجومی و قدرت دفاعی ایا مهدوی‌کیا با علیرضا محمد و سامان اقازمانی قابل مقایسه است ? این سوال خوبی نیست. این بازیکنان جوان هستند و زحمت می‌کشند. امیدوارم تیم موفق باشد. نظر سرمربی این است و من به این نظر احترام می‌گذارم. تا امروز هم به خاطر هوادارن پرسپولیس و قولی که داده بودم صبر کردم. من نمی‌توانم به زور به پرسپولیس بیایم. جمله‌ای بهتر از این پیدا نمی‌کنم. حق هر مربی و مدیری است که تصمیم بگیرد. اگر هم این حرف‌ها را می‌زنم می‌خواهم هوادارن بدانند که برای بازگشت به پرسپولیس صبر کردم.*حبیب کاشانی در برنامه نود وقتی بحث محسن بیات مدافع صبا و ادعای دایی در مورد مذاکره با این بازیکن پیش امد گفت ما در دفاع راست دو سه بازیکن خوب داریم و چه دلیلی دارد بخواهیم با بیات تماس بگیریم. به نظرت مدیرعامل یک تیم می‌تواند تصمیم بگیرد قبل از نتخاب مربی تیمش باید چه بازیکنی را جذب کند ? از این سوالات از من نپرسید. من برای همه احترام قائل هستم. دوست دارم پرسپولیس نتیجه بگیرد. از صمیم قلب دارم می‌گویم. من چه باشم چه نباشم ارزوی موفقیت پرسپولیس را دارم. بازیکنی نیستم که اگر نباشم بخواهم تیم نتیجه نگیرد. پرسپولیس داستانش با همه فرق می‌کند. مربی و بازیکن و همه ادم‌های باشگاه می‌ایند و می‌روند ،  اما پرسپولیس است که می‌ماند. من نمی‌خوام حرفی بزنم که لطف هواداران پرسپولیس از بین برود. احترام هواداران را حفظ می‌کنم و بزرگی ان‌ها هیچ وقت از ذهنم نمی‌رود. من از 12 - 13 سالگی تا همین بازی جام حذفی که با بزیک به ورزشگاه ازادی رفتم ،  به عنوان تماشاگر به ازادی نرفته بودم. وقتی ان مسابقه را رفتم و از داخل ورزشگاه تماشا کردم ،  تمام حس هواداری‌ام زنده شد. انگیزه من برای حضور در پرسپولیس چند برابر شد. علاقه‌ام چندین برابر شد ولی این اتفاق امروز نیفتاده و از دست من کاری ساخته نیست. گفتم بهترین جمله این است که بگویم نمی‌توانم به زور بیایم.*گفتی می‌خواهی به پرسپولیس ادای دین کنی ولی به نظر می‌رسد هیچ بازیکنی به اندازه تو به پرسپولیس ادای دین نکرده چراکه از کنار ترانسفر تو پول زیادی به باشگاه رسیده.وقتی در تیم بازی می‌کردم دو تا قهرمانی داشتیم. در اسیا هم همیشه تا مراحل بالا صعود می‌کردیم. زمانی هم که به بوخوم رفتم چون بازیکن قرضی بودم پول زیادی به باشگاه نرسید ولی زمانی که به هامبورگ رفتم و دو سال قراردادم تمدید شد ،  در سه مقطع درامد خوبی به باشگاه رسید که اگر اشتباه نکنم نزدیک به سه و نیم میلیون مارک می‌شد. با این پول بودجه دو سه فصل پرسپولیس تامین می‌شد. البته به لطف پرسپولیس و تیم ملی بود که به فوتبال اروپا رسیدم. به هر حال من علاقه داشتم به پرسپولیس برگردم و قول داده بودم که این کار را بکنم. اما حالا این اتفاق نیفتاده.*عابدینی امروز مصاحبه تندی علیه مسئولان باشگاه پرسپولیس داشته که در ان از شما حمایت کرده و گفته می‌خواهند مهدوی‌کیا را مقابل مردم قرار بدهند.برای پرسپولیس ارزوی موفقیت دارم. کسی نمی‌تواند من را مقابل مردم قرار بدهد. من با عابدینی همیشه رفت و امد خانوادگی داشتم. چیزی هم برای پنهان کردن وجود ندارد. عابدینی چند هفته قبل گفت بیا داماش. گفتم من پرسپولیسی‌ام و می‌خواهم برگردم به پرسپولیس که ایشان گفت اگر می‌خواهی بری پرسپولیس ،  حتما این کار را بکن و اگر تو را نخواستند ،  بیا داماش. ان روز عابدینی ظاهرا می‌دانست در لیست مربیان پرسسپولیس نیستم. خیلی‌ها در یکی دو هفته اخیر تماس گرفتند و گفتند در لیست پرسپولیس نیستی. اما سکوت کردم و حرفی نزدم. ولی حالا باید به فکر تیم بعدی باشم و کارم را شروع کنم. این موضعی است که اقای استیلی رسما اعلام کرده و امیدوارم که موفق باشد. با استیلی سال‌ها در پرسپولیس هم‌بازی بودیم و در تیم ملی هم هم‌بازی بودیم. در استیل‌اذین هم مقطعی با هم کار کردیم ولی امروز ایشان باید بر اساس چیزی که در ذهنش است تیم ببندد. من دلخور نیستم. فقط هواداران بداند برای پرسپولیس صبر کردم اما پرسپولیس من را نخواست.*پرسپولیس با چند بازیکن مذاکره کرده که پیشنهاد میلیاردی می‌دهند امامهدوی‌کیا را نمی‌خواهند. این عجیب نیست ? من کاری به بقیه ندارم. از روز اول هم می‌دانستم که من را نمی‌خواهند ولی تا حالا صبر کردم.*عابدینی گفته در لیست داماش یک جای خالی برای مهدوی‌کیا گذاشته ? عابدینی به من گفت به داماش بیا و حالا که پرسپولیس نشده ،  پیشنهاد او را بررسی می‌کنم. از لطف او ممنونم. در سال‌هایی که او مدیرعامل پرسپولیس بود چند بازیکن به باشگاه‌های اروپایی رسیدند ولی حالا سال‌هاست این اتفاق نمی‌افتد.*این فصل اخرین فصل فوتبالی‌ات است ? من همیشه معتقد بودم باید میدان را برای جوان‌ها باز کرد. بازیکنی بودم که در 17 - 18 سالگی به پرسپولیس رفتم. فیکس تیم ملی و پرسپولیس شدم. ولی در تیم ملی نشان دادم جای جوان‌ها را نمی‌گیرم. در 32 سالگی از رفتم. حتی بعد از رفتنم صحبت‌هایی شد که به تیم ملی برگردم اما این کار را نکردم. الان هم به شما می‌گم اگر بدنم مثل جوان 25 ساله جواب ندهد فوتبال را کنار می‌گذارم.*گفته بودی دوست داری بازی خداحافظی‌ات با پیراهن پرسپولیس باشد. اگر برنگردی احتمال دارد در یک تک بازی با پیراهن پرسپولیس از فوتبال خداحافظی کنی ? نمی‌توانم حرف قاطعی بزنم. باید ببینم چه می‌شود. فعلا روزگار دارد می‌چرخد.*حرف اخر ? دوست داشتم برگردم. به خاطر هواداران صبر کردم. امروز گفته شده من را نمی‌خواهند. البته استیلی گفته در پست مهدوی‌کیا دو سه بازیکن داریم. این یعنی به من احتیاج ندارد. اگر استیلی در این چند روز حرف‌های متناقض می‌زند و همه به این معنی است که من را نمی‌خواهد ،  معنی‌اش این است که رویش نمی‌شود بگوید من را نمی‌خواهد.