عدم موفقیت ایران در پرتاب ماهواره زهره و پایان تاریخ انقضای مالکیت ایران بر سر نقطه مداری اختصاصی زهره باعث شد مجامع جهانی نسبت به پس گرفتن این نقاط به ایران هشدار دهند. سرپرست سازمان فضایی ایران در زمینه این هشدار و برنامه اتی ایران توضیحاتی ارائه کرده است.به گزارش خبرنگار مهر ،  در سال 1356 دولت وقت ایران به درخواست برای ثبت سه نقطه در مدار همزمان زمین  ( GEO )  در موقعیت‌های 26  ،  34 و 47 درجه شرقی از اتحادیه بین‌المللی مخابرات  ( ITU )  اقدام کرد که مراحل هماهنگی و ثبت این نقاط برای پوشش محدوده جغرافیایی جمهوری اسلامی ایران پس از انقلاب انجام شد و در سال 1365 در اتحادیه بین‌المللی مخابرات تحت عنوان زهره 1  ،  2 و 3 به ثبت رسید. پس از ان نیز تلاش‌هایی برای ثبت سه نقطه فضایی دیگر از طرف ایران تحت عناوین زهره 4 ،  5 و 6 انجام گرفت و هم اکنون 6 نقطه مداری برای سری ماهواره زهره 1 الی 6 منظور شده است.اما عدم موفقیت ایران در پرتاب ماهواره زهره به فضا و سر رسیدن تاریخ انقضای مالکیت ایران بر سر نقطه مداری اختصاصی زهره در طول جغرافیایی 26 درجه شرقی باعث شد اتحادیه بین المللی مخابرات و اعضای کارگروه رگولاتوری ماهواره این اتحادیه تصمیم بگیرند این نقاط را از ایران پس گرفته و ان را در اختیار ماهواره‌های دیگر قرار دهند. براین اساس اتحادیه بین‌المللی مخابرات به ایران مهلت داد تا طی ضرب‌الاجل تعیین شده‌ای نسبت به راه‌اندازی و سرویس‌دهی این ماهواره در موعد مقرر اقدام کند که در نهایت عدم توجه به این زمان تعیین شده ایران را با تهدید لغو رزرو نقطه مداری توسط دیگر کشورها مواجه کرد. تلاش ایران برای حفظ مالکیت نقطه مداری زهره حمید فاضلی سرپرست سازمان فضایی ایران در گفتگو با خبرنگار مهر در مورد پایان تاریخ انقضای نقاط مداری ماهواره زهره و اقدامات ایران برای تمدید این مالکیت اظهار داشت :  تلاشهایی در حال انجام است و به نتایج خوبی در این زمینه دست یافته‌ایم که بزودی اعلام خواهد شد. وی با بیان اینکه با برخی شرکتها برای انکه ماهواره شان را در مدار زهره قرار دهند وارد مذاکره برای انعقاد قرارداد شده‌ایم گفت :  فعالیتهای بسیار موفقی در این زمینه صورت گرفته و با وجود محدودیت زمانی ،  خبرهای خوشی را به زودی برای مردم خواهیم داشت. فاضلی با تاکید بر حساسیتهای این موضوع و با بیان اینکه ما موفق به حفظ موقعیت مداری ایران خواهیم شد تصریح کرد :  نقاط مداری جزئی از خاک کشور است و ما نمی‌گذاریم از دست برود. براین اساس با حساسیت و جدیت این موضوع را دنبال می‌کنیم و نخواهیم گذاشت به منافع و مصالح کشور اسیب برسد. وی در مورد برنامه‌های ایران برای حفظ موقعیتهای مداری که زمانشان به اتمام رسیده است به مهر گفت :  درصدد هستیم موقعیت مداری خود را به کشورهای درخواست کننده دارای ماهواره اجاره دهیم که این راه حل مورد قبول شورایعالی امنیت ملی نیز قرار گرفته است. در این زمینه مذاکرات در جریان است. سرپرست سازمان فضایی ایران با بیان اینکه کشورهای رقیب ما را تحت فشار قرار داده و به ما تکنولوژی نمی‌دهند گفت :  باید تلاش کنیم با کشورهایی که دارای ماهواره‌هایی هستند که سالهای اخر عمرشان را طی می‌کنند وارد مذاکره شویم و یا این ماهواره‌ها را از انها خریداری کرده و یا در نهایت با انها مشارکت کنیم. در این زمینه کارگروههایی فعال شده و در حال بررسی جوانب مختلف هستند. وی در مورد چگونگی مذاکره برای تمدید قرارداد موقعیت مداری ایران به مهر گفت :  زمانی که با شرکتی به توافق برسیم این شرکت به ITU اعلام خواهد کرد و در این باره مشکلی به وجود نخواهد امد. فاضلی در مورد اسامی کشورهایی که در این باره ایران با انها وارد مذاکره شده است خبری اعلام نکرد و گفت در تلاش هستیم تا در محدوده زمانی مقرر این مذاکرات به نتایج نهایی برسد و پس از ان اطلاعات دقیقتری در مورد حفظ این نقطه مداری اعلام خواهد شد. زهره در بهترین نقطه مداری پوشش ماهواره‌ای خاورمیانه به گزارش مهر ،  نقاط مداری به دو دسته دائم و غیردائم تقسیم می‌شوند. نقاط غیردائم نقاطی هستند که اگر از نقطه مداری مزبور از زمان ثبت سازمان جهانی مخابرات مبنی بر مالکیت توسط کشوری به مدت 7 سال استفاده نشود ان نقطه مداری در صورتی که درخواست کننده دیگری داشته باشد ،  واگذار می‌شود و در صورت استفاده از ان می‌تواند تا هر زمان مالکیت ان نقطه را داشته باشند اما نقاط دائم نقاطی هستند که بر روی مدار سنکرون  ( 36 هزار کیلومتری )  قرار دارند. طول جغرافیایی 26 درجه شرقی و نقاطی که در همسایه ان قرار دارند یکی از بهترین نقاط برای پوشش ماهواره‌ای خاورمیانه محسوب می‌شود و همین امر نقاط مداری ماهواره زهره 2 را با چالش مواجه کرده است. ایران از اوایل سال 1990 میلادی طراحی سیستم ماهواره زهره را اغاز کرد و در سال 2001 میلادی قراردادی با روس‌ها برای طراحی ،  ساخت و بهره‌برداری ان به امضا رساند اما تاکنون به دلایل مختلف و عدم تمایل روسها به انجام ان ،  این پروژه با عدم موفقیت روبرو شده است. از انجایی که ایران به صورت رسمی نقطه مداری لازم را از اتحادیه بین‌المللی مخابرات دریافت کرده بود دیگر کشورها اجازه استفاده و دسترسی به انها را ندارشته و نقاط مداری تعیین شده و فرکانس‌های تخصیص یافته به برنامه فضایی ایران تعلق داشت. اما چنین قراردادهایی در حوزه ماهواره برای اشغال نقطه مداری مشخص در یک دوره زمانی ثابت و تعیین شده به کشورها اختصاص داده می‌شود تا ماهواره‌های واقعی خود را در انها قرار دهند. براین اساس طبق قوانین اگر اپراتوری نسبت به قرار دادن ماهواره خود در نقطه مداری اختصاص داده شده در زمان مقرر اقدام نکند نقطه مداری منقضی خواهد شد و در اختیار دیگران قرار خواهد گرفت.جوابیه روابط عمومی سازمان فضایی ایران1 -  شبکه ماهواره‌ای زهره 1 ، 2 ، 3 در سه موقعیت مداری 34 ، 26 ، 47 درجه شرقی در اتحادیه بین المللی مخابرات ITU به نام جمهوری اسلامی ایران به ثبت رسیده اند.2 -  در سالهای گذشته برنامه توسعه‌ای به سایر نقاط تحت عنوان زهره 4 ، 5 ، 6 در باندهای فرکانسی جدید در دستور کار بوده که با توجه به مجموعه فشارها و تحریمهای بین المللی موجود برای جلوگیری از استقرار ماهواره عملیاتی  ،  بر اساس قوانین و مقررات رادیویی ،  این درخواستهای توسعه‌ای در مرحله هماهنگی فرکانس متوقف شده و هیچگاه به ثبت نرسیده اند.3 -  در حال حاضر شبکه زهره - 1 و زهره - 2 بارها با خرید یا اجاره ماهواره‌های عملیاتی و یا با انجام پروژه مشترک با سایر کشورها مورد بهره برداری قرار گرفته و در حال حاضر تحت نام جمهوری اسلامی ایران و تحت رعایت مجموعه قوانین و مقررات بین المللی مشغول به ارائه خدمات ارتباطی ماهواره‌ای و رفع نیاز بخشی از پهنای باند مورد تقاضا در داخل کشور می‌باشند و علی رغم فشارها و تحریمهای بین المللی  ،  تلاش برای حفظ شبکه ماهواره‌ای زهره - 3 واقع در موقعیت مداری 47 درجه شرقی توسط کارشناسان دستگاه‌های مختلف کشور در حال پیگیری است.