عضو کمیسیون بهداشت ودرمان در مجلس با یاداوری سفر هیات پارلمانی ایران به ریاست دکتر لاریجانی به ایرلند ،  گفت :  بعد از این سفر قرار شد در اینده نزدیک گروهی از نمایندگان مجلس ایرلند که بعضا وزیر این کشور نیز هستند سفری به ایران داشته باشند تا روند اجرایی شدن دستاوردهای این سفر ادامه یابد.شهلا میرگلوبیات در گفت و گو با خبرنگار سیاسی خبرگزاری خانه ملت ،  با اشاره به سفر سه روزه هیات پارلمانی ایران به ایرلند به ریاست دکتر لاریجانی و مثبت ارزیابی کردن نتیجه ان ،  گفت :  مقامات ایرلندی تمایل زیادی به سرمایه گذاری اقتصادی در ایران داشتند.نماینده مردم ساوه و زرندیه در مجلس شورای اسلامی ادامه داد :  از انجایی که دید مقامات مسئول ایرلندی نسبت به نتیجه توافقات مثبت است تمایل دارند با توسعه روابط میان دو کشور به تقویت نقاط مشترک اقتصادی پرداخته و در کشورمان سرمایه گذاری کنند.وی افزود :  جلسات دو جانبه‌ای میان هیات پارلمانی ایران و نمایندگان مجلس ایرلند در خصوص مباحثی پیرامون کشاورزی ،  لبینات ،  دام ،  دارو و تجهیزات پزشکی برگزار شد.میرگلوبیات در ادامه با اشاره به ملاقات و گفت و گو با وزرای امور خارجه ،  اقتصاد ،  دفاع و کشاورزی ایرلند یاداور شد :  همچنین هیات پارلمانی بازدیدی از یکی از مراکز دامداری ،  تولید و بسته بندی گوشت داشت که در این خصوص تجربیات خوبی کسب شد.عضو کمیسیون بهداشت و درمان مجلس شورای اسلامی در پایان خاطرنشان کرد :  برای توسعه روابط پارلمانی و تداوم ان قرار شذ در اینده نزدیک گروهی از نمایندگان مجلس ایرلند که بعضا وزیر نیز هستند به ایران دعوت شوند تا روند اجرایی شدن دستاوردهای این سفر ادامه یابد.