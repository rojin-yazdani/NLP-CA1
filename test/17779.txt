رئیس سازمان تعزیرات در سخنانی تعجب برانگیز اعلام کرد تقریبا 99 درصد محموله‌هایی که از گمرک می‌گذرند ،  کنترل نمی‌شوند و نماینده سازمان غذا و دارو هم گفت بیشتر مکمل‌های بازار ،  قاچاقی است.به گزارش خبرانلاین ،  مجری برنامه‌های علمی و پزشکی تلویزیون ،  شب پرصحبتی را در برنامه گفتگوی ویژه خبری گذارند. شبی که در ان ،  به قول رئیس سازمان تعزیرات حکومتی ،  همه را محکوم کرد و صد البته با نتیجه گیری عجیبی که در بحث داشت ،  علامتهای سئوال را باقی گذاشت :  همه چیز برای قاچاقچیان دارو و تجهیزات پزشکی گل و بلبل است و قاچاق 90 درصد سود دارد ،  پس ما هم برویم قاچاقچی شویم.انچه در ادامه می‌خوانید مشروح گفتگوی ویژه خبری شب گذشته با جمشیدی رئیس سازمان تعزیرات است که به صورت حضوری در استودیو گفتگو ویژه خبری امده بود و به صورت تلفنی نیز عبدالرحمن رستمیان ،  نایب رئیس کمیسیون بهداشت و درمان مجلس و بهروز جنت مدیرکل بازرسی و نظارت سازمان غذا و دارو نیز در این میزگرد حاضر بودند.چرا برخورد دقیق با داروهای قاچاق صورت نمی‌گیرد ?  نمایندگان خانه ملت دیروز در جلسه‌ای با مسئولان ،  تصویب کردند کارگروهی درباره قاچاق دارو و تجهیزات پزشکی تشکیل دادند. سئوال اینجاست بالاخره در کشور قاچاق می‌شود. این کارگروه قرار است چه کند ? دکتر جمشیدی ،  رئیس سازمان تعزیرات حکومتی و معاون وزیر دادگستری :  درباره بحثهای مربوط به تخلفات و جرایم پزشکی و درمان و دارو ،  مهم است. این بحث با سلامت مردم مواجه است. تخلفاتی که در این خصوص صورت می‌گیرد نیز بسیار متنوع است. در بدن بیمار کالای تجهیزات پزشکی تقلبی به کار می‌برد یا گرانتر از معمول خدمات پزشکی ارائه می‌شود این ظلم مضاعف به مردم است. یکی از اصلی‌ترین کارهای بنده در سازمان تعزیرات ،  تمرکز بر بحث قاچاق دارو بود. حدود 20 - 30 مورد تخلفات در این حوزه در اختیار ماست. در کمیسیون مربوطه در مجلس ،  بحثهای مفصلی را من ارائه کردم. از قاچاق دارو تا موضوع زیرمیزی. جمع بندی این بود که کمیسیون مشترکی از وزارت بهداشت ،  مجلس ، تعزیرات داشته باشیم. شایدم مردم باور نمی‌کنند برخی از قوانین ما 60 سال از عمرشان می‌گذرد.از دکتر شهریاری رئیس کمیسیون بهداشت نقل شده کامیونهای داروی تقلبی وارد کشور می‌شود و 750 کیلومتر هم می‌روند و کسی جلوشان را نمی‌گیرد. چرا ? جمشیدی :  اینکه قاچاق دارو به وفور است ،  چنین چیزی هست. این که قاچاق تجهیزات پزشکی در یکی از خیابانهای تهران است ،  چنین چیزی هست.پس شما چه کاره‌اید ? جمشیدی :  دو حیطه نظارت وبرخورد را باید تفکیک کنیم. ما در سازمان تعزیرات در حیطه برخورد با شدت و قوت برخورد می‌کنیم. نظارت با جاهای متعدد است ولی نظارت اصلی با سازمان غذا و داروست. یکی از مشکلات تنوع ناظران است.چطور می‌شود کامیون داروی تقلبی اینطور راحت وارد می‌شود ? جمشیدی :  در بندرشهید رجایی ما حدود 6 هزار کانتینر در شبانه روز واردات و صادرات می‌شود. تنها دستگاه اسکنری که اینها را اسکن می‌کند 170 مورد را می‌تواند اسکن کند. یعنی نزدیک به 6 هزار کانتینر اسکن نمی‌شود.یعنی گمرک مسئول است ? جمشیدی :  این حجم کالا به صورت هوشمند اگر کنترل شود می‌توان از قاچاق جلوگیری کرد. دستگاههای مورد نیاز گمرک گران قیمت است و انها بودجه ندارند. این بودجه باید از بودجه دولتی تهیه شود.یعنی 5800 کانتینر روزانه وارد می‌شود و داخلش دیده نمی‌شود ? جمشیدی :  این برای کشور مهم است که بتوانیم این حجم واردات را کنترل کنیم. پارسال فرار مالیاتی این بخش 80 هزار میلیارد یعنی نیمی از بودجه کشور بوده.عبدالرحمن رستمیان ،  نایب رئیس کمیسیون بهداشت و درمان مجلس به صورت تلفنی وارد بحث شد.چرا قانونی برای برخورد با این داستان نداریم ? رستمیان :  قاچاقی مرسوم است که زیر 5 درصد باشد ولی وقتی به این حجم می‌رسد فساد در دستگاه‌ها است و طبیعتا باید امارهای واقعی دربیاید. این کارگروه برای همین است. اگر نیازمند قانون است باید بنویسیم یا به روز رسانی کنیم. در خیلی جاها قانون داریم ولی برخورد لازم نداریم. این لوازم قاچاقی ،  کیفیت ندارد.شما تاکنون پیگیری نکردید ? رستمیان :  ما در اقتصاد مقاومتی دارو و تجهیزات پزشکی را دنبال کنیم. میزان واردات ما از دارو 10 برابر صادرات است. 1 میلیارد و 500 میلیارد دلار واردات دارو داریم ولی 150 میلیون دلار صادرات داریم.چرا مالیات از واردات دارو گرفته نمی‌شود ?  چه بسا اینها خطرناک هم باشد ? رستمیان :  با قوانین فعلی می‌توان جلوی اینها را گرفت. اگر هم نیاز به قانون است ،  دولت لایحه بنویسد تا ما تصویب کنیم.چرا طرح نمی‌دهید ? رستمیان :  ما طرح دادیم که برخورد با تبلیغات ماهواره‌ای را داشتیم. این در صحن رفته ولی اگر ما نیازمند قانونیم باید دولت لایحه بنویسد. اتفاقا یکی از مشکلات مجلس ،  طرح نویسی زیاد است. ما دو قانون را داریم. یکی در صحن رفته و دیگری در کمیسیون است.به داروهای ماهواره‌ای و اینترنتی اشاره شد. برای این چه فکری کردید ? جمشیدی :  این یکی از موارد تخلف است که حتما می‌شود برخورد کرد. با یک تشکیلات نظارتی واحد با بودجه و امکانات کافی می‌تواند جلوگیری کند. وزارت بهداشت می‌گوید ما 15 بازرس داریم. با این تعداد بازرس می‌شود کنترل کرد ?  نمی‌شود.چرا باید اینطور باشد که تعدد ناظران داریم ولی گمرک نمی‌تواند چیزی را بررسی کند ? جمشیدی :  وقتی نگاهمان جزئی باشد و کلان نباشد ،  همه مقصریم. نمایندگان مجلس حتما مقصرند. ما در دولت مقصریم. بی پرده بگوییم نه در لفافه. شاید انتظار مقام معظم رهبری در 3 سخنرانی محکم و قوی که می‌گویند قاچاق را در مغازه‌ها تعقیب کنید. اخیرا یک اقایی را دستگیر کردیم که ماهی 750 میلیون درامد دارد. طبیعی است او به بخشهای مختلف رشوه می‌دهد.رشوه طبیعی است ? جمشیدی :  وقتی یک کارمندی را با حقوق یک میلیونی می‌گذارید و ناگهان 20 میلیون رشوه می‌گیرد ،  این طبیعی است !  من باید درد را بگویم.شما مسئولید ? جمشیدی :  نباید از واقعیات فرار کرد. 20 میلیون دلار داروی قاچاق در کشور است.مگر این اقا رشوه نداده !  ? جمشیدی :  ما برخورد می‌کنیم.چه برخوردی کردید ? جمشیدی :  بخشی از قوانین ما ناکارامد است. خنده اور است بگویم ماده 19 قانون تعزیرات می‌گوید گرانفروشی دارو 5هزار تومان جریمه دارد. این کارایی دارد ?  این کمیته فقط با حضور من در مجلس تشکیل شد. وقتی دیدم با روند عادی نمی‌شود ،  رفتم گفتم فاجعه دارد اتفاق می‌افتد.یعنی به شما امیدوار باشیم ? جمشیدی :  من یک نفرم. باید همه کار کنند.قانون مبارزه با قاچاق دارو تصویب شده ولی ایین نامه‌هایش نوشته نشده ? جمشیدی :  اتفاقا 10 - 12 ایین نامه نوشته شده و برخورد شروع شده ولی باید محکمتر برخورد شود.در خبرها خواندیم اگر مرکز دارویی قاچاق کند ،  فقط 5 میلیون تومان جریمه می‌شود. این درست است ? جمشیدی :  پزشکان بحثی را دارند که پیشگیری باید کرد. بهترین درمان جلوگیری از ورود قاچاق در مبادی است. این بسیار موثرتر است تا اینکه با همه صنوف و اقشار برخورد کنیم. یک مثال بزنم. ما 167 گمرک داریم. 100 میلیارد هم واردات می‌شود. کره جنوبی 54 گمرک دارد و 1000 میلیارد کالا را جابجا می‌شود. در قوانین متعدد بازارچه مرزی درست می‌شود. جایی با فشار این و ان ،  می‌گویند باید واردات درست شود. نباید این همه گمرک داشته باشیم. در جبل علی امارات با 5 هزار میلیارد یک گمرک مکانیزه درست شد.دکتر بهروز جنت مدیرکل بازرسی و نظارت سازمان غذا و دارو به صورت تلفنی وارد بحث شد.تایید می‌کنید بازرسان شما 15 نفر است ? جنت :  تعداد بازرسان بیشتر از این است ولی تکافو نمی‌دهد. ما به دلیل مبارزه با قاچاق کالا و ارز قبل از مرزها تا مصرف کننده را باید پوشش دهیم تا این زنجیره را قطع کنیم. یکی از مهمترین مشکلات ایجاد نیاز در مردم است. یعنی مردم به عنوان نیازمند به دارو ،  از بازار درخواست کنند. تبلیغات ماهواره‌ای ،  اینترنتی هست.یکی از همکاران شما گفته نه بودجه داریم نه نیرو نه توان و اختیار. این درست است ? جنت :  بله ،  برای همه بخشهای دولتی این اتفاق می‌افتد.همه می‌دانند مشکل کجاست ولی چرا حل نمی‌کنند ? جنت :  باید توان داشته باشیم. عزم تا حدی در وزارت بهداشت وجود دارد ولی برخی بخشها مانند گمرک برای داشتن اسکنرها ،  باید میلیاردها دلار خرج کند. این در توان گمرک نیست.بعد از سالها که یک نوشیدنی نیروزا توزیع می‌شود ،  هفته گذشته گفتید این مجوز ندارد و شرعی نیست ? جنت :  این نوشیدنی دارای مجوز است ،  سالم است ولی انهایی که مجوز ندارند ،  مشکل دارند. شما در جریان نشان اصالت سلامت هستید. لوگوی سازمان غذا و دارو را می‌دانید چیست. بارها از مردم خواهش شده برچسب و نشان سازمان غذا و دارو چک شود.ولی این داروهای تقلبی به وفور در مغازه‌ها ریخته. چرا جمع نمی‌کنید ? جنت :  این به حدود اختیارات بر می‌گردد. ارگانهای متعددی است و یک ارگان باید پاسخگو باشد و اختیارات نیز داشته باشد.اوضاع انگار خیلی گل و بلبل است. چرا از موادی که به بدن مردم صدمه می‌زند ،  اینقدر راحت می‌گذرید ?  این قابل گذشت است ?  چرا وضع اینطور است ? رستمیان :  ما باید بالاترین قوانین را داشته باشیم. مجلس اماده است کمک کند.ماشالا همه اماده‌اند ولی پول ندارند ? رستمیان :  بهانه‌هایی مثل پول نداریم و پرسنل نداریم قابل قبول نیست. وقتی 20 میلیارد دلار قاچاق داریم ،  باید 1 میلیارد دلار هزینه کنیم. ما قاچاق واردات و صادرات ما نیز به وفور است. 20 هزار قلم دارو را از ایران می‌خرند و می‌برند در کشورهای دیگر می‌فروشند.یعنی پشت پرده‌ها نمی‌گذارد کار به جایی برسد ? رستمیان :  دلالها و واسطه‌ها نمی‌گذارند. علت ایجادی را باید دید. باید سیستمی طراحی کنیم که بشود اینها را مطالعه کنیم. قبلا 150 قلم دارو کمبود داشتیم الان 50 قلم دارو کمبود داریم. قبلا 3 برابر سود روی دارو می‌کردند ولی الان بهتر شده. مناطق ازاد و مرزی ما ،  فقط منشا واردات شده‌اند نه صادرات.قانون مبارزه با قاچاق کالا و ارز ،  ایین نامه نوشته شده ? رستمیان :  قاچاق 90 درصد سود دارد و می‌روند قاچاق می‌کنند.چرا همه را جمع نمی‌کنید به جای خوبی برسید ? جمشیدی :  سازمان تعزیرات می‌تواند سازمان مبارزه با تخلفات باشد.جمع بندی می‌فرمایید ? جمشیدی :  باید در دو سه حیطه کار جدی کنیم. یکی پراکندگی نظارت بر بخش دارو و درمان را باید جمع کنیم و یک مجموعه را به دست یک بخش مانند وزارت بهداشت بسپریم تا هم مسئول باشد هم پاسخگو.این همه دلال و مرتبط به کجا وصل هستند ? جمشیدی :  قاچاق چون سوداور است قطبهای قدرت و ثروت فشار می‌اورند. مثلا در یک پرونده وقتی وارد می‌شود گاهی از 20 جا فشار می‌اورند ونامه می‌زنند و می‌گویند ازاد کنید. ما مقاومت کردیم و برخورد می‌کنیم.از کجا فشار می‌اورند ? جمشیدی :   ( می خندد )  بله ،  ما دو درصد قاچاق را کشف کردیم و برخورد می‌کنیم. ولی اگر هر چه برخورد کنیم هم فایده‌ای ندارد. بعد هم مرجع رسیدگی باید یک جا باشد. گاهی سازمان غذا و دارو با سازمان استاندارد درگیر می‌شوند که فاجعه است. مرجع رسیدگی باید یک جا باشد که بهتر است سازمان تعزیراتی باشد. باید گمرک را اصلاح کنیم و نظام مالیاتی را سفت کنیم. اینطور این همه قاچاق نخواهیم داشت. مجلس باید پای کار بایستد ،  قوانین را تصویب کند.اماری از داروهای قاچاق داریم ? جمشیدی :  امار از هیچ مقوله‌ای نمی‌توانیم بدهیم. شما امشب همه را محکوم کردید.من نماینده افکار عمومی ام. مردم سلامتشان مهم است. اماری سازمان غذا و دارو از قاچاق دارو و تجهیزات دارد ? جنت :  متاسفانه در مسئولین هم این اشتباه می‌شود که مکمل‌ها را به عنوان دارو تلقی می‌کنند. برخی از چیزها را دارو تلقی می‌کنند. در دارو چون نظام دارویی زیر نظر سازمان غذا و دارو است چون زیر نظر ماست ،  زیر 5 درصد قاچاق داریم. این 5 درصد نیز بیشتر داروهای سقط جنین هستند و کاربردهای غیرمجاز دارند.خبری درباره یک مکمل تزریقی بود که باعث مرگ شده بود. قاچاق اینها مهم نیست ? جنت :  بحث من درباره دارو بود. درباره مکمل‌ها بالای 30 و 40 درصد احتمال قاچاق داریم چون به مردم اعلام کردیم تمام این تبلیغات ماهواره‌ای نه تنها قاچاق است ،  بلکه داروهای شان تقلبی است. مکمل‌هایی که تبلیغ می‌شود بالای 95 اینها تقلبی است و 5 درصد نیز تاریخ گذاشته است.اینجا را مردم به دقت گوش کنند :  یک ب کمپلکس هم مکمل است ? جنت :  بله ،  چیزی که در نظام رسمی توزیع کشور نباشد ،  مشکل دارد. نظام رسمی توزیع کشور تمام مکملها و داروهای وارداتی برچسب اصالت سلامت دارند. درباره مبارزه با ماهواره نیز با هماهنگی وزارت ارشاد و پلیس ،  این تلفنها بسته می‌شود. این را پلیس و اگاهی باید دنبال کنند.امار قاچاق پیدا شد ? جمشیدی :  در ارایشی بهداشتی 1 میلیارد دلار است. هرچیزی بیرون از لیست وزارت بهداشت است ،  تقلبی است و مشکل دار. و امار قاچاق دارو و سوخت مجموعا 7 میلیارد دلار در سال است.نتیجه گیری عجیب مجری گفتگوی ویژه شنیدنی بود :  پس برویم قاچاقچی شویم. اگر اینقدر اوضاع خوب است و این قدر سوداور است و کسی جلوگیری نمی‌کند برویم قاچاقچی شویم.امیدوارم اندکی به سلامت مردم توجه شود. اینجا اتفاقات عجیب و غریب زیاد می‌افتد و ما نمی‌دانیم سلامت مردم در چه خطرهایی قرار می‌گیرد.