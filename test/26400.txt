با پیروزی خانگی سفیدپوشان لندن و شکست استون‌ویلا در ویلاپارک هفته سی‌ویکم لیگ برتر انگلیس پیگیری شد.در ادامه دیدارهای هفته سی‌ویکم لیگ برتر انگلیس ،  شب گذشته  ( یک‌شنبه )  تیم فوتبال تاتنهام در خانه خود موفق شد ساوتهمپتون را با نتیجه 3 بر 2 شکست دهد. کریستین اریکسن 2 بار در دقایق 31 و 46 و گیلفی سیگاردسون در دقیقه 90 برای تاتنهام گلزنی کردند و جی رودریگس در دقیقه 19 و ادام لایانا در دقیقه 28 برای ساوتهمپتون. تاتنهام با این پیروزی 56 امتیازی شد و به رده پنجم جدول صعود کرد.در دیگر بازی شب گذشته استون‌ویلا در خانه خود با نتیجه 4 بر یک برابر استوک‌سیتی تن به شکست داد تا به رده یازدهم جدول سقوط کند.در جدول رده‌بندی لیگ برتر انگلیس چلسی با 69 امتیاز از 31 بازی صدرنشین است و پشت سر ان تیم‌های لیورپول با 65 امتیاز از 30 بازی و منچسترسیتی با 63 امتیاز از 28 بازی به ترتیب دوم و سوم هستند.