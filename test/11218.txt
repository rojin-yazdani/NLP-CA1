سبد کالای دولت در حالی به بازنشستگان تامین اجتماعی که جزو کم درامدترین اقشار جامعه‌اند تعلق نگرفته که 65 درصد انها حداقل حقوق را دریافت می‌کنند و مستمری انان از حقوق بازنشستگان کشوری و نیروهای مسلح کمتر است.به گزارش خبرنگار مهر ،  40 روز قبل خبر اختصاص سبد کالا از سوی سخنگوی دولت منتشر شد. در این طرح اقشار مختلف مانند شاغلان ،  بازنشستگان دولت و نیروهای مسلح ، کلیه کارگران مشمول قانون کار  ، دانشجویان متاهل  ( به تشخیص وزارتخانه‌های علوم ،  تحقیقات و فناوری و بهداشت ،  درمان و اموزش پزشکی و دانشگاه ازاد اسلامی )   ،  طلاب  ،  سرپرستان خانوارهای تحت پوشش کمیته امداد امام خمینی  ( ره )  و سازمان بهزیستی و  …  مورد حمایت دولت قرار گرفتند اما متاسفانه اسمی از بازنشستگان تامین اجتماعی در این میان دیده نشد. در روزهای اول پس از اعلام این خبر بازنشستگان این سازمان فکر می‌کردند شاید اشتباهی در اعلام اسامی رخ داده باشد اما با گذشت بیش از 30 روز این مشکل برطرف نشد و کم کم ناراحتی و دلخوری جای خوشحالی این افراد را گرفت که چرا بازنشستگان لشکری و کشوری از این حمایت برخوردار می‌شوند اما انان خیر .از ان زمان تا کنون بازنشستگان نسبت به بی لطفی دولت بارها اعتراض کردند و کانون بازنشستگان و مستمری بگیران تامین اجتماعی نیز چندین بار به وزیر تعاون ،  کار و رفاه اجتماعی نامه نوشت که چرا بازنشستگان تامین اجتماعی را از این حمایت محروم کرده‌اید و خواستار پیگیری این موضوع از سوی علی ربیعی شدند اما گویا اقای وزیر نیز نتوانسته کاری برای این افراد که جز اقشار زحمت کش و ضعیف جامعه هستند انجام دهد.65 درصد بازنشستگان تامین اجتماعی حداقل حقوق را دریافت می‌کنند ،  مستمری انان از حقوق بازنشستگان کشوری و نیروهای مسلح کمتر است ،  قانون همسان سازی حقوق چند سال است که برای انان اجرا نمی‌شود ،  مستمریشان براساس تورم افزایش پیدا نمی‌کند ،  بیمه تکمیلی و طلایی بدون سقف مانند بازنشستگان کشوری ندارند و  …  . همه این مشکلات بیانگر این است که بازنشستگان تامین اجتماعی نیز نیاز به حمایت و سبد کالا دارند البته شاید مبلغ این کمک ناچیز باشد اما می‌تواند اندکی مرحم بر زخمهایشان باشد و همچنین از لحاظ روانی نیز موجب ارامش فکری انان شده و بازنشسته‌ها را نسبت به برنامه‌های دولت امیدوار کند.عدم رعایت عدالت در اقدام حمایتی دولتعضو کمیسیون اجتماعی مجلس با اشاره به اینکه بازنشستگان تامین اجتماعی کمترین حقوق را دریافت می‌کنند ،  به خبرنگار مهر گفت :  عدم تخصیص سبد کالا به بازنشستگان تامین اجتماعی ظلم و تبعیضی در حق این افراد است و درست نیست که دولت این افراد را از حمایت خود محروم کند.محمد اسماعیل سعیدی عنوان کرد که اگر قرار است سبد کالا به افراد ضعیف  ،  اسیب پذیر و مورد حمایت نهادهای حمایتی تعلق گیرد بنابراین باید عدالت نیز رعایت شود و نباید بازنشستگان کشوری و لشکری از این سبد بهره مند شود اما به بازنشستگان زحمت کش تامین اجتماعی اختصاص پیدا نکند. جا دارد که مسئولان با مطالعه بیشتری اقدام کنند تا احساس بد دیده نشدن در بازنشستگان تامین اجتماعی بوجود نیاید.وی از پیگیری نمایندگان مجلس خبر داد و افزود :  ما در مجلس تخصیص سبد کالا به بازنشستگان را پیگیری می‌کنیم که امیدواریم با رایزنی با وزیر تعاون ،  کار و رفاه اجتماعی و همچنین دولت این مشکل برطرف شود و سبد کالا به این افراد نیز اختصاص پیدا کند.اما گویا پیگیریها به نتیجه‌ای نرسیده چون امروز محمدرضا نعمت زاده وزیر صنعت معدن و تجارت از توزیع سبد کالا در هفته جاری خبر داده و اعلام کرده که مشکلی برای تامین این سبد کالا نداریم و از امروز به تدریج این سبد در سراسر کشور توزیع خواهد شد.پیگیری سبد کالای بازنشستگان تامین اجتماعی از وزارت رفاهرئیس کانون عالی بازنشستگان و مستمری بگیران تامین اجتماعی اما هنوز ناامید نشده و به شدت پیگیر این موضوع است . علی اصغر بیات در گفتگو با خبرنگار مهر از وزیر رفاه درخواست کرد که نگرانی عدم تخصیص سبد کالا را در میان بازنشستگان تامین اجتماعی از میان ببرد و در چند روز باقی مانده بصورت شفاف اعلام کند که این سبد به بازنشستگان تعلق می‌گیرد یا خیر.وی با اشاره به اینکه در این خصوص چندین نامه به وزیر تعاون ،  کار و رفاه اجتماعی ارسال کرده‌ایم و همچنان منتظر پاسخ از سوی این وزارتخانه هستیم ،  گفت :  بر اساس اعلام دولت ،  قرار است به بازنشستگان کشوری و لشگری سبد کالا ارائه شود در صورتی که هنوز سرنوشت ارائه این سبد به بازنشستگان تامین اجتماعی مشخص نیست. حال انکه بیش از 65 درصد این قشر حداقل بگیر هستند.جمعیت دو میلیونی بازنشستگان تامین اجتماعی به همراه خانواده هایشان به حدود 5 میلیون نفر می‌رسد و براساس اعلام دولت 15 میلیون نفر از مردم قرار است سبد کالا دریافت کنند. سوال اینجا است که قشر بازنشسته تامین اجتماعی در این میان کجا قرار دارند ایا وضعیت معیشتی و مالی انان در مقایسه با سایر افرادی که قرار است سبد کالا بگیرند انقدر خوب است که دولت از این دو میلیون نفر صرف نظر کرده است و یا اینکه بازنشستگان بطور اتفاقی فراموش شده و از لیست جا مانده اند.