 		وزیر ارتباطات و فناوری اطلاعات بابت اختلالاتی که طی یک ماه اخیر سرویس اینترنت کاربران ایرانی پیش آمده است از کاربران عذرخواهی کرد.به گزارش مهر، محمود واعظی در صفحه شخصی خود در شبکه اجتماعی اینستاگرام به گلایه های متعدد کاربران ایرانی در زمینه اختلالات اینترنت پاسخ گفت.وی خطاب به کاربران و با بیان اینکه پس از بازگشت از سفر عراق، مطالعه ای از نظرات شما داشتم و لازم دیدم تا به چند گلایه جدی از وضعیت اینترنت که توسط شما مطرح شده بود رسیدگی کنم ادامه داد: به همین دلیل روز گذشته جلسه ای فوری با متولیان این موضوعات داشتم که نتایج را اعلام می کنم.قطع ناخواسته ارتباط اینترنت از ۳ مسیر بین المللوزیر ارتباطات و فناوری اطلاعات در مورد قطع ارتباطات بین الملل و ایجاد برخی اختلالات در دسترسی کاربران به اینترنت گفت: این موضوع کاملا ناخواسته و خارج از حوزه نظارت کشور بوده است. باید بگویم که با وجود آنکه تدابیر لازم در این خصوص از قبل دیده شده بود اما متاسفانه همزمانی قطع ارتباط در ۳ مسیر پرترافیک، شرایط بدی را رقم زد.وی توضیح داد: ارتباطات بین الملل کشور از طریق درگاههای متعدد در نقاط مختلف مرزی برقرار می شود تا هنگام بروز برخی حوادث و اختلال در یک مسیر، جریان ارتباط از مسیرها و درگاههای دیگر تامین و پشتیبانی شود. اما همزمانی قطع ارتباط در ۳ مسیر، کار را کمی سخت تر کرد.واعظی تاکید کرد: با تلاش همکاران در روزهای گذشته یکی از مسیرهای دریایی به طور کامل تعمیر و به مدار بازگشته و باعث بهبود جدی کیفیت سرویس اینترنت در کشور شده است. همچنین با اپراتورهای مسئول در ترکیه نیز مذاکره جدی صورت گرفته تا حفاظت از مسیر فیبرنوری از حملات تروریستی را نیز در دستور کار قرار دهند. در این میان ممارست خوبی از طرف ترکیه ملاحظه می شود.قاچاق مکالمه دلیل اختلال در سرور بازیهای آنلاینوزیر ارتباطات در مورد اختلال در پورتهای UDP مایکروسافت - سرور بازیهای رایانه ای آنلاین - که برای بازیهای آنلاین کاربران مشکلات و محدودیتهایی را به وجود آورده است نیز گفت: متاسفانه عده ای سودجو به بهانه فروش vpn - وی پی ان - و قاچاق ترافیک صوت بین الملل از الگوریتم های پیچیده ای برای ایجاد تونل استفاده می کنند و برای مقابله با این رفتار نامناسب، طبیعتا انسدادهایی صورت می گیرد که برخی اوقات موجب تداخلاتی روی سایر سرویس ها می شود.وی با اشاره به جلساتی که از سوی وزارت ارتباطات با طرفداران بازیهای رایانه ای برگزار شده و این کاربران اعتراضات خود را اعلام کرده اند، افزود: براساس اعلام همکاران من در وزارت ارتباطات، این اختلالات ناخواسته، به حداقل رسیده است.واعظی گفت: در این خصوص مقرر شد از این پس اگر مجددا کاربران اختلالی را مشاهده کردند آن را به همراه مستندات لازم از آن اختلال، از طریق همین صفحه به اینجانب گزارش دهند تا جلساتی برگزار و به سرعت اختلال مربوطه حل و فصل و برطرف شود. ضمن اینکه اطلاعات سودجویانی که باعث چنین سوء استفاده هایی هستند در اختیار پلیس فتا قرار می گیرد تا ضمن برخورد قانونی، از ایجاد اختلال در سرویس های روزمره مردم پیشگیری به عمل آید.محدودیتی برای تلگرام ایجاد نشده استوزیر ارتباطات در مورد تلگرام نیز اظهار داشت: درخصوص سرویس پرطرفدار تلگرام نیز مجددا تاکید می کنم که محدودیتی بر روی این سرویس ایجاد نشده است و موضع وزارت ارتباطات در مصاحبه هایی در روزهای قبل اعلام شده است.اتصال شبکه ارتباطی ایران به ۴ کشور در برنامه استواعظی در مورد اتصال به عراق و اعتراض برخی کاربران با این مضمون که وقتی قادر به تامین اینترنت خود نیستیم چرا به دنبال اتصال به عراق هستیم گفت: به لحاظ فنی اتصال به کشورهای همسایه در مفهوم شبکه ای، نه تنها باعث ایجاد محدودیتی برای کشور نخواهد شد بلکه باعث افزایش کیفیت تبادلات بین دو کشور نیز می شود.وی ادامه داد: اصولا این انتقاد به لحاظ منطقی دچار اشکال بوده و وارد نیست چرا که وزارت ارتباطات نه تنها به دنبال اتصال به کشور عراق، بلکه به دنبال اتصال به سایر کشورهای همسایه از جمله پاکستان، افغانستان، امارات و ترکیه نیز است.عذرخواهی وزیر ارتباطات از کاربران اینترنتوی از اختلالاتی که ناخواسته و به دلیل شرایط داخلی ترکیه و قطع بخش هایی از فیبرنوری دریایی، در یک ماه اخیر برای سرویس های اینترنت کشور پیش آمد از کاربران پوزش خواست و اظهار امیدواری کرد با تدابیر جدید در مقابله با این نوع حوادث بیش از این مقاوم شویم. 	