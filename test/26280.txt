وزیر علوم گفت :  وضعیت تحصیلی تمامی بورسیه‌شدگان مشخص شد.به گزارش خبرگزاری تسنیم ،  محمد فرهادی وزیر علوم ،  تحقیقات و فناوری در نشست‌خبری که صبح امروز برگزار شد ،  گفت :  داستان بورسیه‌ها به این سه هزار نفر ختم نمی‌شود. ما 6 هزار دانشجوی بورسیه دیگر هم داریم که مشکلی برای تحصیل ندارند و جایابی شده و وضعیت انها مشخص است.وی با اشاره به اینکه تعدادی از بورسیه‌ها مشکلاتی را داشتند که درباره انها تصمیم‌گیری‌هایی شده است ،  گفت :  برخی از انها بدون ازمون پذیرش شده‌اند ،  در حالی که باید ازمون عملی را پشت سر می‌گذاشتند و برخی نیز حکم بورس ندارند ،  یعنی صلاحیت انها تایید نشده است.وزیر علوم با بیان اینکه برخی از دانشجویان بورسیه جایابی نشده بودند که وزارت علوم تلاش کرد مهلت‌هایی را برای جایابی انها در نظر بگیرد ،  یاداور شد :  این روند هم اکنون نیز ادامه دارد و دانشگاه‌ها به دنبال جایابی انها هستند و وزارت علوم به دنبال جایابی انهاست.فرهادی با اشاره به اینکه برخی از این بورسیه‌ها مربی هستند ،  گفت :  مربیان رسمی مشکلی ندارند ،  اما مربیان پیمانی باید مصوبه هیئت‌امنا را اخذ کنند که حدود 100 نفر از انها را هیئت‌امنای دانشگاه‌ها تصویب کرده‌اند و به هیئت‌امناهای باقیمانده اعلام کردیم روند تصویب انها را تسریع کنند.وی با اشاره به اینکه برخی از دانشجویان بورسیه شاغل بوده‌اند و شغل دولتی و رسمی داشتند ،  گفت :  این گروه از دانشجویان تعیین تکلیف شدند ،  زیرا از یک صندوق حقوق و از صندوق دیگر بورسیه تحصیلی برای انها پرداخت می‌شد که این افراد تعیین تکلیف شدند و به انها اعلام شد یا تحصیل کنند و یا به ادامه فعالیت کاری خود بپردازند.وزیر علوم با بیان اینکه عده‌ای از دانشجویان دارای سهمیه ایثارگران بودند ،  گفت :  بیشتر انها مشکلی برای ادامه تحصیل ندارند و طبق توافق با بنیاد شهید قرار شده در پرداخت هزینه انها نیز همکاری‌هایی صورت گیرد.فرهادی با اشاره به اینکه درباره بورسیه‌ها طبق شرایط و ضوابط زمان تصمیم‌گیری‌هایی گرفته شده است ،  گفت :  همه انها اعمال شده و برخی از انها نیز که مشکلی از نظر شرایط و ضوابط زمان بورسیه شدن ،  یعنی تحصیل و سن نداشتند ،  می‌توانند به تحصیل خود ادامه دهند.وی در پاسخ به سوال دیگری درباره اظهارنظر یکی از نمایندگان درباره پیگیری قضایی برخی از مدیران وزارت علوم ،  گفت :  برخی از دوستان مسائلی را عنوان می‌کنند. بورسیه‌ها 194 بار در رسانه‌ها ذکر شده و اخبار زیادی در این باره منتشر شده و این در حالی است که مسئولان وزارت علوم هیچ اسمی را درباره بورسیه‌ها اعلام نکردند ،  اما کسانی که با انتشار به این دانشجویان ظلم کردند باید پاسخ‌گو باشند.صدیقی رئیس سازمان امور دانشجویان در ادامه این نشست‌خبری ،  گفت :  بورسیه‌های خارج از کشور همه دارای جایابی هستند و می‌توانند پس از ورود به کشور به شغل خود ادامه دهند.وی گفت :  کلیه دانشجویانی که در ماه گذشته فارغ‌التحصیل شده‌اند چه شرایط را داشته و چه شرایط را نداشته باشند ،  بدون مشکل می‌توانند به تحصیل خود ادامه دهند.رئیس سازمان امور دانشجویان با اشاره به اینکه وزارت علوم با نگاهی اغماض‌امیز برای دانشجویان بورسیه بیشترین تسهیلات را در نظر گرفته است ،  گفت :  از هفته گذشته به دانشگاه‌ها اعلام شده که دانشجویان بورسیه مشکلی برای ادامه تحصیل ندارند.صدیقی با اشاره به سایر تصمیم‌های گرفته شده درباره پرونده بورسیه‌ها ،  گفت :  اعلام شده عملا جمع‌بندی نهایی درباره بورسیه‌ها گرفته شده و دانشجویانی هم که دارای مشکلاتی هستند و پرداخت بورسیه انها به پرداخت هزینه شخصی تبدیل شده ،  باقیمانده هزینه تحصیل خود را باید بپردازند و هزینه قبلی از انها دریافت نمی‌شود. وی در پایان گفت :  به جز 36 نفری که به دلیل اطلاعات غلط نمی‌توانند ادامه تحصیل دهند بقیه بورسیه‌ها می‌توانند به تحصیل خود ادامه دهند.