مصرف بی رویه نمک ،  شکر و روغن در جامعه ،  علاوه بر اینکه باعث شده تا واردات این اقلام غذایی روز به روز افزایش یابد ،  هزینه‌های نظام سلامت را نیز افزایش داده است. زیرا ،  روند درمان بیماریهای ناشی از مصرف بی رویه این سه قلم مواد غذایی ،  هزینه‌های سنگینی را متوجه کشور ساخته است.به گزارش مهر ،  یکی از عادات بد غذایی ما ایرانیها این است که هرگز در خوردن برخی مواد غذایی ،  توصیه پذیر نیستیم و دوست داریم غذایی بخوریم که شاید منفعت نخوردن ان ،  بهتر از خوردنش باشد. اما ،  متاسفانه بدون توجه به توصیه‌ها و هشدارهای سلامت ،  فقط و فقط به خوردن غذا فکر می‌کنیم. بدون اینکه بدانیم چه عواقب خطرناکی ،  سلامت ما را تهدید می‌کند.خوردن غذاهای شور و شیرین و چرب ،  از جمله ذائقه برخی از ایرانیهاست که در مصرف این سه قلم مواد غذایی توصیه پذیر نیستند. این دسته از افراد ،  بدون توجه به اینکه چه خطراتی متوجه سلامت انهاست ،  دوست دارند غذای خود را شیرین ،  شور و چرب بخورند تا احساس لذت کنند. در حالی که دکتر زهرا عبداللهی مدیر کل دفتر بهبود تغذیه جامعه وزارت بهداشت ،  با توجه به اینکه الگوی مصرف غذایی و رفتارهای تغذیه‌ای در کشور تغییر پیدا کرده و به سمت غذاهای شور ،  چرب و شیرین رفته است ،  اظهارداشت :  این رفتار نامناسب غذایی باعث شده تا نیمی از مردم کشور ،  دچار اضافه وزن و چاقی ،  دیابت ،  چربی خون و فشار خون بالا شوند.وی معتقد است که اگر این الگوی مصرف مواد غذایی تغییر پیدا نکند ،  قطعا در اینده مشکلات سلامتی در جامعه نمود بیشتری پیدا خواهد کرد. از این رو باید عادات و رفتارهای غذایی را درست کنیم. در طبخ غذا ،  نمک کمتری استفاده و نمک زیاد روی غذا نریزیم ،  حتی از نمکدان نیز استفاده نکنیم.به گفته عبداللهی ،  80 درصد مردم در سفره هایشان از نمکدان استفاده می‌کنند. باید توجه داشته باشیم که باید کمتر از 5 گرم در روز نمک یعنی کمتر از یک قاشق چایخوری مصرف نماییم. بنابراین نمکدان را باید کنار گذاشت و مصرف نمک را باید کم کرد. همچنین صنایع غذایی می‌بایست میزان نمک محصولات تولیدی خود را کاهش دهند. مثلا پنیر ،  دوغ و …  که نمک شان زیاد است. از نانوایان درخواست کنیم تا نمک مصرفی نان را کاهش دهند.وی با بیان اینکه ما عادت داریم غذاهای سرخ شده را بخوریم ،  باید ان را کاهش دهیم ،  ادامه داد :  شیر و لبنیات پرچرب نخوریم ؛  چرا که چرب اشباع شده ،  باعث بالا رفتن چربی خون می‌شود. مصرف شیرینی ،  انواع نوشیدنی قند و نوشابه را نیز کاهش دهیم و مصرف شان نکنیم.مدیر کل دفتر بهبود تغذیه جامعه وزارت بهداشت در پایان با بیان اینکه ذائقه کودکان را باید اصلاح کنیم ،  معتقد است که باید روز 30 دقیقه پیاده روی تند و تحرک داشته باشیم و بچه‌ها را به تحرک و ورزش عادت دهیم. همچنین به کودکان نمک و شکر ندهیم تا عادت نکنند در بزرگسالی غذاهای شکر چربی و نمک را مصرغ کنند. بنابراین مصرف موادقندی و چربی را از همان دوران کودکی کم کنیم.دکتر سید حسن هاشمی وزیر بهداشت نیز با اشاره به اینکه 50 درصد جمعیت کشور افزایش وزن دارند ،  معتقد است که باید انرژی دریافتی مردم محدود شود و تغییر الگو در مصرف چربی‌ها از اشباع به غیر اشباع و حذف ترانس از روغن‌های خوراکی ،  شکلات ،  شیرینی و …  از جمله برنامه‌هایی است که در دست اجرا داریم.هاشمی ادامه داد :  محدود کردن قند و نمک در منابع غذایی از برنامه‌های دیگر وزارتخانه است چرا که بیماری‌های قلبی به عنوان رتبه اول مرگ و میر و سال‌های از دست رفته عمر مردم به مصرف قند و نمک بستگی دارد.وی افزود :  طبق اعلام سازمان جهانی بهداشت ،  میزان دریافت شکر در روز باید حداکثر 10 درصد کالری دریافتی باشد در حالیکه طی سالهای 87 تا 90 میزان شکر دریافتی 30 درصد افزایش یافته و نشان دهنده افزایش از شاخص 21.1 به 23.9 کیلوگرم بوده‌ایم.وزیر بهداشت گفت :  همچنین 2.5 برابر بیش از میانگین جهانی نمک مصرف می‌کنیم که باعث فشار خون ،  گرفتگی رگ‌ها و بروز سکته می‌شود به همین دلیل در برنامه وزارت بهداشت کاهش سالانه 10 درصد نمک دریافتی در دستور کار قرار گرفته است.وی با اشاره به برنامه برچسب‌گذاری مواد غذایی گفت :  ظرف یک و نیم سال اینده بر روی تمام مواد غذایی علائم هشداردهنده نصب می‌شود ،  هموطنان بدانند کدام مواد مجاز و کدام غیر مجاز است البته در نظر داریم سیاستهای تشویقی در مالیات و عوارض برای کالاهای مجاز در نظر بگیریم.هاشمی با اشاره به اینکه در مصرف روغن شاهد افزایش سالانه حدود 3 کیلوگرم هستیم که در بین سالهای 87 تا 90 مصرف روغن 20 درصد افزایش یافته است ،  ابراز امیدواری کرده است که این میزان مصرف روغن طی 3 سال اینده به 20 درصد کاهش یابد.براساس گفته‌های یک کارشناس غذایی ،  نمک زیاد ظرفیت تجمع اب در بدن را افزایش داده و باعث افزایش وزن می‌شود. اگر نمک زیادی برای غذا استفاده شود عمل نبض را دچار مشکل می‌کند.مصرف بی رویه نمک ،  باعث بر هم زدن تعادل سدیم ،  پتاسیم در بدن می‌شود و عدم تعادل این دو ماده در بدن ،  انرژی سلولی را دچار اختلال می‌کند ،  به علاوه به بیماریهای ازدیاد فشار خون ،  تشنگی مفرط ،  خستگی ، اختلال حافظه و عدم تعادل سایر املاح منجر می‌شود.‌بیماریهای قبی و عروقی ،  دیابت ،  فشارخون ،  چربی خون ،  سکته‌های قلبی و مغزی ،  سرطانها و …  از جمله بیماریهایی هستند که رابطه مستقیم با مصرف نمک ،  شکر و روغن دارند. بطوریکه افزایش چاقی ،  اضافه وزن و …  ،  از جمله چالشهای پیش روی نظام سلامت کشور است که با ان دست و پنجه نرم می‌کند.دکتر فریدون نوحی مشاور وزیر بهداشت و رئیس انجمن قلب و عروق ایران ،  با اشاره به نقش تغذیه در ابتلا به بیماریهای قلب و عروق ،  گفت :  روغنهایی که مصرف می‌شود و غذاهای اماده نقش مهمی در گسترش بیماریهای قلب و عروق دارند و باید در نظر داشت که خوشمزگی غذا را سه عامل نمک زیاد ،  روغن زیاد و شیرینی زیاد ایجاد می‌کند که هر سه انها برای سلامت قلب مضر هستند.به گفته وی ،  مسائلی مانند الودگی هوا نیز در ابتلا به این بیماریها اثر دارد ،  همچنین مسائل عصبی همراه با شرایطی که در ان فرد به طور مداوم تحت استرس باشد احتمال ابتلای او را به بیماری‌های قلبی افزایش می‌دهد وگرنه در بقیه زمینه‌ها ،  مسائل عصبی به تنهایی نمی‌توانند موجب گسترش بیماری‌های عروق کرونر شوند مگر اینکه فرد بیماری زمینه‌ای و ژنتیکی و قلبی داشته باشد.‌رئیس انجمن قلب و عروق ایران ادامه داد :  روغن جدای از عوامل دیگر تغذیه‌ای نقش بسیار مهمی در گسترش بیماریهای قلب و عروق دارد که به عنوان اصل اول باید گفت ،  مصرف روغن مایع سالم‌تر از مصرف روغن جامد است ،  همچنین روغن پالم  ( روغن خرما )  که روغن مایع است برای سلامتی قلب خطرناک است و در کشورهای دیگر برای مصارف صنعتی استفاده می‌شود.بر اساس گزارش سازمان جهانی بهداشت ،  افزایش مصرف نمک می‌تواند به افزایش فشار خون و در پی ان بروز نارسایی‌های قلبی و سکته‌های مغزی منجر شود.سازمان جهانی بهداشت میانگین مصرف نمک را برای هر فرد در جهان ،  10 گرم عنوان کرد و این میزان را دو برابر میزان توصیه شده این سازمان دانست . بیشترین روش مصرف نمک در سال‌های اخیر از طریق غذاهایی چون نان ،  پنیر و غذاهای اماده است. این در حالی است که میزان مصرف نمک در ایران دو تا سه برابر میانگین جهانی براورد شده است.