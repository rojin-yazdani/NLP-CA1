معاون‌اول رئیس‌جمهور گفت :  از پزشکان می‌خواهیم انحصار را بشکنند و اجازه دهند ما هم از کار انها سر در بیاوریم تا ازمایش‌ها را فارسی بنویسیم. در مورد دارو هم دولت ارز لازم را اختصاص داده و با پول دارو زین اسب و غذای سگ وارد نکردیم.به گزارش فارس ،  محمدرضا رحیمی امروز در مراسم روز جهانی بهداشت در تالار امام جواد وزارت بهداشت افزود :  بحث پزشکی را باید از دید عوام هم دید من هم یکی از عوام هستم از دید عوام یکی از مشکلات اساسی کشور ما انحصار بسیار قوی امر پزشکی در دست پزشکان است.پزشکان محبوب مردم هستند. مریض‌ها انها را دوست دارند و به حرف انها عمل می‌کنند اما این خود پزشکان هستند که در شغلشان انحصار ایجاد کرده‌اند هیچ قضاوتی از بیرون جامعه پزشکی در کار پزشکان وجود ندارد. قضاوت درونی است. این قید وزارت بهداشت و کل بهداشت و درمان کشور است.وی افزود :  من عاجزانه از پزشکان می‌خواهم که برای خدا این انحصار را بشکنند چرا هیچ کس غیر از خودتان را راه نمی‌دهید در حالی که ما یک پزشک متخصص را به عنوان مدیر بیمارستان ،  درمانگاه و حتی وزیر می‌گذاریم و ممکن است با این کار بحث مدیریت را به نابودی بکشانیم. شما هم درها را باز کنید و اجازه دهید دیگران هم از مسائل پزشکی سر در بیاورند و اجازه دهید راه‌های دیگری مثل طب اسلامی و طب سنتی هم باشد.وی گفت :  چرا اینقدر مصرف داروهای گیاهی در کشور ما پایین است چقدر از داروهای مصرفی در کشور ما گیاهی است و چقدر در کشورهایی مثل چین ،  هند ،  پاکستان و حتی اروپا از داروهای گیاهی استفاده می‌کنند.اروپایی‌ها و غربی‌ها داروهای شیمیایی را به کشورهای افریقایی و اسیایی می‌دهند و بعد از 20 سال می‌گویند سرطانزا بوده است اما دکترهای خودمان از داروهای گیاهی که در کشور خودمان می‌تواند تولید شود استفاده نمی‌کنند.رحیمی گفت :  چه اشکالی دارد پزشکان نام‌اور ایرانی هم داروی گیاهی تجویز کنند ،  چه اشکالی دارد نسخه‌ها را به زبان فارسی بنویسد چرا نمی‌گذارند ما سر در بیاوریم در حالیکه ما متون حقوقی و قانونی را به زبان فارسی می‌نویسم و پزشکان زیادی هستند که در مسائل حقوقی و قانونی کارشناس شده‌اند.معاون اول رئیس جمهور اضافه کرد :  وقتی می‌گوییم چرا ازمایش‌ها را فارسی نمی‌نویسید می‌گویند اگر بیمار سرطانی بود می‌فهمد ،  خوب اگر امروز نفهمد فردا که می‌فهمد. من سه سال قبل تقاضا کردم که نسخه‌ها و ازمایشها را به فارسی بنویسند اما کسی توجه نکرده است.رحیمی اضافه کرد :  پزشکان بدخط هم هستند متخصصان خط باید بیایند و خط انها را بخوانند حتی نسخه‌پیچ‌ها در داروخانه هم بدخط می‌نویسند و اصلا برای مردم وقت نمی‌گذارند.رحیمی گفت :  در مورد دارو دولت بالای 2 میلیارد دلار و حدود 2 میلیارد و 400 میلیون دلار برای ارز دارویی هزینه کرد حالا بین بانک مرکزی و وزارت بهداشت اختلاف است و وزارت بهداشت می‌گوید یک میلیارد و 800 میلیون دلار ارز دارویی داده‌اند ،  هر چه باشد زین اسب وارد نکردیم. در کل سال 5 تا زین اسب هم وارد نکرده‌ایم که برای مسابقات است. کی با پول دارو غذای سگ وارد کردیم این حرف‌ها دروغ است.معاون اول رئیس جمهوری ادامه داد :  گمرک می‌گوید بخشی از این پول برای واردات لوازم ارایشی هزینه شده است ،  لوازم ارایشی که ما تحریم علمی هستیم و بعد که ترانزیت شکل می‌گیرد در ان نقطه مرزی لوازم ارایشی به اجر تبدیل می‌شود و این سوداگری است به همین خاطر است که مشکلات دارویی حل نمی‌شود.وی ادامه داد :  ما پول کافی برای دارو داریم و مثل سال گذشته ارز لازم برای دارو را تخصیص می‌دهیم. درست است که نفت کم فروختیم ان را هم که فروختیم پولش نیامده چون تحریم بودیم اما مابه‌التفاوت ارز مورد نیاز دارو را پرداخت کردیم. سئوال ما این است که چرا نظارت نکردیم.رحیمی گفت :  چرا امروز یک قطره دارویی باید هزار تومان برای بیمار تمام شود و 25 قطره ان 25 هزار تومان برای ما تمام شود. این مشکلات را خانم دستجردی یا امروز دکتر طریقت نمی‌تواند حل کند این را شما پزشکان با خداباوری می‌توانید حل کنید.معاون اول رئیس جمهور گفت :  من التماس می‌کنم تو را به خدا انحصارها را بشکنید ،  ازمایش‌ها و نسخه‌ها را ایرانی تنظیم کنید. از غصه مردیم که این همه از حیطه فرهنگ فارسی دور می‌شویم هر جا می‌رویم پزشکان مرسی می‌گویند ،  ما کلمه سپاس را داریم و کلمه تشکر را داریم که زبان قران است تقصیر شما نیست صدا و سیما بیشتر از شما پزشکان از واژه‌های غربی استفاده می‌کنند.رحیمی گفت :  من از شما پزشکان می‌خواهم وقتتان را برای ساماندهی امر پزشکی مثل فشار خون اختصاص دهید. پرستاران کشور قرار گذاشته‌اند که 100 هزار نفر انها در اردیبهشت ظرف چند روز با هزینه دولت سه عامل مهم فشار خون و قد و وزن ایرانی‌ها را ارزیابی کنند دولت هم 27 میلیارد تومان برای ان اختصاص داده است شما هم همکاری کنید تا مقدمه اجرای پزشک خانواده فراهم شود و این قدر وقت مردم و متخصصان بیهوده گرفته نشود و یک ایرانی از اول تا اخر عمر راهنمای سلامت داشته باشد.وی ادامه داد :  پزشک خانواده در دنیا ازموده شده است و ازمودن نمی‌خواهد این برنامه باعث می‌شود که دارو کمتر مصرف کنیم. پزشکان و متخصصان ما جز بهترین‌ها در دنیا هستند اما به انها افتخار می‌کنیم و کارهای برجسته‌ای کرده‌اند که در دنیا نظیر ندارد فقط کافی است بتوانیم برنامه پزشک خانواده را اجرا کنیم.معاون اول رئیس جمهوری گفت :  قرار شده است دولت هزینه‌های اجرای پزشک خانواده را تامین کند و مجلس هم در این زمینه به دولت کمک می‌کند اما باید بدانیم که ساماندهی بهداشت و درمان کشور منحصر به وزارت بهداشت نیست همه باید کمک کنند. حوزه حمل‌ونقل کشور ،  وزارت راه و شهرسازی ،  صدا و سیما و همه و همه باید کمک کنیم تا سلامت مردم تامین شود.رحیمی ادامه داد :  همانطور که وزیر بهداشت گفت وزارت بهداشت فقط می‌تواند 25 درصد سلامت مردم را تامین کند 75 درصد عوامل دیگر خارج از وزارت بهداشت است و شاید بیش از 50 درصد به تغذیه مربوط می‌شود و همچنین استرس‌هایی که هر روز به مردم تحمیل می‌شود.وی گفت :  ان فردی که از هندوستان لاشه‌های خراب گوشت را به کشور وارد می‌کنند تا با ان سوسیس و کالباس درست کند هیچ جایی در کشور ندارد ان مامور گمرکی که این کالا را ترخیص کرده است هم همینطور نظارت با وزارت بهداشت است اما همه ارگان‌های دولتی باید در این زمینه نظارت جدی داشته باشند.