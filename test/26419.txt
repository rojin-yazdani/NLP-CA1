قاتلان شهید صانع ژاله که بسیاری از سایت‌های ضدانقلابی را در اختیار دارند و عمدتا از لندن ،  حیفا مرکز بهائیان در اسرائیل و بعضا از امریکا این سایت‌ها را مدیریت و بارگذاری می‌کنند ابتدا سخن مدیر مسئول کیهان مبنی بر همکاری شهید صانع ژاله با روزنامه کیهان راتحریف کرده و از قول مدیر مسئول کیهان نوشتند شهید صانع ژاله جاسوس بوده است  !  و یا شهید صانع ژاله مخبر کیهان بوده است  !  و سپس در حالی به تکذیب این خبر پرداختند که بسیاری از انها ضمن ادعای نزدیکی با شهید صانع ژاله از ان شهید با عنوان خانم ژاله صانعی  !  یاد می‌کردند ! به گزارش جهان یکی از جالب‌ترین و درعین حال رسواترین نمونه از این دست ،  ادعای سایت بالاترین است که مدیریت منوشه امیر بر این سایت را انکار نمی‌کند. سایت مزبور ادعا کرده بود که خانم ژاله صانعی ،  با سایت بالاترین همکاری و روابط نزدیکی داشت  !  این سایت بعد از ان که معلوم شد شهید صانع ژاله ،  خانم نبوده است ،  خبر یاد شده را از خروجی خود حذف کرد ،  غافل از ان که مراجعه کنندگان این سایت از ان خبر جعلی و مضحک دستکم صدها پرینت گرفته اند.خبر سایت وابسته به منوشه امیر -  مدیر بخش فارسی رادیو اسرائیل -  از یکسو نشان می‌دهد مدعیان همکاری شهید صانع ژاله با این سایت تا چه اندازه دروغگو هستند که حتی بدون اطلاع از جنسیت شهید یاد شده ادعای همکاری با وی را داشته‌اند و از سوی دیگر با کمال وقاحت سعی کرده‌اند ان شهید مظلوم و متعهد را جاسوس موساد !  !  قلمداد کنند .