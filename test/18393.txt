رییس دفتر رییس جمهوری افق اینده اقتصاد کشور را امیدوار کننده دانست و گفت :  سیاست‌های دولت در بخش اقتصاد ادامه دارد و تلاش می‌کنیم تا پایان دولت یازدهم به نرخ تورم تک رقمی برسیم.به گزارش ایرنا ،  محمد نهاوندیان بامداد دوشنبه در تشریح عملکرد دولت با بیان اینکه شرایط اقتصادی دو سال قبل را همه مردم به یاد دارند ،  افزود :  دولت یازدهم تلاش کرد التهاب در بازارهای اقتصادی به ویژه در بازار ارز را کنترل کند و ضمن کاهش نرخ تورم به ایجاد ارامش برای فعالان اقتصادی و اطمینان ان‌ها به برنامه ریزی‌های اینده کمک کرد.نهاوندیان تصریح کرد :  همه فعالان اقتصادی نیاز دارند که اینده اقتصادی برای ان‌ها پیش بینی پذیر باشد که خوشبختانه این امیدواری ایجاد شد و کاهش نرخ تورم 40 درصدی و بالاتر به زیر 15 درصد از دستاوردهای مهمی است که شاید در تاریخ ایران سابقه نداشته باشد.وی افزود :  دولت موفق شد طوفان تحریم ظالمانه غربی‌ها را کنترل کند و خوشبختانه در مذاکرات هسته‌ای و برجام به دستاوردهای اقتصادی خوبی هم رسیده‌ایم و پس از اجرای ان همه تحریم‌های اقتصادی مربوط به برنامه هسته‌ای و غیره که از اول پیروزی انقلاب اسلامی اعمال شده است برچیده خواهد شد.حضور تیم اقتصادی قوی در هیات مذاکره کننده ایراننهاوندیان گفت :  تیم اقتصادی قدرتمندی در کنار مذاکره کنندگان هسته‌ای حضور داشتند و همه جزئیات تحریم‌های اقتصادی را تعیین و ارائه کردند که خود کشورهای 1 + 5 هم از این دقت نظر تعجب می‌کردند.وی افزود  :  به انان قبولاندیم که علاوه بر اینکه تحریم‌های اقتصادی برداشته می‌شود باید نتایج ان برای فعالان اقتصادی هم ملموس باشد.رییس دفتر رییس جمهوری گفت :  اجازه ندادیم توطئه سیاه تحریم و انزوای اقتصادی ایران و ریسک شهرت به سرانجام برسد و در مقابل هم جمهوری اسلامی ایران به حقوق هسته‌ای خود دست یافت.وی تاکید کرد :  دستاوردهای برجام فراتر از مسائل اقتصادی است و اثار فرهنگی و سیاسی ان به ویژه در سیاست بین الملل بسیار ارزشمند است و امروزه ایران نه تنها کشوری منزوی نیست بلکه همه کشورها به صلح امیز بودن برنامه‌های ایران اعتماد دارند و تنها رژیم صهیونیستی است که از برجام نگران است.نهاوندیان تاکید کرد :  نشان دادیم که ایران هرگز بدنبال سلاح هسته‌ای نبوده و علت ان هم مبانی اخلاقی  ،  دینی و ارزشی و همچنین فتوای رهبر معظم انقلاب اسلامی است و همه دنیا این را فهمیدند.وی افزود  :  تحریم‌های غیر مستقیم در صورتی که که لغو شود دستاوردهای ان بیشتر از لغو تحریم‌های مستقیم خواهد بود و ما هم پافشاری کردیم و فصل ویژه‌ای در توافق برجام به این مسائل اختصاص دارد و بحث‌های بسیار جدی داشتیم که گاهی با تلخی همراه بود اما به نتیجه شیرین رسیدیم.برجام نشان دهنده پیروزی در تمام ابعاد استرییس دفتر رییس جمهور گفت  :  برجام نشان دهنده پیروزی فرهنگی  ،  منطق و برهان ایران اسلامی است و در شرایطی که تکفیری‌ها تلاش می‌کنند چهره ضد انسانی و خشن از دین اسلام ارائه دهند ما موفق شدیم عقلانیت وخرد ایران اسلامی را به جهانیان نمایش دهیم ودر مقابل غرب کوتاه هم نیامدیم و ادعای صلح امیز بودن ایران بدون عقب نشینی از حقوق هسته‌ای ثابت شد و از این به بعد هم باید فعالانه برخورد کنیم.نهاوندیان با بیان اینکه کار دشمن همواره دشمنی است اظهار داشت  :  صدور قطعنامه شورای امنیت مبنی برلغو هر شش قطعنامه پیشین بر ضد ایران یک پیروزی بزرگ و تضمین کننده مذاکرات است و برنامه هسته‌ای ایران و غنی سازی حفظ خواهد شد و انچه که رییس جمهوری ما به عنوان طرح جهان عاری از خشونت و افراطی گری را در سازمان ملل مطرح کرد نمونه عینی ان را در مذاکرات هسته‌ای دیدیم.وی افزود :  تحریم صنعت هوایی کشور لغو خواهد شد و نوسازی ناوگان مسافربری هوایی به خوبی امکان پذیر می‌شود.نهاوندیان گفت :  تلاشهایی که دولت کرده است مقدمه‌ای برای شکوفایی اقتصادی است و باید همه کوشش کنیم با همراهی مردم فصل جدیدی از رونق اقتصادی را اغاز کنیم و خوشبختانه این مزیت‌ها وجود دارد و ایران به کانون ترانزیت هوایی منطقه تبدیل شده است و باید در دوره جدید از همه ظرفیت‌ها بخوبی استفاده شود.انچه تاکنون در اقتصاد صورت گرفته رفع موانع استرییس دفتررییس جمهوری در ادامه گفت :  انچه تاکنون در اقتصاد ایران صورت گرفته رفع موانع بوده است.نهاوندیان به برنامه‌های دولت در پسا تحریم اشاره کرد و افزود  :  انچه تا به حال رخ داده رفع موانع در اقتصاد داخلی است و تورم و تحریم برای سرمایه گذاری در اقتصاد ایران مانع بودند که این موانع برداشته شده است.وی با بیان اینکه اکنون وقت رشد است گفت :  البته ما چالش‌های جدی پیش روی داریم وباید از تجربیات گذشته خود درس بگیریم.نهاوندیان گفت :  صرف اینکه با رفع تحریم نفت بیشتری تولید کنیم و بفروشیم ودرامد ارزی ما زیاد شود و با افزایش این درامد ارزی وسوسه واردات کالا داشته باشیم این افتادن به دام همان خطاهایی است که در برخی از سالهای گذشته داشته ایم.رییس دفتر رییس جمهوری افزود :  برخی از سال‌ها بیشترین درامد ارزی را داشتیم اما متاسفانه واردات کالاهای مصرفی ما نیز زیاد بود و مقدار زیادی نیز به صورت قاچاق وارد می‌شد.وی با بیان اینکه هدف باید افزایش تولید ملی باشد گفت :  هیچ وقت نباید فراموش کنیم که ما چند میلیون بیکار داریم و رقم بیکاری بالای 10 درصد برای اقتصاد ایران با این همه پتانسیل قابل قبول نیست.نهاوندیان ادامه داد :  این قابل قبول نیست که این همه دانشجو داشته باشیم و روی سرمایه انسانی سرمایه گذاری کنیم اما بعد از فارغ التحصیلی شغل مناسبی نداشته باشند.وی با بیان اینکه اگر بخواهیم بیکاری را در همین حد نگه داریم به یک رشد بیش از شش درصد نیاز داریم گفت  :  اگر هم بخواهیم نرخ بیکاری را به زیر 10 درصد برسانیم حتما به رشد 8 و یک دهم درصدی نیاز داریم.رییس دفتر رییس جمهور درباره اینکه ایا دولت سیاست‌های خود را در جهت کاهش وابستگی بودجه به نفت را ادامه می‌دهد یا خیر گفت  :  بنای دولت بر این است که انچه از درامد اضافی نفت حاصل می‌شود به سمت سرمایه گذاری سوق بدهد  ،  البته دولت وظایف خود را در تقویت ساختارها و زیرساخت‌های اقتصادی فراموش نمی‌کند.وی با بیان اینکه ما طبعا برای یک اقتصاد شکوفا نیاز به گسترش صنعت ریلی  ، تقویت راهها و گسترش بنادر داریم گفت :  رویکرد دولت این است تا انجا که می‌تواند از بخش خصوصی داخلی و خارجی جذب سرمایه گذاری کند و قطعا در این خصوص برنامه داریم.نهاوندیان افزود :  در بخش حمل ونقل یکی از توانمندی‌های ایران ظرفیت‌های ترانزیت منطقه است که می‌تواند غرب را به شرق وصل کند.رییس دفتر رییس جمهوری گفت :  هنوز که تحریم‌ها برداشته نشده است اما هیات‌های متنوع خارجی به ایران سفر و در ملاقات با ما به مشارکت در سرمایه گذاری صنعتی و زیر ساخت‌ها ابراز علاقه می‌کنند.وی ادامه داد :  البته ما بسیاری از مقررات را داریم که یک بوروکراسی غیر لازمی را در اقتصاد ایران ایجاد می‌کند.نهاوندیان با بیان اینکه دولت عزم جدی در بهبود محیط کسب و کار دارد افزود  :  عزم دولت در کاهش بوروکراسی اقتصادی و بهبود فضای کسب و کار جدی است و خوشبختانه در این دو سال نیز در رتبه بندی کسب وکار و بویژه در سال گذشته بیش از 20 رتبه ارتقا داشتیم .جهش مطلوب در اقتصادوی ادامه داد  :  همچنین بر اساس گزارش وزیر اقتصاد اخرین وضعیت رتبه بندی ایران که به زودی اعلام خواهد شد یکبار دیگر جهش خوبی را در این خصوص نشان می‌دهد .رییس دفتر رییس جمهوری درباره اینکه ایا مشکلات اقتصادی ما را ناشی از تحریم‌ها یا معیوب بودن ساختارها می‌دانید گفت  :  هر دو موثر بود و ما انکار نمی‌کردیم که تحریم‌ها بر ما هزینه دارد اما تاکید می‌کردیم که تحریم‌ها بر شما نیز هزینه دارد.وی افزود  :  واقعیت این است که تحریم هاهزینه‌هایی بر ما تحمیل کرد و اکنون که در مصاف سیاسی به توفیق رسیده‌ایم باید صرفه‌های حاصل از تحریم‌ها را نقد کنیم.نهاوندیان گفت  :  در ان‌ها سال‌هایی که بیشترین درامدهای ارزی را داشتیم با گذاشتن یک سیاست ارزی نادرست ما عملا یارانه به تولید کننده خارجی می‌دادیم که این باید اصلاح می‌شد.وی افزود  :  بنای دولت بر این اساس است که با پایین اوردن مستمر و جدی ساختاری تحریم بتواند یک سیاست ارزی مناسب در کنار ان قرار دهد تا به تولید کمک کند نه به واردات از خارج .رییس دفتر رییس جمهور ادامه داد :  همچنین امکان مالی که از این راه فراهم می‌شود به تولید بومی تبدیل کند.نهاوندیان با بیان اینکه معجزه در اقتصاد ایران با دستهای فعالان اقتصادی این کشور رخ خواهد داد گفت :  دست وپاهای فعالان اقتصادی با بند و زنجیر بسته شده بود که اکنون بند و زنجیرها رفع شده و انچه که در اقتصاد ما معجزه ایجاد خواهد کرد تلاش مهندسان  ،  مدیران و اقتصاددانان ماست.وی افزود :  بنابراین نباید اینگونه القا شود که اصلاح اقتصاد ما از خارج وارد خواهد شد و باید کاری کنیم که موانع از سر راه برداشته شود و خودمان باید مشکلات را یک به یک حل کنیم.رییس دفتر رییس جمهوری با بیان اینکه همه باید کمک کنیم برنامه ریزی 10 ،  بیست ساله در این خصوص داشته باشیم گفت  :  ما نباید از اینکه مردم از این پیروزی شادمان هستند ناراحت باشیم چرا که با این انضباط حتی در شرایط تحریم نیز این دستاوردها به دست می‌امد.صرفه جویی 2 میلیارد دلاری در وارداترییس دفتر رییس جمهور در بخش دیگری از سخنان خود گفت  :  بالای دو میلیارد دلار در واردات کالاهای اساسی صرفه جویی کردیم .نهاوندیان با بیان اینکه یکی از مسائلی که متاسفانه در گذشته داشتیم منفی شدن سرمایه گذاری بود ،  افزود  :  سال به سال سرمایه گذاری‌ها کمتر می‌شد .وی افزود  :  سرمایه گذاری منفی در سال 93 به سه ونیم درصد مثبت رسید و مطمئنا با این اقبال وامیدواری‌ها شاهد مشارکت‌ها برای سرمایه گذاری خواهیم بود و فرصتهای شغلی جدید و زیادی پیش رو خواهدبود.نهاوندیان با بیان اینکه مشکل ما بعد از کاهش قدرت خرید مسئله نقدینگی بود ،  گفت  :  با تصمیماتی که در سال گذشته و امسال صورت گرفت میزان تسهیلات تخصیصی سیستم بانکی به صنایع رشد قابل توجهی پیدا کرد و در بسیاری از موارد نقدینگی تامین شد البته این کافی نیست و باید تجهیز منابع بیشتر شود .رییس دفتر رییس جمهوری با بیان اینکه حتما باید بازار سرمایه ما توسعه پیدا کند افزود  :  یکی از اشکالات ساختاری تولید واقتصاد ما این است که بیش از حد صنعت وکشاورزی ما به منافع بانکی اتکا دارد در حالی که شرکت‌های بزرگ منابع خود را از بازار سرمایه تامین می‌کنند. وی افزود :  در گذشته عواملی وجود داشت که باعث شده بود حباب‌هایی در بازار سرمایه ایجاد شود که با منطقی شدن و عادی سازی اقتصاد ان حبابها از بین رفت .نهاوندیان با بیان اینکه بازار سرمایه ایران حتما اینده بسیار مثبتی دارد گفت  :  برخی عوامل در قیمت گذاری‌ها تاثیر گذار بود که به بازار سرمایه منتقل شد در حالی که که اصولا بازار سرمایه نسبت به برخی از بازارهای دیگر کندتر حرکت می‌کند و بازار سرمایه طبع بلند مدتی دارد.رییس دفتر رییس جمهوری با بیان اینکه عزم دولت در رسیدگی به بازار سرمایه جدی است افزود :  مطمئنیم با رفع تحریم‌ها و عادی سازی روابط اقتصادی علاوه بر اقبال داخلی و سوق پیدا کردن سرمایه داخلی ،  از خارج نیز ما ورودی و تقاضا خواهیم داشت.وی با بیان اینکه مسلما بازار سرمایه بهبود پیدا می‌کند گفت :  ظرفیت جذب سرمایه گذاری بسیار است و در صنعت نفت  ،  گاز و پتروشیمی ظرفیت سرمایه گذاری صدها میلیارد دلاری داریم  ،  در بخش نیرو نیز ایران پتانسیل بسیار خوبی برای صادرات برق دارد بطوریکه در همین دو سال گذشته توانستیم صادرات برق خود را به دو میلیارد دلار برسانیم .رییس دفتر رییس جمهوری ادامه داد :  ضمن اینکه بسیاری از کشورهای همسایه امادگی دارند در ایران سرمایه گذاری کنند و برق ببرند .وی افزود :  در بحث گردشگری نیز ظرفیت گردشگری ایران با توجه به جاذبه‌های تاریخی  ،  طبیعی و فرهنگی عظیم است که در ایران خیلی از ظرفیت‌ها کم استفاده می‌کنیم .نهاوندیان با بیان اینکه اکنون سرمایه گذاران خارجی به ایران به عنوان امیدبخش‌ترین اقتصاد نوظهور اشاره و توجه می‌کنند گفت  :  البته ما باید هوشیار باشیم چرا که اولویت ما در استفاده از این منابع سرمایه گذاری در بخش‌های صاحب اولویت است .وی افزود :  یکی از حوزه‌های صاحب اولویت درخصوص صرفه جویی انرژی است .رییس دفتر رییس جمهوری ادامه داد  :  مصرف انرژی در ایران بهینه نیست و ما می‌توانیم با بهینه کردن مصرف انرژی منابع عظیمی برای صادرات و یا ذخیره سازی ازاد کنیم .وی افزود :  یکی از حوزه‌هایی که دولت به سرمایه تشویق می‌کند و خارجی‌ها نیز مشتاقند در این حوزه سرمایه گذاری کنند بهینه سازی انرژی در صنایع مختلف است.رییس دفتر رییس جمهور گفت :  تاکیدی که در این سیاست‌ها وجود دارد تاکید بر تولید صادرات گراست و خود سرمایه گذاران خارجی نیز می‌دانند برای موفقیت در اقتصاد لازم است یک شریک ایرانی داشته باشند.وی ادامه داد :  بخش خصوصی باید امادگی لازم را در این بخش داشته باشد بویژه اینکه دولت در این خصوص مشوق‌هایی برای سرمایه گذاری در نظر گرفته است که مهمترین مشوق بهبود محیط کسب و کار داخلی است .نهاوندیان با بیان اینکه رشد ما باید درون زا و برون نگر باشد گفت  :  ما باید تولید داخلی را تقویت کنیم اما نگاه صادرات گرا را بطورجدی دنبال کنیم.وی افزود :  یکی از اصلی‌ترین فواید حضور سرمایه گذاران خارجی در ایران این است که به ما امکان بازارگشایی صادراتی می‌دهد .رییس دفتر رییس جمهوری گفت :  رمز رشد جهش گونه چین در فتح بازارهای صادراتی این بود که به سرمایه‌های کشورهای اروپایی و امریکا اجازه داد که در چین سرمایه گذاری کنند و در این کشور تولید کردند اما بعد از تولید ان را به کشور خود بردند که به این ترتیب هم از سرمایه انها برای اشتغال زایی داخلی استفاده کرد و هم بدون اینکه کار خاصی کند بازارهای صادراتی ان کشورها را به روی خود گشود .وی ادامه داد  :  از این راهکار ما نیز باید استفاده کنیم و در واقع سرمایه خارجی برای ما بازار صادراتی تضمین می‌کند .نهاوندیان گفت :  حتی در دیدارهایی که با هیات‌های خارجی داشتیم تاکید می‌شد که باید رویکردشان سرمایه گذاری صادرات گرا باشد .رییس دفتر رییس جمهوری در ادامه به اقتصاد مقاومتی اشاره کرد و گفت  :  اکنون باید از تکرار کلمه اقتصاد مقاومتی عبور کنیم و وارد بند بند این مجموعه ارزشمند 24 محوری شویم و باید ان را تبیین کنیم .وی با بیان اینکه باید روی شرکت‌های دانش بنیان سرمایه گذاری کنیم ،  افزود  :  قدم‌هایی که دولت در این دو سال اخیر برداشت این بودکه با وجود کمی منابع صندوق شکوفایی و نواوری را که قبلا قانون ان تصویب شده اما منابعش تامین نشده بود بیش از یک هزارو 500 میلیارد تومان منابع به ان تخصیص داد که تاثیر جدی داشت .نهاوندیان گفت :  در طول دو سال گذشته توانستیم 1600 شرکت دانش بنیان تاسیس کنیم که برخی از این شرکت‌ها به تولید رسیدند .وی افزود :  بنای دولت در همین امسال در سرمایه گذاری‌ها بر این است که تعداد شرکت‌های دانش بنیان را سه ونیم برابر کند .رییس دفتر رییس جمهوری در ادامه به تولید گندم در داخل کشور اشاره کردو گفت  :  گندم جدی‌ترین کالای اساسی است که ما توانستیم امسال حدود هشت میلیون تن گندم از کشاورز ایرانی خریداری کنیم در حالی که سال گذشته 6 وهفت دهم میلیون تن بود .وی افزود :  این مقدار برای مصرف نان کشور کفایت می‌کند و با این اقدام دیگر به کشاورز خارجی یارانه نمی‌دهیم .نهاوندیان گفت :  درباره مواد غذایی افزایش 27 درصدی صادرات داریم در حالیکه واردات مواد غذایی ما 9 درصد کاهش داشته که با این اقدام به سمت تراز مثبت گام بر می‌داریم .وی افزود :  اینها رویکردهای راهبردی است که در اولویت تصمیم گیری بود و تمام دستگاه‌ها ابلاغ و در دستور کار دستگاه‌ها قرار گرفته است .