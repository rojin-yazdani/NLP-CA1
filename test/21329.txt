عضو کمیسیون شوراها و امور داخلی کشور مجلس با بیان اینکه رژیم صهیونیستی هیچ‌گاه جرات حمله به تاسیسات هسته‌ای ایران را نخواهد داشت ،  تصریح کرد :  با پیشرفت‌هایی که ایران در زمینه موشکی داشته ،  هرگونه تهدید را به شدیدترین شکل ممکن پاسخ خواهد داد.سید عیسی دارایی در گفت‌وگو با خانه ملت ،  تهدیدهای رژیم صهیونیستی در موضوع حمله به تاسیسات هسته‌ای ایران را هیاهویی پوشالی خواند و گفت :  بنابر فرمایشات مقام معظم رهبری هدف رژیم صهیونیستی از طرح چنین تهدیدهایی به حاشیه راندن موضوع فلسطین است.نماینده مردم اندیمشک و شوش در مجلس شورای اسلامی با بیان اینکه رژیم صهیونیستی هیچ‌گاه جرات حمله به تاسیسات هسته‌ای ایران را نخواهد داشت ،  افزود :  تهدیدهای کنونی رژیم صهیونیستی با هدف قطع حمایت ایران از قدس و سوریه و حزب الله در منطقه ،  صورت می‌گیرد.وی با تاکید بر اینکه در صورت حمله احتمالی رژیم صهیونیستی بیشترین اسیب را خود این رژیم متحمل خواهد شد ،  افزود :  حمله رژیم صهیونیستی فرصتی طلایی برای نابودی این رژیم در اختیار ایران قرار خواهد داد.دارایی دفاع از ارمان‌های انقلاب را وظیفه شرعی و دینی ملت ایران دانست و تصریح کرد :  ایران ملتی است که با انقلاب اسلامی در برابر ظالمان دنیا ایستاد و از مظلومان جهان دفاع کرد و همچنان در مسیر این ارمان‌ها حرکت خواهد کرد.نماینده مردم در مجلس با بیان اینکه رژیم صهیونیستی هرگز فکر حمله به تاسیسات هسته‌ای ایران را به خود راه نخواهد داد ،  گفت :  امروز جهان استکبار و رژیم صهیونیستی به قدرت و توان نظامی ایران اگاه هستند و می‌دانند هرگونه تهدید عملی از سوی رژیم اشغالگر قدس به نابودی سریع این رژیم می‌انجامد.عضو کمیسیون شوراها و امور داخلی کشور مجلس با یاداوری شکست رژیم صهیونیستی در جنگ 33 روزه با حزب الله لبنان ،  تصریح کرد :  امروز حزب الله از نظر روحی و توان نظامی قدرتمندتر از گذشته است و ایران با پیشرفت‌هایی که در زمینه تکنولوژی موشکی به دست اورده ،  هرگونه تهدید دشمنان را به شدیدترین شکل ممکن پاسخ خواهد داد.سردار احمد وحیدی وزیر دفاع و پشتیبانی نیروهای مسلح با اشاره به اظهارات وزیرسابق دفاع داخلی رژیم صهیونیستی مبنی بر اینکه اسراییل برای جنگ با ایران اماده می‌شود ،  گفت :  مقامات رژیم صهیونیستی دچار اختلافات شدید سیاسی در میان خود هستند و اینگونه اظهارات هیچ ارزشی ندارد.