رئیس فرهنگسرای دختران از بهره برداری از نخستین فاز شبکه ارتباطی ویژه دختران ،  تا پایان سال خبر داد و گفت :  این شبکه ارتباطی با دارا بودن همه اطلاعات مورد نیاز ویژه دختران به صورت ازمایشی ،  تا پایان امسال به بهره‌برداری می‌رسد و با تکمیل ان در سال‌های اینده به پرتال تبدیل می‌شود. به گزارش خبرگزاری مهر ،  نرگس معدنی پور ،  رئیس فرهنگسرای دختران ،  با بیان اهداف برگزاری هفته ملی برای دختران ،  گفت :  برجسته‌سازی و ترویج سیره ائمه اطهار برای دختران و الگو سازی با ارایه الگوهای مطلوب برای انان از جمله اهدافی بود که موجب شد تا شورای عالی انقلاب فرهنگی ،  میلاد حضرت معصومه  ( س )  را به عنوان روز ملی دختران تصویب کند. وی با اشاره به برنامه‌های این هفته ،  افزود :  برپایی دومین جشنواره فرهنگی هنری دختران با نام ایوان اینه با معرفی نفرات برگزیده در رشته‌های گوناگون این جشنواره ،  چاپ تمبر اختصاصی به عنوان یادبود سالروز میلاد حضرت معصومه  ( س )  ،  تولید و توزیع نرم افزار کریمه اهل بیت و دوازده عنوان کتابچه در حوزه دختران و خانواده ،  از جمله برنامه‌های این هفته است .معدنی پور از بهره برداری نخستین فاز از شبکه ارتباطی دختران تا پایان امسال خبر داد و گفت :  این شبکه اینترنتی ،  نخستین شبکه ارتباطی ویژه دختران است که به صورت ازمایشی تا پایان سالجاری ،  فاز اول ان به بهره برداری می‌رسد .وی افزود :  در این شبکه ،  اسناد و اطلاعات همه دستگاه‌های مرتبط برای پرسش‌های انان ،  مشاوره و لینک‌های ارتباطی در دسترس است و در سال‌های بعد با تکمیل ان ،  به پرتال تبدیل خواهد شد .انتشار بروشورهای دختران شهیده ،  برگزاری مسابقات گوناگون ،  به صدا در امدن زنگ دختران نور در مدارس دخترانه ،  جشن تشرف برای دختران 9 ساله ،  جشن دختران و مادربزرگ‌ها ،  تجلیل از دختران جانباز ،  وبلاگ نویسی و ده‌ها برنامه دیگر ،  از دیگر برنامه‌های این هفته است .معدنی پور با اشاره به برگزاری جشن بزرگ پنج هزار نفری دختران در تالار وزارت کشور ،  افزود :  21 ابان ماه با هدف تکریم و گرامیداشت دختران و تبیین انان در خانواده ،  با همکاری همه دستگاه‌های مرتبط ،  جشن بزرگی در تالار وزارت کشور برگزار می‌شود و و پنج هزار دختر تهرانی به نمایندگی از همه دختران ایران ،  در این جشن شرکت خواهند کرد .به گفته وی ،  تقویت و بهبود ارزش‌های فرهنگی اجتماعی مطلوب برای دختران ،  معرفی ،  ترویج و احیای ارزش‌های فرهنگی با تکیه بر فرهنگ سیره اهل بیت ،  بهبود و توسعه سلامت روانی اجتماعی دختران ،  اهتمام ملی برای بهبود وضعیت دختران در جامعه ،  احیا و توسعه مقام و منزلت مادری برای دختران و اطلاح و بهبود فرهنگ عمومی برای این قشر ،  از ضرورت‌های برگزاری این هفته ملی است .سازمان فرهنگی هنری شهرداری تهران ،  وزارت کشور ،  شهرداری تهران ،  سازمان اموزش و پرورش ،  صداوسیما ،  تربیت بدنی ،  استانداری تهران ،  خانه شهریاران جوان ،  استانه مقدسه حضرت معصومه  ( س )  ،  بسیج تهران بزرگ ،  نهاد نمایندگی مقام معظم رهبری ،  سازمان ملی جوانان تهران و قم ،  مرکز فرهنگی هنری کوی دانشگاه ،  بسیج دانشگاهی دانشگاه تهران ،  از جمله سازمان‌هایی هستند که در برپایی برنامه‌های هفته ملی دختران ،  مشارکت دارند.