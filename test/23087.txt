مراسم تودیع و معارفه استاندار کردستان در حالی با حضور وزیر کشور برگزار شد که یازده نفر در ان سخنرانی کردند.به گزارش خبرنگار مهر در سنندج ،  مراسم تودیع و معارفه استاندار کردستان روز دوشنبه و با حضور وزیر کشور ،  نماینده ولی فقیه در منطقه کردستان و ائمه جمعه و جماعت ،  نمایندگان استان در مجلس شورای اسلامی ،  استاندار همدان ،  مدیران کل ادارات و سازمانهای دولتی استانی و شهرستانی و جمعی از اقشار مختلف مردم و اصناف برگزار شد.در این مراسم که یا یک ساعت تاخیر اغاز شد یازده نفر به عنوان سخنران در جایگاه قرار گرفتند که البته بخش زیادی از صحبتهای سخنرانان بیشتر حول محور تعریف از کارنامه اسماعیل نجار استان کردستان بود و حتی در مواردی افراد به دلیل نبود وقت برای ارائه کامل مباحث خود گله هم می‌کردند.بسیاری از مدعوین سرپا مراسم را نظاره گر بودنددر این مراسم که در سالن اجتماعات پیامبر اعظم  ( ص )  استانداری کردستان برگزار شد و در همان ابتدای صبح ،  ظرفیت ان تکمیل شد بسیاری از مدعوین و مدیران ادارات و سازمانهای دولتی مجبور شدند به دلیل نبود جا برای نشستن مراسم تودیع و معارفه چهار ساعت مراسم را سرپا به تماشا بنشیدند که البته مجری برنامه هم هر چند مدت یک بار از صاحبان صندلی‌ها می‌خواست که برای رفع خستگی جای خود را با دیگران عوض نمایند.مراسم تودیع و معارفه استاندار کردستان در شرایطی برگزار شد که در همان لحظه ورود وزیر کشور و علیرضا شهبازی به استان کردستان و در فرودگاه سنندج جمعیتی با در دست داشتن گل و همچنین عکس چاپ شده استاندار جدید برای استقبال از وی در محل حاضره شده بودند که البته حضور تاکسیهای شرکت تاکسیرانی شهرداری سنندج در محل فرودگاه با نصب کردن عکس شهبازی از نکات جالب توجه در این روز به شمار می‌رفت.وزیر کشور بعد از برگزاری مراسم رسمی استقبال راهی استانداری کردستان شد و در همایش مشاوران امور ایثارگران استانداریهای سراسر کشور سخنرانی کرد و در ادامه از روند ساخت و بهره برداری از پروژه کشتارگاه صنعتی استان کردستان نیز بازدید به عمل اورد.مراسم رسمی تودیع و معارفه استاندار کردستان راس ساعت 10 و 30 دقیقه صبح و در سالن مملو از جمعیت استانداری کردستان در حالی اغاز شد که تنها بخش اندکی از حاضرین را مدیران ادارات و سازمانهای دولتی تشکیل می‌دادند و بنا به گفته مجری بقیه افراد حاضر در سالن نمایندگان اقشار مختلف و نخبگان استان بودند.در این مراسم همچنین اقبال محمدی رئیس مجمع نمایندگان کردستان در مجلس شورای اسلامی به همراه فخرالدین حیدری نماینده سقز و بانه ،  بهمن مرادنیا نماینده بیجار و امین شعبانی نماینده مردم شهرستانهای سنندج ،  کامیاران و دیواندره نیز حضور داشتند و البته حضور کرم رضاپیریایی استاندار فعلی همدان که از دوستان نزدیک علیرضا شهبازی به شمار می‌رود نیز از جمله نکات برجسته این مراسم به شمار می‌رفت.مردم کردستان از رفتن اسماعیل نجار ناراحتندبعد از توضیحات مجری برنامه نماینده ولی فقیه در منطقه کردستان به عنوان اولین سخنران در جایگاه قرار گرفت و از خدمات اسماعیل نجار استاندار سابق کردستان تقدیر و تجلیل کرد.حجت الاسلام سید موسی موسوی با اشاره به ویژگیهای اسماعیل نجار ،  وی را فردی سختکوش ،  صبور ،  ارزشی ،  ولایتمدار و در خدمت مردم عنوان کرد و افزود :  استاندار سابق کردستان نگاه و توجهی ویژه به مسائل روحانیون داشت و در این راستا نیز اقدامات بسیار خوبی انجام داد.وی در پایان گفت :  اسماعیل نجار ارتباط بسیار خوبی با مردم کردستان برقرار کرده بود و امروز همه ما از رفتن او از استان ناراحت و متاثریم.بیان پیشرفتهای کردستان نیازمند یک جلسه چندین ساعته استسخنران دوم ،  معاون سیاسی و امنیتی استاندار کردستان بود که وی اعلام کرد قصد دارد به نمایندگی از تمامی مدیران استان گزارشی از فعالیتها و برنامه‌های استان در طول چهار و سال و شش ماه استانداری اسماعیل نجار در کردستان را ارائه دهد.حسن زاده سخنان خود را با برشمردن ویژگیهای استاندار سابق کردستان اغاز کرد و سپس وارد ارائه امارهای مختلف استان در حوزه‌های فرهنگی و هنری ،  علمی و اموزشی ،  سیاسی و اقتصادی شد که به دلیل طولانی شدن مدت سخنرانی به وی تذکر داده شد ولی حسن زاده در جواب اعلام کرد که با توجه به اینکه استاندار همدان هم در مجلس حضور دارد این نکته را عرض کنم که اقای وزیر می‌گویند اقای مرادی استاندار سابق همدان در مراسم تودیع و معارفه بیش از سه ساعت سخنرانی کرد و من هم می‌خواهم که این میزان سخرانی کنم.حسن زاده اعلام کرد :  موفقیتهای استان در طول چهار سال گذشته ان قدر زیاد است که به هیچ عنوان در جلسات این چنین و حتی چند ساعته هم نمی‌شود بیان کرد ولی در یک نکته در طول چهار سال گذشته کردستان در تمامی حوزه‌ها به ارتقا دست یافت.در لحظات پایانی صحبتهای معاون سیاسی و امنیتی استاندار کردستان دو تن از نمایندگان مجلس جلسه را ترک کردند که البته یکی از انها در گفتگو با خبرنگار مهر دلیل این کار را شرکت در جلسات کمیسیون تلفیق برنامه پنجم عنوان کرد و البته این موضوع در بخشهای پایانی برنامه توسط مجری هم اعلام شد.ماموستا مجتهدی :  اسماعیل نجار معاون من در نماز جمعه سنندج بودسخنران سوم ماموستا حسام الدین مجتهدی امام جمعه سنندج بود که وی نیز در ابتدا به بیان ویژگیهای استاندار سابق کردستان پرداخت و اظهار داشت :  اسماعیل نجار در طول چهار سال و نیم گذشته ،  معاون من در نماز جمعه بود چرا که هر جمعه در مسجد جامع حاضر می‌شد و به درخواستهای مردم پاسخ می‌داد.پیگیری مصوبات سفرهای استانی دولت در راس کارها قرار گیرندسخنران چهارم امین شعبانی نماینده مردم شهرستانهای سنندج ،  کامیاران و دیواندره بود که وی نیز در ابتدا از اسماعیل نجار تقدیر کرد و سپس به بیان تعدادی از نیازمندیهای استان کردستان در حوزه‌های مختلف از جمله ،  صنعت ،  سرمایه گذاری ،  راه و ترابری و اشتغال اشاره کرد و از استاندار جدید خواست که برای رفع این کاستیها تلاش کند.سخنران پنجم اقبال محمدی رئیس مجمع نمایندگان استان و نماینده مردم شهرستانهای مریوان و سرواباد در مجلس بود که وی در ابتدا از عدم درج نام نمایندگان و مدیران در پیامهای غیرمقدم بر روی پرده جایگاه انتقاد کرد و گفت :  اختصاص پنج دقیقه وقت به من برای بیان سخنرانی‌ام بسیار اندک است که البته سخنرانی وی هم نه تنها پنج دقیقه بلکه نزدیک نیم ساعت به طول انجامید.وی اعلام کرد :  علیرغم گزارش ارائه شده توسط مسئولان استان متاسفانه در حوزه مصوبات سفرهای استانی هیئت دولت به ویژه دور دوم و مقام معظم رهبری اقداماتی قابل توجه صورت نگرفته و باید به عنوان یک اولویت در دستور کار استاندار جدید کردستان قرار گیرد.محمدی سپس به بیان تعدادی از ویژگیهای استان کردستان در حوزه‌های منابع اب و خاک اشاره کرد و گفت :  توجه به بخش کشاورزی می‌تواند کردستان را در مسیر توسعه و پیشرفت قرار دهد.مدیرکل دادگستری استان کردستان به عنوان ششمین سخنران به جایگاه دعوت شد و از لزوم توجه بیشتر به مرزهای استان کردستان و مقابله جدی با قاچاق کالا خبر داد و گفت :  متاسفانه در کنار این مهم گروه‌های منحرف به بهانه دفاع از دین مبین اسلام و تحت عنوان وهابی و سلفی در کردستان فعالیت می‌کنند که باید با انها برخورد شود.خوش به حال مردم استان کرمانیکی از بازنشستگان استانداری کردستان هم سخنران هفتم بود که وی در ابتدا دو بیت شعر خواند و اشک جمعی از حاضران را در اورد و حسابی از توجه و نگاه استاندار سابق کردستان به بازنشستگان تقدیر و تجلیل کرد و گفت :  امیدواریم که استاندار جدید نیز این رویه را در دوران خدمت خود ادامه دهد.علی نیا البته در ادامه گفت :  من امروز با صدای رسا و بلند اعلام می‌کنم خوش به حالتان‌ای کرمانیها که استانداری با این شایستگی برایتان انتخاب شد و باید قدرش را بیشتر بدانید.امام جمعه شهر کامیاران هم به عنوان سخنران هشتم در جایگاه قرار گرفت و به بیان ویژگی‌های دولت دکتر احمدی نژاد در راستای حضور در تمامی شهرستانها و انجام سفرهای استانی پرداخت و گفت :  استاندار سابق کردستان نیز با الگو گرفتن از ریاست محترم جمهوری در این حوزه کم نگذاشت.شایعه رفتن من از کردستان بعد از چهار سال و نیم به واقعیت رسیداسماعیل نجار استاندار سابق کردستان هم سخنران نهم بود که در ابتدا اعلام کرد خوب دوستان عزیز شایعه رفتن من که از 15 دی ماه سال 84 اغاز شد بالاخره بعد از گذشت چهار سال و شش ماه به واقعیت تبدیل شد و من از استان کردستان می‌روم.استاندار سابق کردستان بیان کرد :  من تمامی پستهای مدیریتی را در استان کردستان با رضایت دل خود واگذار کرده‌ام و البته در راه خدمت به مردم استان هم عده‌ای از خدا بی خبر با کارشکنی اجازه ندارند چرا که اگر این شرایط وجود نداشت میزان خدمات چهار سال و نیم گذشته در کردستان 10 برابر و حتی شاید 100 برابر هم می‌شد.وی گفت :  من از استاندار جدید کردستان می‌خواهم که با خیال راحت تیم کاری خود را انتخاب کرده و هر مدیری را که من گذاشته‌ام بردارد ولی از همه تلاش و همت خود برای خدمت به مردم این استان استفاده کند چرا که معتقدم که مردم کردستان لایق خدمت بیش از این هستند چرا که وفاداری و حضور خود در صحنه را در تمامی شرایط حساس به نمایش گذاشته اند.وزیر کشور :  به وجود استاندارانی همچون نجار افتخار می‌کنمدر این بخش از برنامه لوح تقدیر وزارت کشور برای اسماعیل نجار و همچنین کادوها و لوح‌های تقدیر مدیران ،  دستگاه‌ها و سازمانهای دولتی و اقشار مختلف مردم به اسماعیل نجار به وی اهدا شد و سپس وزیر کشور به عنوان دهمین سخنران در جایگاه قرار گرفت که البته در این لحظه تذکر دبیر شورای امر به معروف و نهی از منکر استان در خصوص رسیدن اذان ظهر و اقامه نماز نیز توجه حاضران را به خود جلب کرد.وزیر کشور گفت :  من به عنوان وزیر کشور به داشتن استاندارانی همچون اقای نجار که به این میزان مورد رضایت شما عزیزان قرار گرفته‌اند افتخار می‌کنم و امیدواریم که وی در پست جدید در کرمان که یکی از استانهای مهم و حساس کشور با مشکلات خاصی به شمار می‌رود ،  موفق و موید باشد.شهبازی استاندار جدید کردستان هم سخنران یازدهم بود که البته وی در ابتدا اعلام کرد که اگر من صحبت نکنم شما بیشتر خوشحال خواهید بود ولی در ادامه گفت :  من خودم به شخصه حاضر به قبول پست استانداری کردستان نبودم و حتی این موضوع را در جلسه اول به وزیر محترم کشور اعلام کردم.از جان و زندگیم برای خدمت به مردم کردستان می‌گذرموی خاطرنشان کرد :  من در طول چند سال اخیر و بعد از ترک استان کردستان در سال 76 و در پستهای مختلف همواره به استان کردستان نگاهی ویژه داشته‌ام ،  به ویژه در زمان حضورم در دیوان محاسبات که همراه با استاد عزیز و ارجمندم جناب اقای رحیمی در این سازمان مشغول به فعالیت بودم همواره با مدیران استان ارتباط داشتم و از نزدیک در جریان روند امور قرار می‌گرفتم.استاندار کردستان یاداور شد :  من در ادامه با توجه به صحبتهای دوستان ،  حضور در کردستان و قبول این پست را پذیرفتم و از امروز با جان ،  دل و زندگیم در خدمت شما مردم خوب هستم و در جلسات بعدی هم راهکارها و سیاست‌های خود را در مدیریت استان اعلام خواهم کرد.البته نکته جالب توجه که به نظر می‌رسد به دلیل ترافیک سخنرانان به فراموشی سپرده شد ،  اهدا حکم استاندار جدید کردستان توسط وزیر کشور بود که این رسم در تمامی مراسم‌های تودیع و معارفه به عنوان بخش اصلی برنامه‌ها اجرا می‌شود.