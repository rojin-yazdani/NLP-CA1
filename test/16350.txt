وزیر فرهنگ و ارشاد اسلامی در دیدار با اهل فرهنگ و رسانه سیستان و بلوچستان در تالار اشراق زاهدان گفت :  باید از کتاب‌های اهل سنت در دانشگاه‌های استانهای سنی‌نشینی که اکثریت انها اهل سنت هستند استفاده شود.به گزارش ایسنا ،  علی جنتی اظهار کرد :  در مورد اشتغال نیروهای اهل سنت در استان‌ها باید بگویم که سیاست عمومی دولت در استفاده از نیروها ،  شایستگی است و اکنون 34 نفر از کارکنان ادارات ارشاد در سیستان و بلوچستان را برادران اهل تشکیل می‌دهند.او با بیان اینکه به مدیرکل ارشاد سیستان و بلوچستان پیشنهاد شده که یکی از معاونان خود را از برادران اهل سنت انتخاب کند ،  افزود :  سیاست کلی دولت مبتنی بر همدلی است. عمده مشکلی هم که در این بخش وجود دارد ،  این است که دولت در اغاز کار با انبوهی از نیروهای استخدام‌شده دولت قبل مواجه شده بود ؛  890 هزار نفر نیروی جدید در دولت اقای احمدی‌نژاد استخدام شده بودند که برخی از انها مجاز نبودند و برخی دیپلم و زیر دیپلم بودند.وزیر ارشاد در ادامه گفت :  در گذشته برای حمایت از اثار شاعران ،  نویسندگان و مترجمان کاغذ دولتی داده می‌شد که اکنون این از بین رفته است ولی کمکی که اکنون می‌شود ،  از طریق ارائه بن‌های خرید کتابی است که به دانشجویان و طلاب علاقه‌مند داده می‌شود.او ادامه داد :  علاوه بر این ،  شورای خرید کتاب در وزارت ارشاد باید از هر عنوان کتاب حداکثر بین 100 تا 200 نسخه خریداری کند که این هم البته کمک زیادی به ناشران نمی‌کند.جنتی با بیان اینکه در سال گذشته 72 هزار جلد کتاب در کشور چاپ شده است ،  افزود :  اگر از همه این کتاب‌ها 100 جلد خریداری بشود ،  رقم بالایی به ارشاد تحمیل می‌شود ،  پس ما ناچاریم در این بخش نیز بر اساس اولویت ،  کتابها را خریداری کنیم.وزیر ارشاد با بیان اینکه هیچ منعی برای خرید کتاب‌های اهل سنت وجود ندارد ،  افزود :  در این بخش نیز بر اساس اولویت ،  کتاب خریداری می‌کنیم. در مورد کتاب‌هایی که در جهت واگریی منتشر می‌شوند ،  نه تنها اجاز چاپ نمی‌دهیم ،  بلکه اجاز فروش نیز داده نخواهد شد.وی همچنین گفت :  از کتاب‌هایی که در جهت وحدت اقوام منتشر شود ،  حمایت می‌کنیم.جنتی سپس از واگذاری اختیار صدور مجوز چاپ کتاب به استان‌های کشور در اینده‌ای نزدیک خبر داد و افزود :  در گذشته صدور مجوز کتاب در ارشاد مدت زمان زیادی طول می‌کشید ولی اکنون میانگین صدور مجوز 22 روز است.او درباره هدف سفرش به سیستان و بلوچستان نیز گفت :  سابقه فرهنگی و تمدنی سیستان و بلوچستان و برخی مشکلاتی که این استان با ان دست و پنجه نرم می‌کند سبب شد که کمیته فرهنگی اجتماعی شورای توسعه و امنیت پایدار شرق کشور با همه اعضای ان در زاهدان برگزار شود.او در ادامه گفت :  در این جلسه چهارساعته بخشی از نیازها و مطالبات استان‌های شرق کشور مطرح شد که امیدواریم این تصمیم‌ها به مرحله اجرا برسد.جنتی صدور مجوز برگزاری جشنواره‌های ملی در سیستان و بلوچستان را از تصمیم‌های این جلسه عنوان کرد و افزود :  می‌توان برخی جشنواره‌های ملی و منطقه‌ای را با مشارکت کشورهای افغانستان ،  پاکستان ،  هندوستان و عمان که در اطراف سیستان و بلوچستان قرار دارند در این استان برگزار کرد. این جشنواره‌ها می‌تواند شور و نشاط زیادی به سیستان و بلوچستان ببخشد ،  از این‌رو از اداره کل ارشاد این استان خواسته شده تا بخش‌های هنری را که استان در انها نسبت به سایر استان‌های کشور دارای ویژگی و امتیازات بیشتری است به وزارتخانه اعلام کند و جشنواره ملی ان حوزه در سیستان و بلوچستان برگزار شود.وزیر ارشاد از توان قابل توسعه برگزاری نمایشگاه‌های منطقه‌ای کتاب با حضور کشورهای همجوار سیستان و بلوچستان در این استان خبر داد و گفت :  نمایشگاه منطقه‌ای کتاب با حضور کشورهای هند ،  پاکستان و افغانستان که گنجینه بزرگی از فارسی‌زبانان را در اختیار دارند ،  می‌تواند موثر باشد. فقط 120 دپارتمان زبان فارسی در هند وجود دارد که گنجینه‌های انها در این استان قابل عرضه است. در پاکستان نیز استادان زبان فارسی زیادی وجود دارند که علی‌رغم مشکل در تکلم فارسی ،  به زبان فارسی شعر گفته و اشعار خود را منتشر می‌کنند.این مسئول با اشاره به فعالیت تعداد زیادی از حافظان قران در سیستان و بلوچستان گفت که باید مسابقات ملی قرانی در این استان برگزار شود.او در ادامه از گشایش نمایشگاه استانی اویشی از اثار هنرمندان کاشی و فلز سیستان و بلوچستان ابراز خوشحالی کرد و اثار ان را قابل نمایش در سطح‌های ملی و بین‌المللی ارزیابی کرد.وزیر ارشاد با اشاره به مسائلی که اهل فرهنگ ،  هنر و رسانه سیستان و بلوچستان در این جلسه مطرح کردند ،  افزود :  شما بیشتر از نداشته‌ها و امکانات مورد نیاز امروزتان صحبت کردید ،  ولی داشته‌های شما خیلی زیاد است. سابقه فرهنگ و تمدن شما بیش از پنج‌هزار سال است ،  شهر سوخته شما مایه غرور و افتخار ملی و بین‌المللی است که هنرمندان برجسته و اصحاب فکر به ان افتخار می‌کنند.جنتی در بخش دیگری از سخنان خود از امادگی وزارت ارشاد برای تاسیس موسسات اموزشی هنری در استان‌های کشور خبر داد و اعلام کرد :  ارشاد به سرعت برای تاسیس اموزشگاه‌های هنری مجوز می‌دهد ،  در این‌باره در سطح کشور تسهیلات زیادی ارائه شده که هر کس تقاضای مجوزی در این بخش کند ظرف دو تا سه هفته به او مجوز می‌دهیم.او افزود :  در این بخش در سطح استان‌ها باید از استانداری‌ها و شهرداری‌ها نیز کمک گرفته شود.وی در ادامه تجهیز سالن‌های دولتی به مجتمع‌های فرهنگی را از برنامه‌های امسال وزارت ارشاد اعلام و عنوان کرد :  برای ایجاد فضای فرهنگی ،  هنری در کوتاه‌مدت ،  باید سالن‌های دولتی در ارشاد ،  دانشگاه‌ها یا سایر دستگاه‌های دولتی که قابلیت تبدیل به سالن نمایش یا سالن‌های دیگر فرهنگی را دارند تجهیز کرد ،  در این‌باره 150 سالن که متعلق به ارشاد اسلامی است شناسایی شده است.وزیر ارشاه انتقاد طنز یک فعال حوزه خوشنویسی را بیان خوبی از مشکلات این بخش دانست و درباره خرید اثار خوشنویسی گفت :  در زمینه فروش اثار خوشنویسی اگر اثار فاخری وجود داشته باشد ،  مشکلی نیست ،  در دولت به وزیران اعلام شده تا از اثار هنری ایران برای هدیه دادن به مقامات همتا در کشورهای مختلف ،  داخل کشور و همچنین در محیط‌های کاری استفاده بشود.جنتی اثار هنری فاخر کشور را نشانی از فرهنگ غنی و پربار ایران در مناطق مختلف کشور ارزیابی و اضافه کرد :  حتی در این بخش یک ماده قانونی به صورت دائمی در دولت تصویب شده که به همه دستگاه‌ها اجاره می‌دهد از بخش اعتبارات پروژه‌هایشان به خرید اثار هنری نیز مبلغی اختصاص بدهند ،  این تکلیف قانونی نیست بلکه یک اجازه قانونی برای حمایت از هنرمندان است.این مسئول به تحت پوشش قرار داشتن تعداد دوهزار انجمن قرانی در وزارت ارشاد اشاره کرد و افزود :  دیروز شیوه‌نامه معاونت قران و عترت وزارت ارشاد برای کمک به موسسات قرانی امضا و ابلاغ شد. این شیوه‌نامه می‌تواند مبنای خوبی برای کمک به این بخش باشد. در این شیوه‌نامه فرصت‌هایی برای اعطای وام‌های کم‌بهره و کمک‌های بلاعوض به موسسات قرانی دیده شده است.وزیر ارشاد نبود چاپخانه برای چاپ روزنامه در سیستان و بلوچستان را عیبی بزرگ خواند و بیان کرد :  اینکه در سیستان و بلوچستان چاپخانه مناسبی برای چاپ روزنامه وجود ندارد نکته‌ای است که از صبح ذهنم را مشغول کرده است ،  در این بخش می‌توانیم یارانه مطبوعات محلی این استان را قطع کنیم و یک چاپخانه تاسیس کنیم. فکر می‌کنم اهالی اینجا هم موافق این موضوع باشند که این یارانه صرف موضوع زیرساختی در بخش مطبوعات بشود.او در این‌باره افزود :  این خیلی کار دشواری است که روزنامه‌ای که باید روزانه چاپ شود و به استان بیاید با تاخیر می‌اید.جنتی همچنین به شیوه‌نامه پرداخت یارانه کاغذ در مطبوعات سراسر کشور اشاره و بیان کرد :  برای پرداخت یارانه مطبوعات توسط ارباب جراید ضابطه مشخصی تهیه شده است. در این ضابطه نگاه ویژه‌ای به مناطق محرومی نظیر سیستان و بلوچستان شده که در این استان‌ها تا سه برابر یارانه بیشتری به نشریات محلی داده شود.او ادامه داد :  این یارانه از نظر محتوایی نیز برای بخش‌های مختلف قابل افزایش است. نشریاتی که مسائل ارزشی مانند قرانی و دینی ،  دفاع مقدس و اقتصاد مقاومتی را منتقل کنند یارانه کاغذ ببیشتری دریافت می‌کنند.علی جنتی به ضعف زیرساخت‌های سینمایی در این استان اشاره و عنو ان کرد :  برای سینما در این استانها باید از فضاهای موجود استفاده شود. دولت نمی‌تواند سینما بسازد ،  چون کار دولت سینما ساختن نیست ،  باید تسهیلات کم‌بهره به فعالان این بخش داده شده و شهرداری‌ها نیز مجوز مجتمع‌های تجاری فرهنگی را بدون دریافت عوارض تجاری بدهند ،  چون این یک مقوله فرهنگی است.وزیر ارشاد اضافه کرد :  ایجاد مجتمع‌های فرهنگی تجاری ،  تجربه موفقی بوده که در تهران انجام شده است. در غرب تهران این مجموعه توسط بخش خصوصی بدون دریافت عوارض تجاری از شهرداری ایجاد شده که موفق هم بوده است ،  مجموعه فرهنگی کوروش نیز که دارای شش سالن سینما است از تجارب موفق تهران در این بخش است.جنتی در ادامه عمده مشکلات انجمن‌های فرهنگی ،  هنری ،  رسانه‌ای سیستان و بلوچستان را مسائل مالی و فقدان امکانات مناسب اعلام کرد و گفت :  تا جایی که در توان ارشاد باشد در این حوزه کمک می‌کنیم. در سفر سال قبل به سیستان و بلوچستان قرار شد که معاونت توسعه مدیریت منابع انسانی رییس‌جمهوری به انجمن‌های این بخش کمک کند ،  برای امسال نیز این توصیه را برای کمک خواهیم داشت.او از مدیرکل ارشاد سیستان و بلوچستان خواست تا گزارش مکتوبی از نیازهای انجمن‌های هنری این استان به وی ارائه کند.جنتی ادامه داد :  معتقدیم کار فرهنگی را باید انجمن‌ها انجام بدهند ،  در تهران نیز انجام کارهای فرهنگی را به انجمن‌ها و بخش خصوصی واگذار کرده و می‌کنیم تا دولت از تصدی‌گری به امور برنامه‌ریزی برسد.وزیر ارشاد در بخش دیگری از سخنانش از احتمال رایگان شدن خدمات اینترنت در مساجد کشور خبر داد و گفت :  بر اساس قانون ،  اب و برق در مساجد کشور دارای بخشودگی است. ما برای رایگان کردن خدمات اینترنت در مساجد به وزارت ارتباطات پیشنهاد می‌دهیم و به نظر این بخش بار مالی زیادی برای دولت دربر نداشته باشد.او با اظهار بی‌اطلاعی از بهره‌مندی تعداد مساجد کشور از خدمات اینترنت ،  وعده داد بحث رایگان کردن اینترنت در مساجد را به صورت جدی دنبال کند.