به گزارش خبرگزاری فارس ،  دیدار برگشت تیم‌های ذوب‌اهن و شامپویل لبنان در مرحله یک چهارم نهایی رقابت‌های باشگاههای غرب اسیا امشب در لبنان برگزار شد که در پایان این نماینده ایران بود که همانند دور رفت حریف قدرتمند خود را شکست داد و راهی مرحله نیمه نهایی شد. ذوب‌اهن در این دیدار با نتیجه 80 بر 76 میزبان خود را مغلوب کرد تا حریف الریاضی دیگر نماینده لبنان در مرحله نیمه نهایی شود. ذوب‌اهن دیدار رفت را نیز با نتیجه 70 بر 69 پیروز شده بود. پیش از این تیم‌های الجلا سوریه ،  مهرام ایران و الریاضی لبنان راهی مرحله نیمه نهایی شده بودند.