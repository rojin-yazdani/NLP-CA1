خطیب موقت نماز جمعه این هفته تهران گفت :  ولایت فقیه برای این است که جلوی دیکتاتوری‌ها را بگیرد امکان ندارد فقیه عادلی دیکتاتوری کند و اگر چنین کند از ولایت و عدالت می‌افتد.به گزارش ایسنا ایت‌الله احمد جنتی در خطبه‌های نماز جمعه این هفته تهران به مناسبت‌های اخیر اشاره کرد و گفت :  از مردم عزیز به خاطر برنامه‌های عبادی ماه رمضان تشکر می‌کنیم چراکه همین‌هاست که مملکت را نگه داشته ،  امنیت مملکت را حفظ می‌کند ،  دشمن را کنار می‌زند و نظام را حفظ می‌کند.وی در ادامه از حضور مردم در راهپیمایی روز قدس ،  نماز عید فطر و کمک‌های مردم به سومالی تشکر کرد و گفت :  شما برای اسلام افتخار هستید و مردم دنیا باید شما را ببینند و بفهمند اسلام دین رافت و مهربانی است. همچنین جشن عاطفه‌ها را پیش‌رو داریم که ان‌شاالله همگی در ان شرکت خواهیم کرد.این عضو مجلس خبرگان رهبری با تسلیت رحلت ایت‌الله طالقانی ،  شهادت ایت‌الله قدوسی و شهادت شهید مدنی ،  به سالگرد تخریب بارگاه ائمه بقیع اشاره کرد و گفت :  لعنت بر کسانی که نتوانستند یک زیارتگاه را تحمل کنند و باید بدانند که خدا ان‌ها را در اخرت ذلیل می‌کند.وی در ادامه از سپاه و نیروهای امنیتی به خاطر اقدامات اخیرشان در برخورد با گروه تروریستی پژواک تقدیر کرد و گفت :  با این اقدامات ،  تروریست‌ها باورشان امد که اسلام و نظام قدرت دارند و انچنان که فکر می‌کنند بی‌عرضه نیست که بگذارند تروریست‌ها در مرزهای ما جنایت کنند.جنتی در ادامه به برگزاری اجلاس خبرگان رهبری اشاره کرد و گفت :  این اجلاس بسیار خوب و بامعنویت و در کمال ارامش برگزار شد که همه سخنرانی‌ها در ان منطقی و از روی دلسوزی به حال نظام و مردم بود.وی با اشاره به این‌که یکی از دغدغه‌های خبرگان رهبری ،  مساله عفاف و حجاب بود تصریح کرد :  چرا باید وضع جامعه ما چنین باشد و در نظامی که 33 سال با حاکمیت الله ،  قران و ولایت فقیه حرکت می‌کند باید در برخی موارد اوضاع به گونه‌ای باشد که ما خجالت بکشیم.جنتی با بیان این‌که در خبرگان به موضوع تفکیک جنسیتی در دانشگاه‌ها پرداخته شد گفت :  به این موضوع پرداختیم که چه اشکال دارد در دانشگاه‌ها با رعایت حدود ،  دختر و پسر جدا باشند. همچنین مساله وحدت اسلامی بسیار مورد تاکید قرار گرفت به این خاطر که مردم باید یکپارچه باشند و چالش‌ها سبب به هم خوردن وحدت نشود به خصوص با توجه به این‌که مساله انتخابات را پیش رو داریم و عده‌ای به خاطر مقاصد سیاسی به دنبال بر هم زدن وحدت هستند بنابراین باید توجه لازم به موضوع وحدت داشته باشیم.وی با بیان این‌که دغدغه خبرگان خدمت مقام معظم رهبری عرضه شد تصریح کرد :  مباحث به صورت مکتوب نیز نزد ایشان ارائه خواهد شد.جنتی همچنین از ایت‌الله مهدوی کنی و همه اعضا به خاطر برگزاری خوب و بامعنویت دهمین اجلاس رسمی مجلس خبرگان رهبری تشکر کرد.امام جمعه موقت تهران به صحبت‌های مقام معظم رهبری در دیدار با خبرگان اشاره کرد و گفت :  قسمتی از این بیانات مربوط به کار معجزه‌گونه امام  ( ره )  بود که فقه را از لای کتاب و مساجد به صحنه جامعه کشیدند و نظامی را ساختند که در ان فقه غنی اسلام می‌تواند در میدان جنگ ،  ادارات و باشگاه‌ها وظیفه معین کند و مدیریت کند که در این نظام همه اصول مبتنی بر فقه اسلامی است.جنتی با بیان این‌که ولایت فقیه به این معناست که ولی فقیه حق دارد با رعایت موازین اسلامی هر جا احساس کند حرکت جدیدی باید شکل گیرد تحول‌افرین باشد تصریح کرد :  ولی فقیه باید قدرت تحول‌افرینی داشته باشد چون اوضاع ثابت نیست و به اقتضای شرایط باید تغییرات داده شود که کلیددار این تغییرات باید قدرت داشته باشد در موقع معین از التهاب جلوگیری کند تا مبادا اوضاع جامعه تنش پیدا کند.وی همچنین با اشاره به این‌که در بیانات رهبری رفع این شبهه که ولایت فقیه دیکتاتوری است ،  مطرح شد توضیح داد :  مقام معظم رهبری و امام  ( ره ) اعتقاد داشتند که ولایت فقیه ضددیکتاتوری است و برای این است که جلوی دیکتاتورها را بگیرد و امکان ندارد فقیه عادلی دیکتاتوری کند و اگر چنین کند از ولایت و عدالت می‌افتد.خطیب نماز جمعه این هفته تهران با اشاره به در پیش رو بودن انتخابات مجلس گفت :  رهبری در خطبه‌های عید فطر به چالش‌ها اشاره کردند که باید مراقب ان‌ها باشیم و باید دقت کامل داشته باشیم تا ارامش ،  وحدت و امنیت جامعه به هم نریزد ،  چراکه عده‌ای برای مقاصد خود برنامه‌ریزی کرده‌اند و اماده ایجاد چالش در جامعه هستند و پیش‌بینی‌ها و برنامه‌ریزی‌ها از سوی فتنه‌گران و انحرافیان وجود دارد چون تصور می‌کنند می‌توانند مردم را فریب دهند و به این خیال هستند که مردم گذشته ان‌ها را فراموش کرده‌اند ،  در حالی که مردم اقدامات ان‌ها را از یاد نمی‌برند از جمله این‌که عکس امام را اتش زدند ،  پس به انها می‌گوییم ایا تصور می‌کنید که مردم شما را خواهند پذیرفت و فکر می‌کنید ممکن است جایگاهی در مدیریت نظام داشته باشید در حالی که مردم 9 دی ،  مردم امروز ،  مردم فردا و نهم دی امسال هم هستند.جنتی با بیان این‌که توبه مصلحتی و فریبکارانه فایده‌ای نخواهد داشت گفت :  کسانی که اقدام به براندازی نظام کرده‌اند گناه کوچکی انجام نداده‌اند چون به مقابله با خدا ،  پیامبر ،  نظام جمهوری اسلامی و ولی عصر  ( عج )  پرداخته‌اند چراکه این نظام زیر نظر ولی فقیه‌ای است که نمایندگی ولی عصر را دارد و انها که به دشمنی با این نظام پرداخته‌اند با چه رویی به صحنه خواهند امد تا مردم انها را بپذیرند پس بهتر است خود ،  مردم و نظام را به زحمت نیندازند.وی با بیان این‌که وجود اختلافات در انتخابات امری همیشگی و طبیعی است تصریح کرد :  هر کس حق دارد برای راه یافتن به خانه ملت اقدام معقول و مشروع انجام دهد و نباید از قانون و شرع تجاوز کند و موجب تنش در جامعه شود پس کسی برای حضور در خانه ملت منع نمی‌شود اما نباید از حدود تجاوز کند.جنتی با اشاره به این‌که همواره در خطبه‌های نماز جمعه دعوت به تقوا می‌شود توضیح داد :  تقوای سیاسی در انتخابات ،  ولخرجی‌ها و اسراف نیز باید در نظر گرفته شود و باید در تهمت نزدن به دیگران و نریختن ابروی افراد ،  تقوا را رعایت کنیم.خطیب نماز جمعه این هفته تهران در رابطه با مسائل خارجی و اخراج سفیر اسرائیل در ترکیه اشاره کرد و گفت :  از ترکیه تشکر می‌کنیم به خاطر اخراج سفیر اسرائیل و قطع روابط تجاری ،  نظامی و  …  چراکه همه کشورها باید چنین کنند و اگر این کار را نکنند بلای مصر سرشان خواهد امد ؛  اما از طرف دیگر مساله سپر دفاع موشکی ناتو که مورد موافقت ترکیه قرار گرفته است مورد سوال است ،  چرا که حضور نظامی ناتو در منطقه ،  امنیت منطقه را بر هم می‌زند و این اقدام از ترکیه اسلامی انتظار نمی‌رفت.وی افزود :  اوضاع ترکیه چنین است که هم می‌خواهد مسلمان و شرقی و هم غربی باشد و هم مسلمانان را راضی نگه دارد و هم نامسلمانان را ،  که البته کار مشکلی است و در هر صورت اقدام اخیرشان قابل تائید نیست.جنتی در ادامه به موضوع لیبی اشاره کرد و گفت :  کار لیبی تقریبا رو به اتمام است و جلاد لیبی سرگردان است و در اینده سرنوشت او معلوم خواهد شد.وی با بیان این‌که جمعیت لیبی هفت میلیون نفر است ،  گفت :  لیبی یک کشور اسلامی است که مردم ان روحیه اسلامی ،  مذهبی ،  ضدغربی و سعودی دارند و حدود 95 درصد زنان لیبی محجبه هستند و در سطح بالایی از ان‌ها قران می‌خوانند بنابراین کشور مذهبی است و امیدواریم هر چه زودتر ارامش به انجا برگردد و حکومت اسلامی برقرار شود ؛  اما نخبگان ان باید مراقب باشند زحمات مردم و خون شهیدان به نفع دشمنان تمام نشود و زمام کار را خودشان به دست گیرند.خطیب نماز جمعه این هفته تهران تصریح کرد :  مقام معظم رهبری در رابطه با لیبی فرمودند ما باید مردم‌سالاری دینی را به ان‌ها عرضه کنیم. مردم‌سالاری مبتنی بر اسلام که نه غربی و نه شرقی باشد ،  باید بر انجا حاکم باشد و نگذارند دشمنان در امورشان دخالت کنند و در مسیر راه به خدا تکیه کنند.جنتی به شهادت جوان 14 ساله بحرینی در روز عید فطر اشاره کرد و گفت :  این شهادت‌ها اگرچه تلخ بوده ؛  اما به نفع اسلام بوده است و شهادت این جوان نیز موج جدیدی را به وجود اورد و نتیجه‌ای که دشمنان به دنبالش بودند برعکس شد. مردم به جای عقب‌نشینی و ترس ،  جری‌تر شدند.وی با اشاره به هفدهم شهریور گفت :  تاریخ ما برای همه حجت و سند است که نتیجه ان ،  نزدیک شدن به پیروزی است.خطیب نماز جمعه این هفته تهران در ادامه به تهدید دادگستری لیبی نسبت به ایت‌الله شیخ عیسی قاسم از علمای بزرگ بحرین اشاره کرد و گفت :  این تهدید موجب اعتراض همه علمای نجف و ایران شده است و این اعتراض مطرح شد که به چه جرمی پیرمردی را که به دنبال حقوق قانونی و دینی مردم و دفاع از ان است تهدید می‌کنند و باید بدانند اگر اسیبی به این شیخ بزرگ رسد تظاهرات 10 برابر خواهد شد.جنتی گفت :  یکی از تهمت‌هایی که از گذشته تا به امروز نسبت به اسلام مطرح می‌شود ،  این است که اسلام دین خشونت است و مردم به اجبار و از ترس شمشیر مسلمان می‌شوند که این بزرگترین تهمت به اسلام و دنیای اسلام است.امام جمعه موقت تهران در خطبه اول نماز جمعه این هفته اظهار کرد :  دشمنان می‌خواهند چهره اسلام را در غرب خشونت‌طلب جلوه دهند چرا که می‌ترسند اگر حقایق اسلام برای مردم روشن شود به اسلا م روی اورند.وی با بیان این‌که دشمنان ،  اسلام را دینی ضداخلاق و رفتاری اروپایی و غربی معرفی می‌کنند تصریح کرد :  امروز هر کس را می‌خواهند محکوم کنند به ان انگ تروریست می‌زنند و این اتهام را نیز به اسلام به این صورت مطرح می‌کنند که به دنبال جنگ و شمشیر است.جنتی با اشاره به انتشار کاریکتاتوری از پیامبر اکرم  ( ص )  که در یک دست ایشان قران و در دست دیگرشان شمشیر کشیده شده است ،  گفت :  بالای این کاریکاتور نوشته شده است اگر به قران ایمان نیاورید با شمشیر روبرو خواهید بود و با این کارها می‌خواهند باعث بدنامی اسلام شوند ؛  اما علی‌رغم تمام این تلاش‌ها خیلی‌ها متوجه دشمنی‌های ان‌ها شده و مسلمان شده‌اند.خطیب نماز جمعه این هفته تهران با بیان این‌که مظلومیتی که ایات الهی ،  ادیان و انبیای الهی داشته‌اند قابل تصور نیست تصریح کرد :  شاید با مسامحه بتوان گفت که مظلوم‌ترین همه مظلوم‌ها خداست چون بالاترین حقی که پایمال می‌شود حق خدا بر بندگان است.وی با بیان این‌که امروز به مسلمانان انگ تروریست بودن می‌زنند تصریح کرد :  مساله نقض حقوق بشر را در اسلام مطرح می‌کنند و این تهمت از طرف کسانی که تاریخ‌شان در گذشته و حال پر از ظلم و زور است مطرح می‌شود که اگر این وضع حاکم باشد در اینده نیز ادامه خواهد داشت.جنتی افزود :  باعث تعجب است که وقتی قران را یک طرف و تورات و انجیل را طرف دیگر می‌گذاریم شاهدیم کسانی که تورات را کتاب مقدس می‌دانند باید بررسی کنند تا چه اندازه در قران و تا چه اندازه در کتاب مقدس ان‌ها به انسان احترام قائل شده است.خطیب نماز جمعه این هفته تهران در ادامه به مقایسه گفتار تورات و انجیل و قران پیرامون احترام خون انسان پرداخت و گفت :  شما با این تورات به ما می‌گویید که نقض حقوق بشر می‌کنید و این سوال مطرح است که ایا کشتن قاچاقچی‌ها ،  ناشران فحشا و فساد ،  غارتگران و مفسدان فی‌الارض نقض حقوق بشر است.وی در ادامه همه کسانی که با اسلام دشمنی ندارند را به قران و احادیث و سنت پیامبران و اولیا دعوت کرد و گفت :  البته باید توجه داشته باشند در دوران حاکمیت بنی‌امیه و بنی‌عباس جنگ‌ها و جنایات زیادی شده است که در هیچ کدام مقید به احکام قران نبودند و هر چه هوای نفسانی‌شان اقتضا می‌کرد انجام می‌دادند بنابراین باید بدانند که حساب این‌ها از اسلام جداست و برای شناخت اسلام ،  تاریخ جنگ‌های پیامبر و علی  ( ع )  را باید بررسی کرد.