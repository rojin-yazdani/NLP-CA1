هافبک ملی پوش تیم سایپا گفت :  متاسفانه با وجود برخوردهای نامناسب از سوی مقامات و رسانه‌های امارات علیه علی دایی ،  هیچ گونه حمایتی از سوی رسانه‌های داخلی از او نمی‌شود .حسین کعبی در گفت و گو با ایلنا ،  افزود :  مگر سرمربی تیم ملی نباید از سوی مقامات و رسانه‌های کشور حمایت شود اما چرا کسی از علی دایی حمایت نکرد ? وی ادامه داد :  من واقعا متاسفم در جایی که باید از سرمربی تیم ملی حمایت کنند این کار را انجام نمی‌دهند و پس از ان وقتی تیم ملی به جام جهانی نرود همه انها دایی را مقصر اصلی قلمداد خواهند کرد .هافبک ملی پوش کشورمان اضافه کرد :  پس از مسابقه برابر امارات شبکه دوبی اسپورت هر روز علیه علی دایی حرف می‌زند.من به دلیل اینکه به زبان عربی مسلط هستم ،  وقتی شبکه دوبی اسپورت را تماشا می‌کنم می‌بینم چه صحبت‌های ناپسندی را علیه علی دایی می‌زنند. اما در سوی دیگر رسانه‌های ما چطور عمل می‌کنند. به جای اینکه ما نیز پاسخ انها را در روزنامه‌های خود بدهیم علیه سرمربی تیم ملی موضع می‌گیریم. وی افزود :  با این نوع رفتار از سوی روزنامه‌های ایرانی به این نتیجه می‌رسم که انها دوست ندارند تیم ملی به جام جهانی برود. البته دلیل ان را نمی‌دانم اما مطمئن باشید به هدفشان نخواهند رسید .هافبک ملی پوش تیم سایپا ادامه داد :  من قول می‌دهم تیم ایران به عنوان تیم اول به جام جهانی صعود می‌کند. مطمئنا تیم علی دایی این پتانسیل را دارد با قدرت در جام جهانی حاضر شود .وی اضافه کرد :  من کاری ندارم علی کریمی یا شاید نفراتی که از تیم ملی بیرون هستند چه واکنش‌هایی نسبت به تیم ملی دارند اما صحبت من با روزنامه هاست که چرا از تیم ملی حمایت نمی‌کنند. من از هیچ کس ترسی ندارم و بدون واهمه حرفم را می‌گویم .کعبی گفت :  روزنامه‌ها مشکل ندارند ،  او زمان بازیگری‌اش انقدر خوب عمل کرده که به جاهای بالاتر رسیده است اما بعضی‌ها چشم ندارند در مربیگری هم موفق عمل کند. البته علی دایی کارش را خوب بلد است و کسی نمی‌تواند در مورد او حاشیه درست کند. با وجود مسائل پشت پرده اما علی دایی یک جوان تازه فوتبالیست شده نیست ،  او پس از سال‌ها بازی در اروپا تجربه لازم را برای کسب موفقیت پیدا کرده است .وی افزود :  در فرودگاه ،  رختکن و جنگ رسانه‌ای با علی دایی برخورد مناسبی نشد اما در ایران هم از او حمایت نشد. ناراحتی اصلی من هم از همین موضوع است .کعبی اضافه کرد :  در استانه مسابقات حساس برابر امارات برخی روزنامه‌ها تیتر می‌زنند من بچه‌دار شده‌ام در حالی که من اصلا ازدواج نکرده‌ام. انها من را که یک بازیکن ملی پوش هستم در استانه دیدار تیم ملی کشورشان خراب می‌کنند تا در نتیجه تیم علی دایی نتیجه نگیرد ،  واقعا جای تاسف دارد .هافبک ملی پوش تیم سایپا اضافه کرد :  متاسفانه برخی افراد فقط به فکر منافع شخصی‌شان هستند و در این بین با مطالب خود همه را خراب می‌کنند اما مطمئن باشید روزی خودشان زمین خواهند خورد.