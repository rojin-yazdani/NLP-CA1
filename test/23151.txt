به گزارش نسیم این اولین باری نیست جنگل‌های بلوط دچار اتش‌سوزی می‌شوند ،  پیش از این نیز بخش‌های مختلفی از جنگل‌های زاگرس دچار حریق می‌شدند اما وسعت حریقی که از غروب روز پنجشنبه به جان جنگل‌های ایلام افتاده است ،  بسیار گسترده‌تر و سوزانده‌تر از اتش‌سوزی‌های قبلی بوده است.قرق بودن مناطق اتش سوزی ،  وجود علفزارهای انبوه و خشک و حجم زیادی از درختان خشکیده بلوط در منطقه اتش سوزی و همچنین وزش شدید باد باعث شد که به سرعت چندین هکتار از جنگل‌های کوهستان شلم ایلام طعمه حریق شده و به خاکستر تبدیل شود.وسعت اتش‌سوزی به حدی است که حتی امام جمعه شهر ایلام هم به ان واکنش نشان داد و در خطبه‌های دیروز نماز جمعه ایلام گفت :  اتش سوزی جنگل‌های ایلام یک خیانت بزرگ به نظام و کشور است.حجت الاسلام و المسلمین محمد نقی لطفی با بیان اینکه این اقدام حتی اگر سهوی صورت گرفته است قابل پیگیری است ،  افزود :  من معتقدم این یک اقدام خیانتکارانه و ضد انقلاب است و قابل پیگیری است.مردم به تمام توان پای کار امدندمحسن حیدری یکی از نیروهای محلی مهار اتش سوزی جنگل‌های ایلام در گفتگو با نسیم با اشاره به اینکه از روز پنجشنبه حول و حوش ساعت 5 بعد از ظهر اتش سوزی در جنگل‌های منطقه شلم اغاز شد گفت :  این اتش سوزی‌ها از علاوه بر منطقه شلم  ،  در مناطق چغاسبز  ،  ایوان  ،  پشت دانشگاه و ملگشاهی به وقوع پیوسته است.وی اظهار کرد :  مردم محلی با امکانات دم دستی تا 4 صبح روز جمعه بدون حضور هیچ مسئولی برای خاموش کردن اتش تلاش کردند اما به دلیل شدت باد ،  اتش زبانه می‌کشید.حیدری وضعیت ستاد بحران را در مهار این اتش سوزی بسیار ضعیف خواند و گفت :  با وجود اینکه منطقه جاده دسترسی داشته و با یک مدیریت صحیح می‌توانستیم در 5 ساعت اول اتش را مهار کنیم اما متاسفانه دو روز مهار اتش طول کشید.مسئولان سربلند نشدندفتاح غلامی یکی دیگر از افراد اگاه و حاضر در محل نیز در گفتگو با نسیم گفت :  ما حداقل انتظاری که از مسئولین داشتیم این بود که نیروهای انسانی را سازماندهی کنند اما مسئولین از این ازمایش هم سربلند بیرون نیامدند.وی تصریح کرد :  اگر مردم نبودند ،  ایلام در اتش می‌سوخت ،  مردم با دست خالی از زن و مرد و کودک با لوازم کشاورزی‌شان اتش را مهار کردند ولی اکوسیستم منطقه به شدت اسیب دید.غلامی گفت :  پس از گذشت چندین ساعت از اتش سوزی ،  یک بالگرد از کرمانشاه به ایلام فرستاده شد که تنها امکانات و نیرو پیاده می‌کرد.علاوه بر اظهارات غلامی ،  بسیاری از مردم ایلام ،  مسئولین این استان را بخاطر عدم استفاده و بکارگیری بالگرد از طریق استان‌های همجوار مورد انتقاد شدید قرار داده‌اند. البته مدیرکل محیط زیست ایلام در خصوص امکان استفاده از بالگرد برای خاموش کردن اتش می‌گوید :  استفاده از بالگرد تنها در روز قابل استفاده است.سلیمان نژاد افزود :  با توجه به وزش باد و تاریکی هوا امکان استفاده از بالگرد برای خاموش کردن اتش وجود نداشت.شنیده‌ها حاکی از ان است که این اتش سوزی عمدی بوده است و درخواست تشکیل شورای تامین استان داده شده است ،  گمانه زنی‌ها در خصوص عاملان اتش‌سوزی طیفی از افراد مربوط به تسویه حساب باغداران متخلف تا نیروهای معاند نظام را در بر می‌گیرد. اتش وقتی افروخته می‌شود ،  همه را با هم می‌سوزاند ،  ولی این بار را مردم به داد ایلام رسیدند تا کم‌کاری مسئولان اتش به زندگیشان نیاندازد.