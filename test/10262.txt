سرهنگ محمدرضا مقیمی رئیس پلیس مبارزه با سرقت اگاهی نیروی انتظامی گفت :  همچنان خودرو پراید رکورددار مورد سرقت است و بالغ بر 44 درصد از خودروهای سرقتی را به خود اختصاص می‌دهد .به گزارش ایرنا ،  سرهنگ محمدرضا مقیمی روز یکشنبه در جمع خبرنگاران افزود :  در نیمه دوم خرداد ماه 17 درصد نسبت به نیمه اول در این ماه افزایش سرقت خودرو را شاهد بودیم .وی با تاکید بر اینکه از نظر اگاهی سرقت خودرو منشا بسیاری از سایر سرقت‌ها به شمار می‌رود ،  افزود :  در چهار ماه ابتدایی سال روزانه 58 دستگاه خودرو به سرقت رفته است که این امار از نظر اگاهی ناجا یک فاجعه به شمار می‌رود .رئیس پلیس مبارزه با سرقت اگاهی ناجا کشف خودروهای سرقتی را نسبت به سال گذشته با 44 درصد افزایش اعلام کرد و افزود :  در مدت سپری شده از سال جاری از 56 خودرو سرقتی 50 خودرو در روز کشف شده است .وی از تعامل مطلوب ایران خودرو در رعایت RFID  ( نصب موارد شناسایی در نقاط بیشتری از اتومبیل )  خبر داد و گفت :  سایپا نیز اقدامات خوبی در سوییچ پراید انجام داده است اما لازم است اقدامات امنیتی در این خودرو بیشتر شود .مقیمی عمده خودروهای سرقتی را از خودروهای داخلی اعلام کرد و افزود :  لازم است سایپا امنیت را در خودرو پراید بیشتر رعایت کند .وی تعداد کشفیات خودروهای سرقتی در کمتر از یک ماه را 59 خودرو اعلام کرد و گفت :  در چهار ماه ابتدای سال جاری 77.5 درصدخودروهای سرقتی در ماهی که سرقت شدند کشف شده اند .رئیس پلیس مبارزه با سرقت اگاهی ناجا همچنین میزان کشف به کشف در موتورسیکلت‌ها را در سال جاری مطلوب ارزیابی کرد و گفت :  در کشف به کشف 21 درصد افزایش را در چهار ماه نخست سال شاهد هستیم  .مقیمی میانگین کشفیات امسال را 87 درصد اعلام کرد و گفت :  37 درصد وقوع به وقوع و 21 درصد کشف به کشف موتورسیکلت‌ها افزایش داشته است .وی امار سرقت روزانه موتورسیکلت‌ها را 180 دستگاه اعلام کرد و افزود :  در نیمه دوم خرداد ماه سرقت موتورسیکلت نسبت به نیمه اول در این ماه 17 درصد افزایش داشته است .رئیس پلیس مبارزه با سرقت اگاهی ناجا یکی از دلایل افزایش سرقت‌ها را وضعیت اجتماعی کشور عنوان کرد و گفت :  تا زمانی که لمپن بودن مورد توجه قرار گیرد ،  در نتیجه افزایش در جرایم را شاهد خواهیم بود .مقیمی با اشاره به اینکه سال گذشته شاهد کاهش دستگیری سارقان سابقه دار بودیم ،  گفت :  در چهار ماه نخست امسال برخلاف این مورد را شاهد بودیم و سرقت توسط سارقان سابقه دار رو به افزایش است .رییس پلیس مبارزه با سرقت اگاهی ناجا 40.33 درصد از سارقان دستگیر شده را در سال گذشته سابقه دار اعلام کرد و گفت :  در چهار ماه ابتدای سال جاری 41.33 درصد از سارقان دستگیر شده حرفه‌ای بوده اند .وی در مالخرها نیز به این تغییر اشاره کرد و گفت :  در سال گذشته مالخرهای بدون سابقه 69 درصد بودند اما در چهار ماه ابتدایی سال این رقم به 67 درصد رسیده و امار 31درصدی مالخران با سابقه به 37 درصد در سال جاری رسیده است .رئیس پلیس مبارزه با سرقت اگاهی ناجا با اشاره با افزایش کشفیات در سرقت لوازم خودرو گفت :  امسال به صورت میانگین در روز 186 مورد وقوع سرقت لوازم داخل خودرو را در روز داشته‌ایم که 65 درصد افزایش وقوع را نسبت به سال گذشته نشان می‌دهد .مقیمی تعداد کشفیات لوازم داخل خودرو را روزانه 103 مورد اعلام کرد و افزود :  با توجه به میزان کشفیات در این بخش افزایش 12.5 درصدی را شاهد بوده ایم .رئیس پلیس مبارزه با سرقت اگاهی ناجا در سرقت منزل امار وقوع سرقت را نسبت به کشفیات نامناسب اعلام کرد و گفت :  در کشفیات سرقت منزل در چهار ماه نخست سال شش درصد نسبت به مدت مشابه در سال گذشته افزایش داشته‌ایم که امار خوبی به شمار نمی‌رود. این در حالی است که در چهار ماه ابتدایی سال بالغ بر 40 درصد در وقوع سرقت منزل افزایش داشته ایم .رییس پلیس مبارزه با سرقت اگاهی ناجا میزان کشف به وقوع سرقت منزل را در سال گذشته 84 درصد ذکر کرد و گفت :  میزان کشف به وقوع در چهار ماه نخست سال جاری 63 درصد بوده است که در نتیجه 21 درصد کاهش در کشف داریم .مقیمی وقوع 63 درصد از سرقت‌های منزل را در شب اعلام کرد و گفت :  66 درصد از سرقت وسایل خودرو و موتورسیکلت‌ها در روز انجام می‌شود .وی به افزایش سرقت بانک اشاره کرد و افزود :  در سال گذشته هفت مورد سرقت بانک روی داد اما در چهار ماه نخست سال این امار به 18 مورد رسیده است .مقیمی با اعلام افزایش 30 درصدی کشفیات مغازه در ابتدای سال تاکنون خاطر نشان کرد :  در چهار ماه ابتدای سالجاری 4هزار مغازه سرقت شد و 33 مورد از انها توسط ماموران اگاهی کشف شدند که در نتیجه می‌توان گفت در سرقت مغازه 63 درصد افزایش وقوع را شاهد بوده ایم .وی با اشاره به افزایش 15.5 درصدی کشفیات کیف قاپی گفت :  این در حالی است که در تعداد وقوع به وقوع 32 درصد افزایش را داشته ایم .رئیس پلیس مبارزه با سرقت اگاهی ناجا تنبیه در نظر گرفته شده برای کیف قاپان را کم اعلام کرد و گفت :  در اقداماتی که از سه سال گذشته صورت گرفته یکی از اولویت‌های اگاهی کشف علمی و کاهش زمان کشف از زمان وقوع سرقت است .مقیمی با اشاره به اجرای طرح مبارزه با سرقت در خرداد ماه گفت :  در این طرح یک هزار و 770 متهم دستگیر شدند و سه هزارو 516 عدد اموال مسروقه کشف شد که 283 دستگاه خودرو و 860 دستگاه موتورسیکلت را از جمله این کشفیات اعلام کرد .وی وقوع 70 درصد از سرقت‌های توام با خشونت را در استان‌های تهران بزرگ  ،  تهران  ،  فارس و اصفهان اعلام کرد و افزود :  جمع کشفیات سرقت‌های توام با خشونت را 71.5 درصد بوده است .رئیس پلیس مبارزه با سرقت اگاهی ناجا از مردم خواست که در زمان وقوع سرقت به جای درگیری با سارق که بی نتیجه خواهد بود نسبت به شناسایی سارق دقت بیشتری داشته باشند.