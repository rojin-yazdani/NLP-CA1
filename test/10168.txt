از سوی کمیسیون کشاورزی در جلسه علنی صحن مجلس ،  متن گزارش نهایی کمیسیون کشاورزی مجلس در خصوص برنج‌های الوده وارداتی منتشر شد .به گزارش خبرگزاری فارس ،  متن کامل این گزارش که به گفته محمد علی دلاور عضو کمیسیون کشاورزی مجلس ،  هفته پیش با امضای عباس رجایی رییس کمیسیون کشاورزی ، اب و منابع طبیعی خطاب به علی لاریجانی رییس مجلس نوشته شده ،  در جلسه صحن مجلس به شرح زیر ارائه شد : در این گزارش خطاب به رییس مجلس امده است :  در پی اعلام الودگی برنجهای وارداتی به کشور و پیگیری موضوع توسط حضرتعالی و همچنین حساسیت اعضای کمیسیون و پیرو جلسه مورخ 88.5.21 ،  کمیسیون کشاورزی ،  اب و منابع طبیعی مجددا در روز دوشنبه مورخ 88.7.6 و با حضور مسئولان دستگاههای اجرایی ذی‌ربط ،  جلسه رسیدگی به موضوع تشکیل داده و به بررسی کلیه جوانب ان پرداخت .اینک ضمن شرح مختصری از روند بررسیهای به عمل امده ،  نتایج حاصله را به شرح زیر اعلام می‌دارد : 1 -  پس از اعلام خبر الودگی برنجهای وارداتی به فلزات سنگین از جمله ارسنیک  ،  سرب  ،  جیوه و کادمیوم از سوی اداره کل استاندارد استان تهران ،  بلافاصله و با فوریت جلسه‌ای با حضور مسئولان و نمایندگان تام الاختیار وزارتخانه‌های بازرگانی ،  جهاد کشاورزی ،  بهداشت -  درمان و اموزش پزشکی ،  سازمان استاندارد و تحقیقات صنعتی ایران و سازمان گمرک ایران و همچنین نمایندگان مرکز پژوهشها و اعضای کمیسیون تشکیل و به بررسی موضوع و ابعاد ان پرداخته شد .مباحث مطروحه در این جلسه ضبط و کلیه مستندات مباحث این گزارش در کمیسیون و برخی از مستندات نیز ضمیمه این گزارش می‌باشد .2 -  در جلسه از مسئولان حاضر سؤالاتی پیرامون موضوع واردات برنج و موضوع الودگیهای ادعا شده و روش اجرایی ترخیص برنجها سؤال شد که مسئولان دستگاهها به شرح زیر پاسخ دادند : الف -  رئیس کل گمرک ایران  ( اردشیرمحمدی )  معتقد است که هیچ‌گونه دخل و تصرفی در مشخصات کالاهای وارداتی نداشته و فقط بررسی اسناد را به انجام می‌رساند تا کالاها مطابق اسناد ثبت سفارش باشد و سپس در خصوص اقلام خوراکی و غذایی با دریافت سه فقره گواهی سلامت از وزارت جهاد کشاورزی ( سازمان حفظ نباتات یا سازمان دامپزشکی حسب مورد )  ،  ادارات کل استاندارد و تحقیقات صنعتی محل در خصوص استاندارد بودن کالاها و دانشگاههای علوم پزشکی محل در خصوص سلامت مواد غذایی از جمله در بحث فلزات سنگین ،  اقدام به ترخیص کالا و دریافت حقوق دولتی می‌نماید .این سازمان اعلام نمود که از ابتدای سال 88 تا تاریخ 88.6.31 و بر اساس همین روال ،  به میزان 803 هزار و 211 تن برنج خارجی ترخیص شده و گواهی‌های مربوطه را نیز اخذ نموده است. حتی پس از اعلام موضوع الودگی فلزات سنگین ،  هیچیک از مراجع سه گانه فوق الاشاره اقدامی در زمینه ممنوعیت ورود برنج ننموده و تا روز گذشته نیز طبق روال قبل ،  ترخیص برنجهای خارجی وارده به گمرکات ایران ادامه داشته است .ب -  معاون وزیر بازرگانی  ( شجاع الدین بازرگانی )  اعلام کرد که در شش ماه اول سال 1388 اقدام به ثبت سفارش واردات برنج خارجی به میزان یک میلیون و 100هزارتن نموده‌ایم که در فرایند اجرایی این اقدام ،  هیچ‌گونه شرطی در خصوص کیفیت سلامت برنجهای وارداتی از جهت عاری بودن از الودگی به فلزات سنگین در اسناد منضم به ثبت سفارش ننموده و علت این امر را نبود استاندارد اجباری و یا عدم اعلام ان از ناحیه وزارت بهداشت درمان و اموزش پزشکی می‌داند و بدین ترتیب معتقد است که در ترخیص ارقام برنج ورودی به گمرکات کشور ،  نمی‌توان هیچگونه شرط اضافی مجدد را اعمال و از ترخیص کالا جلوگیری نمود و این امر را مستند به بند ز ماده 33 قانون برنامه چهارم توسعه اقتصادی ،  اجتماعی و فرهنگی می‌داند. وی معتقد است که حتی اگر به دلایلی همچون موضوع الودگی بخواهیم جلوی واردات را بگیریم ،  از این نگران هستیم که وارد کننده به دادگاه شکایت کند و حقوق قانونی خود را مطالبه کند و لذا ما فقط با تعرفه و مشخصات ظاهری ثبت شده در اسناد با موضوع واردات کار می‌کنیم .از سوی دیگر این وزارتخانه سرانه مصرف برنج کشور را محاسباتی ندانسته و انرا از جمله مقولات کشفی قلمداد کرده و معتقد است بایستی از طریق جمع بین واردات برنج بر طبق امار گمرک کشور و میزان تولید برنج داخلی بدست اورد و لذا بر اساس این روش ،  سرانه مصرف برنج کشور را معادل 45 ، 5 کیلوگرم تعیین نموده در نتیجه میزان کسری برنج کشور را حدود یک میلیون و 200 هزار تن می‌داند و برای ان ثبت سفارش صادر نموده است .از سوی دیگر ،  وزارت جهاد کشاورزی ،  سرانه مصرف برنج کشور را معادل 36.5 کیلوگرم می‌داند که بر طبق فرمول زیر محاسبه می‌شود : 72 میلیون و700 هزار  ( نفرجمعیت ایران  )  بر مبنای یک وعده در روز معادل 100 گرم برنج یعنی مصرف 365 روز سال معادل 2 میلیون و 653 هزار و 550 تن میزان برنج مورد نیاز سالانه کشور براورد می‌شود .در این گزارش امده است ،  اگر این فرمول محاسبه برای تامین برنج مورد نیاز کشور را در نظر بگیریم و برنج سفید تولیدی سال 1388 را بر طبق براورد وزارت جهاد کشاورزی حدود 2 میلیون و 350 هزار تن محاسبه نماییم ،  میزان کسری برنج مورد نیاز مردم معادل حدود 560 هزارتن خواهد شد .وقتی از وزارت بازرگانی سؤال می‌شود که دلیل ثبت سفارش بیش از دو برابر نیاز کشور به واردات برنج چیست ?  مجددا به بند ز ماده 33 قانون برنامه اشاره و اعلام می‌دارد که این وزارتخانه حق ایجاد ممانعت در واردات و ایجاد انحصار ندارد و نمی‌تواند به جز مکانیسم تعرفه‌ای از مکانیسمهای دیگر استفاده نماید .علاوه بران از دیدگاه وزارت بازرگانی اقدام به ثبت سفارش به معنای واردات نیست و فرض را بر این می‌داند که حدود 50 درصد این اشخاص اقدام به واردات نخواهند کرد. اما بر اساس امار ارائه شده از سوی گمرک جمهوری اسلامی ایران در شش ماهه اول سال 1388 ،  حدود 803 هزارو 211  ( هشتصد و سه هزار و دویست و یازده )  تن برنج خارجی به کشور وارد شده که در واقع نقض فرضیه وزارت بازرگانی می‌باشد .ج -  مدیرکل استاندارد و تحقیقات صنعتی استان تهران  (  مهدی پورهاشم )  معتقد است که بر اساس مواد 3 و 4 قانون تشکیل و اساسنامه سازمان ،  و پس از انتشار برخی اخبار در جراید مبنی بر وجود الودگی احتمالی ،  اقدام به بررسی موردی اقلامی از برنج خارجی با روش تصادفی خرید از بازار خرده فروشی تهران نموده و در ازمایشات خود به این نتیجه رسیده که 13 مارک برنج خارجی با منشا کشور هندوستان ،  تماما الوده به فلزات سنگین بوده و در 3 مورد ،  الودگی در حد بحرانی است .گرچه تعمیم این بحث به کل واردات صورت پذیرفته از کشور هندوستان از نگاه اماری مورد مناقشه می‌باشد ،  اما انچه مسلم است اولا این برنجها در معرض فروش قرار دارد و مقادیر متنابهی از ان نیز به خانوارها فروخته شده و ثانیا بر اساس نظر کارشناسان وزارت جهاد کشاورزی حاضر در جلسه ،  بدلیل انکه تمامی برنجهای عرضه شده با مارکها و عناوین متفاوت ،  یک نوع برنج هندی با کد پوسا 1121 می‌باشند که از کشورهای هندوستان ،  پاکستان ،  افغانستان و امارات متحده عربی به کشور وارد شده است. لذا با این توصیف ،  تعمیم ازمایشات به کل واردات این برنج خیلی دور از واقعیت نیز نمی‌باشد .د -  رئیس سازمان حفظ نباتات وزارت جهاد کشاورزی  (  همایون دارابی )  معتقد است که از نگاه استانداردهای این سازمان ،  این برنجها فاقد هرگونه الودگی به افات نباتی بوده و از نظر این سازمان جدای از میزان و حجم و ضرورت واردات این مقدار برنج ،  واردات برنجها بلامانع می‌باشد .د -  رئیس سازمان استاندارد و تحقیقات صنعتی کشور (  نظام الدین برزگری )  معتقد است که در عین حالی که ازمایشات انجام شده توسط اداره کل استاندارد تهران را نمی‌توان رد کرد ،  ولی این نکته را باید تاکید کرد که اولا برای اثبات و یا رد نهایی موضوع الودگی ،  نیاز به ازمایشات بر روی نمونه‌های بیشتری از مبدا گمرکات و شهرستانهای مختلف می‌باشد و ثانیا تا زمانی که استاندارد مورد نظر از جمله استاندارد مجاز میزان ارسنیک در کالاهایی چون برنج در شورای عالی استاندارد به عنوان استاندارد اجباری مصوب نشود ،  نمی‌تواند صرفا با ازمایشاتی از این نوع با واردات کالاها مخالفت نماید !  !  !  ?  ? مجددا از ایشان سؤال شد که با توجه به ماده3 قانون سازمان استاندارد که ازمایشگاههای مؤسسات استاندارد و همچنین ازمایشگاههای مورد تایید این سازمان را مرجع قلمداد نموده و اداره کل تهران نیز اعلام نظر مبنی بر الودگی به فلزات سنگین نموده ،  چرا ترخیص این برنجها به صورت موقت و تا تعیین تکلیف متوقف نشده ،  اظهار داشت :  ما تا تصویب استاندارد اجباری در شورای عالی استاندارد  ( موضوع ماده 6 قانون فوق الاشاره ) حق هیچ کاری را نداریم .ه -  مدیرکل نظارت بر مواد غذایی وزارت بهداشت -  درمان و اموزش پزشکی  (  هدایت حسینی  )  اعلام نمود که اساسا در بحث واردات کالاها و مواد غذایی ،  تعیین میزان ارسنیک در برنامه ازمایشات دانشگاههای علوم پزشکی ما نبوده و هیچگونه استانداردی اجباری در این خصوص را نیز نداشته و عملا تاکنون گواهی‌های اعلامی به گمرک ،  بدون این ملاحظه صورت گرفته و فقط در دانشگاههای علوم پزشکی هرمزگان ،  اهواز ،  بوشهر ،  مشهد و زاهدان ،  موارد استاندارد 127 مربوط به شکستگی دانه ،  افت زدگی ،  سموم قارچی ،  افلاتوکسین و سایر توکسینها ،  سرب و کادمیوم و الودگیهای میکروبی و کپک را اندازه گیری می‌نموده‌ایم و از نظر افت کشها نیز گواهی کشور مبدا را دریافت می‌کردیم و بنابراین از نظر ما این برنجها فاقد الودگی به فلزات سنگین می‌باشند و تا زمانی که استاندارد اجباری دیگری از جمله میزان ارسنیک به ما ابلاغ نگردد ،  وظیفه‌ای برای کنترل ان نداریم. گرچه پس از اعلام الودگی و مباحث اخیر ،  به دانشگاهها اعلام کرده‌ایم به این موضوع نیز توجه کنند. !  ? از مدیرکل نظارت بر مواد غذایی وزارت بهداشت -  درمان و اموزش پزشکی  (  هدایت حسینی )  سؤال شد که با توجه به اینکه شما ازمایش میزان ارسنیک را انجام نمی‌دهید ،  چرا به مرضیه وحید دستجردی وزیر بهداشت - درمان و اموزش پزشکی اطلاعات غلط داده که ایشان در مصاحبه خود اعلام کند :  وزارت بهداشت و درمان تمامی برنجهای غیر استاندارد اعلام شده را مورد ازمایش و بررسی قرار داده است و در هیچیک از برنجها هیچگونه الودگی مبنی بر ارسنیک ،  فلزات سنگین و غیره دیده نشده است که اقای مدیرکل هیچ پاسخ روشنی نداشتند .همچنین از مدیرکل نظارت بر مواد غذایی سؤال شد که پس از اعلام نظر یک مرجع رسمی  ( اداره کل استاندارد و تحقیقات صنعتی استان تهران )  مبنی بر وجود الودگی ،  چرا تا تعیین تکلیف موضوع ،  جلوی واردات را نگرفتید ?  که ایشان اظهار داشتند تا استانداردهای اجباری رسما به ما از سوی دولت و یا مراجع ذیربط ابلاغ نشود ،  نمی‌توانیم جلوی واردات اینگونه کالاها را بگیریم. !  ? 3 -  پس از این مباحث مقرر شد برای قطعی شدن موضوع ؛ الف -  کارگروهی چهار نفره متشکل از نمایندگان تام الاختیار وزارتخانه‌های بازرگانی ،  جهاد کشاورزی ،  بهداشت -  درمان و اموزش پزشکی ،  سازمان استاندارد و تحقیقات صنعتی ایران با جمع اوری 100 نمونه از سطح کشور و مبدا گمرکات و با نظارت کامل ،  مجددا در ازمایشگاه مرجع سازمان استاندارد و تحقیقات صنعتی ایران به بررسی پرداخته و ظرف یک هفته نتایج حاصله را به کمیسیون گزارش نمایند .ب -  تا تعیین تکلیف موضوع و بحث در کمیسیون و ارائه صورتجلسات امضا شده توسط کارگروه چهار نفره و قانع شدن کمیسیون کشاورزی ،  اب و منابع طبیعی هیچگونه اعلام عمومی صورت نپذیرد .ج -  تا تعیین استاندارد اجباری و تصویب ان در شورای عالی استاندارد ،  برنجهای موجود در گمرکات کشور مورد ازمایش قرار گرفته و برای ارسنیک ،  استانداردی معادل 50 درصد استاندارد مجاز سرب  ( یعنی معادل یکدهم بر میلیون ppm 0.1  ) در نظر گرفته شود .4 -  پس از پایان یک هفته ،  رئیس سازمان استاندارد و تحقیقات صنعتی ایران تماس گرفته و با توجه به زمان بر بودن ازمایشات ،  تقاضای تمدید زمان به 10 روز را داشت که موافقت شد .5 -  متاسفانه علیرغم مصوبات کمیسیون ،  شاهد بودیم که ایشان و معاون غذا و داروی وزیر بهداشت -  درمان و اموزش پزشکی در اخبار سراسری مورخ 88.7.18 تلویزیون و پس از برگزاری جلسه‌ای در دفتر معاون وزیر بازرگانی  (  مفتح )  و تهیه بیانیه نهایی مبنی بر عدم الودگی برنجها ،  مصاحبه‌ای انجام داده و اعلام نمودند نمونه بررسی و به نتیجه رسیدیم که هیچ الودگی فلزات سنگین در برنجهای وارداتی وجود ندارد .* نتیجه گیریبررسی‌های مفصل انجام شده و ملاحظه مدارک ارسالی از سوی رئیس سازمان استاندارد و تحقیقات صنعتی ایران در زمینه ازمایشات مجدد و سایر مدارک موجود ،  تناقضات بی‌شماری را ایجاد نموده که ذیلا به برخی از انها پرداخته می‌شود که به نظر کمیسیون ابهامات موجود نه تنها برطرف نگردیده ،  بلکه ابهامات و مسائل جدیدی نیز ایجاد نموده است که به نظر می‌رسد باید به این موارد به صورت جدی پرداخته و پیگیری‌های لازم صورت پذیرد : 1 -  از تاریخ تیرماه سال 1388 تا 88.6.28 ،  حداقل هفت مورد اظهار نظر از سوی اعضای هیات علمی دانشگاهها و صاحب نظران از دستگاههای مختلف از جمله مؤسسه تحقیقات برنج و سازمان جهاد کشاورزی مازندران در خصوص وجود الودگی در برنجهای وارداتی با منشا کشور هندوستان مطرح شد .2 -  متعاقب این اظهارات ،  اداره کل استاندارد و تحقیقات صنعتی استان تهران حسب وظیفه قانونی به موضوع رسیدگی و پس از انجام ازمایشات ،  اظهار نظر نموده و الودگی حداقل 13 مارک موجود برنج هندی در بازار را تایید و 3 مورد را با الودگی بحرانی اعلام و در تاریخ 88.6.28 اطلاع رسانی برای عموم را انجام داد .3 - در تاریخ 88.6.29 مدیرکل نظارت بر مواد غذایی وزارت بهداشت ،  درمان و اموزش پزشکی  ( هدایت حسینی )  در مصاحبه با خبرگزاری فارس اعلام می‌کند که به علت نبود استاندارد ملی برنج در کشور ،  ممکن است برنجهای وارداتی دارای الودگیهای کنترل نشده باشند و قول بررسی و رسیدگی می‌دهد. معنای این سخنان این است که وزارت بهداشت درمان تا این تاریخ الودگی فلزات سنگینی چون جیوه و ارسنیک را بررسی نمی‌کرده است .4 -  در تاریخ 88.7.1 مرضیه وحید دستجردی وزیر بهداشت ،  درمان و اموزش پزشکی در مصاحبه با خبرگزاریها اظهار می‌دارد که وزارت بهداشت و درمان تمامی برنجهای غیر استاندارد اعلام شده را مورد ازمایش و بررسی قرار داده است و در هیچ یک از برنجها هیچگونه الودگی مبنی بر ارسنیک ،  فلزات سنگین و غیره دیده نشده است. 5 -  در تاریخ 88.7.4 مرتضی پیرعلی مدیرکل ازمایشگاههای کنترل غذا و داروی وزارت بهداشت در مصاحبه‌ای اعلام می‌کند که تاکنون میزان جیوه و ارسنیک را ارزیابی نکرده‌اند و این نقض سخنان وزیر بهداشت ،  درمان و اموزش پزشکی می‌باشد .6 -  در تاریخ 88.7.1 و در اخبار 20.30 شبکه 2 سیما گزارشی پخش می‌شود که در ان گزارش ،  رئیس مؤسسه تحقیقات کشاورزی ایالت پنجاب هندوستان به الوده بودن برنجها به فلزات سنگین اذعان می‌کند .7 -  در تاریخ 88.7.7 روزنامه ایران از قول عباس زارع نژاد مدیرکل روابط عمومی وزارت بهداشت می‌نویسد که هندی‌ها دروغ می‌گویند. برنج هندی الودگی ندارد. !  ?  8 -  در تاریخ 88.7.6 مدیرکل نظارت بر مواد غذایی در کمیسیون کشاورزی ،  اب و منابع طبیعی اذعان می‌کند که تاکنون ازمایش جیوه و ارسنیک انجام نداده‌اند و در مقابل واکنش اعضای کمیسیون که چرا به وزیرتان اطلاعات غلط می‌دهید ،  سکوت می‌کند .9 -  در تاریخ 88.7.7 شرکت بین المللی بازرسی کالای تجاری IGI  ( وابسته به وزارت بازرگانی )  الودگی بر روی نمونه ارسالی را تایید می‌کند .10 -  در تاریخ 88.7.14 پژوهشکده علوم هسته‌ای سازمان انرژی هسته‌ای نتایج ازمایشات بر روی نمونه برنجهای ارسالی را اعلام و الودگی فلزات سنگین را تایید می‌کند .11 -  در گزارشات ارسالی از سوی رئیس سازمان استاندارد امده است که بجای 100 نمونه برنج 67 نمونه ازمایش شده که این موضوع خلاف مصوبات کمیسیون کشاورزی بوده است. همچنین مقرر بوده که نمونه‌ها از سراسر کشور و انبارهای گمرکات تهیه شود که متاسفانه صرفا از بازار مولوی تهران خریداری و ازمایش شده است .12 -  در گزارشات ارسالی از سوی رئیس سازمان استاندارد مضبوط است که در روش ازمایشات انجام شده بر روی نمونه‌ها مابین نماینده استاندارد و نماینده بهداشت و درمان هیچگونه توافقی نبوده و اجماعی صورت نپذیرفته است .13 -  در گزارشات ارسالی از سوی رئیس سازمان استاندارد میزان تعریف شده برای استاندارد ارسنیک مغایر میزان اعلام شده در کمیسیون و همچنین استانداردهای جهانی است و بدین ترتیب نتیجه گیری کرده‌اند که برنجها الوده نیست .14 -  بر اساس مصوبات کمیسیون کشاورزی ،  مقرر بود کارگروهی چهار نفره از وزارتخانه‌های مرتبط که در ابتدای این گزارش قید گردیده در حین ازمایشات حضور داشته باشند و بر روند ان نظارت کنند که چنین اتفاقی نیفتاده و در گزارشات ارسالی از سوی رئیس سازمان استاندارد صورتجلساتی با امضای چهار دستگاه اجرایی وجود ندارد .15 -  بر اساس مصوبات کمیسیون کشاورزی مقرر بود مطابق ماده 3 قانون استاندارد ،  ازمایشات در ازمایشگاههای سازمان استاندارد به انجام برسد ،  ولی مجددا به وزارت بهداشت منتقل می‌شود و این در حالی است که در گزارشات ارسالی از سوی رئیس سازمان استاندارد کالیبره نبودن دستگاههای وزارت بهداشت محل مناقشه در صورتجلسات است .16 -  بر اساس گزارش اژانس استانداردهای غذایی انگلیس ،  دولت انگلیس واردات برنج پوسا 1121 را به دلیل الودگیها ممنوع کرده است .17 -  به گزارش خبرگزاری فارس به نقل از روزنامه اکونومیک تایمز هند ،  ایرانی‌ها با واردات 1.3 میلیون تنی برنج پوسا 1121  ( تحت عنوان باسماتی )  ،  برنج هندی را گرانتر از همه جای دنیا خرید می‌کنند و اصلا قدرت چانه زنی در برابر بازرگانان هندی را ندارند و بازار برنج هند از تارائوری به تهران نقل مکان کرده است .18 -  در تاریخ 88.7.2 سایت تابناک اعلام می‌کند که روسها هم به برنج هندی اعتراض کردند .همانگونه که قبلا نیز ذکر شد ،  کمیسیون با این اوصاف نه تنها قانع نشد ،  بلکه با ابهامات بیشتری روبرو شد. علیهذا با توجه به مباحث فوق الذکر ،  تقاضا دارد هرگونه اقدامی را که مصلحت می‌دانید امر به ابلاغ فرمائید .این گزارش به امضای عباس رجایی رییس کمیسیون رسیده است.