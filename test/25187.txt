اسلام و به طور ویژه جمهوری اسلامی ایران به عنوان‌ام القرای جهان اسلام از زمانی که خود را از زیر خیمه استکبار بیرون کشید و علم استقلال و عدالتخواهی را بالا برد ،  جدا از جنگ فیزیکی و سخت صهیونیسم ،  هدف سینمای غرب و به عنوان مشخص هالیوود هم قرار گرفت و همگان شاهد بوده‌اند که تاکنون دهها فیلم و سریال با میلیون‌ها دلار هزینه علیه ایران اسلامی ساخته و اغلب به صورت رایگان در سطح جهانی توزیع شده است. اگرچه متولی اصلی برخی از این فیلم‌ها هالیوود نبوده اما حمایت ویژه امریکا از انان بر ناظران روشن بوده است. به گزارش جهان ،  در همین راستا می‌توان به شش فیلم ضدایرانی اشاره کرد که اطلاعات سطحی کارگردان و نویسنده درباره جامعه ایران و تحریف واقعیات ویژگی مشترک همه انهاست. 1 -  بدون دخترم هرگز :  خانمی امریکایی که به همراه همسرش به ایران می‌اید و سپس دیگر نمی‌تواند برگردد و بعد با زجر تمام فرار می‌کند. به نوشته سایت MovieMag داستان فیلم کاملا یک طرفه بود ،  اقرار در فیلم به وفور یافت می‌شد ،  خانواده‌ی ایرانی در این فیلم علاقه‌ای به زندگی طبیعی نداشت و دائما از باید و نباید‌ها و بد بودن صحبت می‌کرد  ( در این فیلم بد و خوب وجود نداشت و در کل ایرانیها بد بودند  ) . مردان ایرانی همه متجاوز بودند  !  و …  البته اطلاعات اندک دینی نویسنده فیلم ،  مهمترین دلیلی شد که این فیلم را نه در امریکا بلکه در هیچ جای دنیا قبول نکنند. بدون دخترم هرگز یکی از فیلمهایی است که در خود امریکا که مردمش معمولا هیچ چیز درباره دنیا نمی‌دانند هم با استقبال کمی مواجه شد زیرا معتقد بودند که فیلم واقعی نیست. 2 -  300 :  300 به جز یک اکشن سه بعدی ،  چیز دیگری برای ارائه نداشت. اما چیزی که ما ایرانیان را شگفت زده کرد ،  تصویری بود که از ارتش ایران در زمان جنگ با اسکندر یونانی نشان داده می‌شد. در این ارتش همه جور موجود و هیولایی به چشم می‌خورد. سربازان سیاه پوست که مشخص نیست در ان زمان در کجای ایران زندگی می‌کردند !  و البته خود خشایارشاه که خود را خدا می‌خواند !  همه ما می‌دانیم که ایرانیان در زمان وقوع این جنگ یکتاپرست بودند ( زرتشتی )  و هیچگاه خشایارشاه خود را خدا ننامید اما او در این فیلم بارها این جمله را تکرار می‌کند. 3 -  سنگسار ثریا :  فیلمی عجیب و غریب که حتی مکان وقوع داستانش هم به درستی مشخص نبود. این فیلم درباره زنی به نام ثریا بود که به دلیل اعتقاد بر باورهایش و ایستادگی در برابر شوهرش ،  از طرف وی به ارتباط نامشروع با مردی دیگر متهم شد و اخرش هم سنگسار می‌شود !  انسانهایی که در فیلم سنگسار ثریا حضور دارند کوچکترین شباهتی به یک انسان ایرانی ندارند و مشخص نیست که سازندگان چگونه به چنین موجوداتی نام ایرانی داده اند. موضوعات ریز و درشت در فیلم سنگسار ثریا یکی پس از دیگری به صورت اشتباه به مخاطب ارائه می‌شود و تماشاگر نااگاه هم چاره ایی به جز توهین بر مردم ایران نمی‌بیند !  این فیلم در زمان اکران به شدت تحویل گرفته شد و همانطور که انتظار داشتم ،  کلی هم بد و بیراه نصیب ایرانیان به دلیل فرهنگ وحشی صفتشان کرد ! . همانطور که گفم قانون سنگسار در کشور ایران وجود دارد و بحث‌های بودن یا نبودنش هم دنبال می‌شود ،  اما اینکه با استفاده از این موضوع فیلمی سرتاسر اشتباه  (  غارت منزل زنی که مرده توسط اهالی ده !   )  ساخته شود ،  موضوعی است که قلب ایرانیان را ازرده می‌کند. 4 -  اسکندر :  الیور استون کارگردانی است که به دلیل مطالعه و پرداختن به جزییات به شهرت رسیده است. از او فیلم جان اف کندی را بخاطر داریم که با وسواس زیاد ساخته شده بود و تمام زوایای ترور را بررسی می‌کرد. اما متاسفانه در فیلم اسکندر کاملا قضیه برعکس شد !  اسکندر خونخوار تبدیل به یک قهرمان شد و زمانی که در فیلم ،  به ایران حمله می‌کند با استقبال گرم ایرانیان وارد ایران می‌شود ،  از تخت جمشید خوشش می‌اید ،  و وارد قصری می‌شود که مشخص نیست یکی از کلوب‌های شبانه امریکاست یا قصر سلطنتی داریوش  !  در همه کتابها به این واقعیت اشاره شده است که زمان حمله اسکندر به ایران ،  او ایرانیان را قتل عام کرد و تخت جمشید را به اتش کشید و دخترزیبای داریوش را به همسری برگزید. اما در فیلم دختری که اسکندر به همسری بر می‌گزیند دختری سیاه و رقاص است که کوچکترین شباهتی به دختر یک پادشاه ندارد !  نقطه اوج داستان این بود که اسکندر در کاخ داریوش درباره صلح جهانی صحبت می‌کرد !  این سخنرانی شباهت زیادی به حرفهایی داشت که در ان روزها از دولت امریکا شنیده می‌شد. تحریف تاریخی این فیلم حتی صدای مورخان خود امریکا را هم دراورد. 5  -  کشتی گیر :  فیلم کشتی گیر با بازی میکی رورک یکی از فیلمهای خوب سال 2008 امریکا بود اما متاسفانه در اواخر فیلم هنگام مبارزه رندی با یک مبارز سرسخت همه چیز به یکباره ناخوشایند می‌شود !  حریف او در مبارزه فردی است به نام ایت الله !  که در ادامه ان داستان پرچم شکستن و … . اول از همه باید این سوال را از سازندگان پرسید که به واقع انها چند نفر ایرانی را دیده‌اند که اسمشان ایت الله باشد ?  !  البته واضح و روشن است که هدف از انتخاب این نام ،  چیزی بیشتر از یک اسم بوده است و صحنه شکستن پرچم ایران نیز این داستان را تکمیل می‌کند. 6 -  شرایط :  این فیلم اگرچه جدی و مصمم است ،  اما تصویری خلاف واقع از انچه که در کشورمان وجود دارد ارائه کرده است. فیلم مغلطه ایی است از انواع و اقسام مشکلات که همه انها در یکجا جمع شده اند. دین و مذهب ،  همجنسگرایی ،  سرکوب ،  ازادی و موضوعاتی از این دست ،  در فیلم شرایط به شکل کاملا مضحک و ناشیانه ایی مورد بررسی قرار گرفته است. شرایط درباره دختری به نام عاطفه و دوست صمیمی‌اش شیرین که عاشق جشن‌های شبانه و رقص و مشروب هستند. پس از مدتی این 2 در می‌یابند که احساساتشان کمی فراتر از 2 دوست معمولی است و به همین جهت به همجنس بازی روی می‌اورند. مریم کشاورز کارگردان این فیلم که سال هاست ایران را به چشم ندیده است ،  سعی کرده در شرایط مشکلات جوانان را زیر ذره بین ببرد و به دنیا نشان دهد که مشکلات جوانان ایرانی چیست. اما نهایت مواردی که او توانسته به ان فکر کند این است که جوانان مواد مخدر می‌خواهند ،  پارتی می‌خواهند ،  فرار از مدرسه می‌خواهند ،  همجسگرایی می‌خواهند و …  . خانم کشاورز پیش از ساخت این فیلم با مسئولین جشنواره ساندنس درباره ساخت این فیلم صحبت کرده بود و انها هم اعلام کردند که خانم کشاورز را حمایت خواهند کرد ! . نتیجه تعامل انان در فیلم شرایط ظهور کرده است :  شخصیت‌های ایرانی ،  رابطه جنسی امریکایی ! البته در کنار این فیلم‌های سینمایی باید به مستندهایی چون ایرانیوم یا سریال صدها قسمتی 24 هم اشاره کرد که یک سریال ضداسلامی و ضدایرانی است. سریال نژادپرستانه 24 که فصل هشتم و اخر ان سال جاری میلادی به پایان رسید با محوریت تروریست و خشونت طلب نشان دادن مسلمانان و در چند فصل هم با محتوای ضدایرانی ساخته شده است. حتی برخی از بازیگران ان هم ایرانی هستند. از جمله شهره اغداشلو.