باشگاه استقلال به تازگی با انتشار مطلبی تحت عنوان انتقاد یا انتقام  ،  به خوبی خدمت منتقدین رسیده و با زیر سوال بردن ماهیت فنی منتقدین ،  درصدد زیرسوال بردن پشتوانه نقدهای این اشخاص برامده است .به گزارش خبرنگار ورزشی تابناک ،  در این گزارش که با ادبیات نسبتا تندی به نگارش درامده و پیکان حمله را به جای کلی‌گویی متوجه برخی اشخاص کرده ،  امده است : اگر قرار است استقلالی بودن را شرط لازم و کافی عنوان کنند پس چگونه است که این اقایان فقط در مواقع شکست سخن می‌گویند ?  .یک مجموعه موفق انتقادها را می‌پذیرد و به منتقدان با چشم مخالف و دشمن نگاه نمی‌کند. انتقاد شرط لازم برای پیشرفت است و این اصول بدیهی را همگان می‌دانند .استقلال چهارشنبه شب در مسابقه‌ای که تا دقیقه 87 پیروز میدان بود در پایان بدون امتیاز ورزشگاه جده را ترک کرد. پس از این مسابقه و در چند روز گذشته برخی از اهالی فوتبال و خانواده بزرگ استقلال به انتقاد ازعملکرد کادرفنی این تیم پرداختند. نکته مهم و قابل بحث در این یادداشت یک پرسش مهم است  :  این انتقادها را چه کسانی و بنابر کدام ا صول حرفه‌ای در فوتبال امروز دنیا مطرح می‌کنند ?  در این مورد بیان چند نکته و پرسش ضروری به نظر می‌رسد : 1 -  در کدام نقطه دنیا سرمربی یک تیم لیگ برتری و رقیب تیم استقلال درباره شکست تیم دیگری اظهار نظر می‌کند ?  ایا در همه جای دنیا اگر چنین رفتاری صورت گیرد اهالی فوتبال ان کشور این اخلاق و رفتار غیر حرفه‌ای را نقد نمی‌کنند ?  سرمربی یک تیم لیگ برتری که خود در 15 مسابقه بیرون از خانه فقط به 2 پیروزی دست یافته و 7 بازی را هم شکست خورده است چگونه این حق را برای خود قائل می‌شود که درباره شکست خارج از خانه تیم استقلال مقابل یک حریف قدرتمند اسیایی اظهار نظر کند ?  اگر قرار است استقلالی بودن را شرط لازم و کافی عنوان کنند پس چگونه است که این اقایان فقط در مواقع شکست سخن می‌گویند ?  اگر این دوستان به خاطر عرق ،  تعصب ،  عشق و علاقه به پیراهن ابی در این روزها به انتقاد می‌پردازند پس چگونه است که این عشق و علاقه فقط در شرایط باخت و منفی تیم استقلال به منصه ظهور می‌رسد  ?  ایا سرمربی فعلی تیم استقلال پس از نتایج ضعیف تیم فصل قبل خود در بازی‌های خارج از خانه اظهار نظری کرد و پس از 7 شکست خارج از خانه تیم سابقش به انتقاد پرداخت ? گاهی اوقات می‌توان رفتار حرفه‌ای را از جوانترها اموخت .2 -  در کدام نقطه دنیا سرمربی یک تیم دسته دومی  ( لیگ ازادگان )  که هنوز در کارنامه مربیگری‌اش هیچ موفقیتی دیده نمی‌شود درباره شکست یک تیم لیگ برتری و ان هم در رقابت‌های اسیایی مصاحبه می‌کند و به اظهار نظر می‌پردازد ? به این دو سرمربی بزرگوار در لیگ برتر و لیگ یک تاکید می‌کنیم کاش این همه تعصب ،  عشق و علاقه به استقلال را با مصاحبه‌های تهییج کننده در جهت تخریب هواداران استقلال برای حضور در وزشگاه ازادی در مسابقه روز چهارشنبه نشان می‌دادند و چقدر زیبا بود اگر به جای همه این رفتارهای غیرحرفه‌ای تا روز چهارشنبه به حمایت از باشگاه خودشان ،  کادر فنی و بازیکنان این تیم می‌پرداختند. بیاییم انتقادها و انتقام‌های جوانمردانه را در عمل نشان دهیم. در بازی‌های رودررو و شفاف ! 3 -  روزگاری کارشناس محترم فوتبال که در اظهار نظر و انتقاد صاحب حق است  ( چون نه تیم دارد و نه در حال حاضر مربی است )  در حمایت از مربی مورد علاقه‌اش  ( بلاژویچ )  پس از شکست مقابل بحرین در منامه  ( به دلیل انکه حضور تیم ملی ایران شانس صعود به جام جهانی داشت )  مقابل دوربین‌های برنامه نود گفت :  درخت که می‌افتد ،  تبر به دست زیاد می‌شود. من نمی‌خواهم تبرزن تیم بلاژویچ باشم. این موضوع را یاداور شدیم که از این کارشناس محترم سوال کنیم  :  چگونه است ایشان درباره تیم ملی و سرمربی محترمش به دلیل منافع ملی و محدودیت‌ها با احتیاط کامل به انتقاد می‌پردازد اما درباره استقلال در فاصله 6 روز تا مسابقه حساس مقابل الجزیره به عنوان نماینده ایران در رقابت‌های اسیایی به دلیل منافع ملی سکوت نمی‌کنند و حتی با احتیاط هم سخن نمی‌گویند ?  ! ایشان برای درختی که هنوز ایستاده است تبر به دست می‌گیرند و کاش شاگرد سابقش در تیم ملی جوانان را به اندازه مربیان مورد علاقه شان دوست می‌داشتند .این یادداشت و مقاله با انتقادهای سازنده مخالف نیست اما انتقاد را کارشناسانی باید انجام دهند که رقیب تیم مورد انتقاد نباشند و یا حداقل در ردیف سابقه مربیان مورد انتقاد قرار داشته باشند.