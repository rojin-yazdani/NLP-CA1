رئیس مرکز پژوهش​ها در نطق امروز خود بار دیگر از 94 هزار برابری شدن ثروت گروه اریا یاد کرد و بر لزوم برخورد قاطع با فساد مالی و اقتصادی تاکید کرد.به گزارش خبرانلاین ،  احمد توکلی نماینده تهران با طرح این سوال که چه نسبتی میان پرونده فساد اخیر چه نسبتی با امنیت ملی وجود دارد ،  گفت :  امنیت ملی با مشروعیت پیوند ناگسستنی دارد. هر چه مشروعیت بیشتر ،  امنیت پایدارتر. مشروعیت ،  خود بر اعتماد مردم استوار است. فساد ،  به ویژه در شکل سیستمی‌اش سم مهلک اعتماد عمومی است که به مشروعیت ،  در هر سه شکل مشروعیت اعتقادی ،  قانونی و کارامدی اسیب می‌زند. اندازه این اسیب بستگی دارد به ابعاد و شکل فساد و نحوه برخورد حاکمیت با ان. مردم چرا از حاکمیت اطاعت می‌کنند ?  این سوال دیگری بود که وی مطرح کرده و در پاسخ به ان گفت :  تمام انبیا یاد شده در سوره شعرا ،  بر امانت‌داری خویش و بی‌نیازیشان از امتیازات تاکید کرده‌اند ،  انگاه مردم را به تقوای الهی و اطاعت از خویش فراخوانده اند. در سوره یاسین نیز دلیل انتظار اطاعت مردم از پیامبران ،  این بیان شده که پیامبران کیسه منفعت‌طلبی ندوخته و خود به انچه می‌گویند عمل می‌کنند. تحقیقات جامعه‌شناسی سیاسی نیز نشان می‌دهد که اطاعت مردم از قانون بیش از انکه از ترس مجازات باشد ،  تابع اعتماد مردم به قانونگذاران ،  مجریان و قضات است.توکلی با طرح این سوال که فساد چه وقتی سیستمی خوانده می‌شود ?   ،  ادامه داد :  سیستمی بودن فساد نه تنها به کثرت افراد فاسد است ،  بلکه به این است که اجزایی از سیستم که مامور مبارزه‌اند ،  خود گرفتار درجاتی از فسادند  ( Klitgaurd ، 2004 ) . در این وضعیت فرهنگ نهادها به شکل بیمار گونه‌ای رشد می‌کند ،  هنجارها و انتظارات عوض می‌شود ،  بدبینی و ناامیدی رایج می‌گردد و مبارزه ناممکن به نظر می‌رسد. در فساد سیستمی ،  مصونیت بعضی افرادی در فرایند مبارزه با فساد پدید می‌اید. به قول غربی‌ها ماهی‌های بزرگ به شنا ادامه می‌دهند. همان‌ها که ده سال پیش رهبری انها را دانه درشت‌ها و حلقه پیوند قدرت و ثروت خواندند. هدایت مبازره با فساد سیستمی بسیار دشوار است ولی تجربه‌های موفق نیز داریم که در ان‌ها ،  کار از سرخ کردن چند ماهی بزرگ اغاز شده است.وی افزود :  بسیار روشن است که فساد سیستمی با پدیده ضد اسلامی مصونیت دانه درشت‌ها و رواج احساس فراگیری فساد چه بر سر اعتماد مردم به حاکمیت دینی و مشروعیت ان ،  می‌اورد. انچه انقلاب را برانگیخت ،  به پیروزی رساند و به رغم ستیزه‌جویی‌ها تداوم بخشید ،  عمدتا اعتماد مردم بود به امام امت و رهبر معظم انقلاب و اکثر مسئولان رده اول کشور. هنوز ما داریم از همان ذخیره می‌خوریم. بنابر گزارش انجمن اقتصاد جهانی داووس ،  در سال جاری ،  درجه اعتماد عمومی مردم ما به سیاستمدارانشان بسیار بهتر از وضعیت امثال ترکیه یا تایلند بوده است ،  یعنی شاخص ایران 39  ،  ترکیه 81 و تایلند 83 است.  ( Schwa ،  2010 ) . ولی این نباید ما را غافل کند ،  باید خودمان را در روند زمان ببینیم. علاوه بر انکه این شاخص مثلا برای سوئد عدد 3 است.نماینده تهران بار دیگرسوالی پرسید و به ان پاسخ داد. سوال اینکه فساد بر سر کارامدی چه می‌اورد ?  و پاسخ از این قرار بود : فساد با رواج رفیق‌بازی ،  تبارگرایی ،  حمایت‌های ویژه و تجارت نفوذ ،  شایسته سالاری را نقض می‌کند و از این راه بهره‌وری و تولید را کاهش می‌دهد. فساد انحصار را رشد می‌دهد که موجب انحراف در تخصیص منابع است و از این طریق کاهش تولید و اشتغال و افزایش قیمت‌ها را در پی دارد. فساد منفعت طلبی مدیران را تقویت می‌کند که خود باعث کاهش کاراییX شده و تولید و اشتغال را کاهش و قیمت‌ها را افزایش می‌دهد. فساد کاهش اعتبار دولت را در پی دارد که این ،  بر نرخ رشد سرمایه‌گذاری و نرخ رشد تولید اثر منفی دارد. فساد با تغییر رفتار مصرفی ،  تولید نسبی کالاهای ضروری را کاهش ،  واردات را افزایش ،  اشتغال را کاهش و فقر را گسترش می‌دهد. فساد با تغییر تابع مطلوبیت اغنیا و فقرا ،  نابرابری و اختلاف طبقاتی را رواج و هزینه‌های باز توزیعی دولت را افزایش می‌دهد.به گفته وی ،  به جرم مرتکبین فساد مالی اخیر ،  جرم یقه سفیدها می‌گویند. رواج این اصطلاح به سال 1949 برمی‌گردد که جامعه‌شناس و جرم‌شناس معروف قرن بیستم ،  پروفسور سوزرلند ان را چنین تعریف کرد :  جرمی که یک فرد محترم و صاحب نفوذ اجتماعی در فرایند شغلی خویش مرتکب می‌شود. این جرم در مقابل جرم یقه ابی‌ها قرار دارد که معمولا تهیدستان مرتکب ان می‌شوند و قربانی ان معلوم است مانند دزدی ،  تخریب ،  تجاوز ،  زدوخورد و چاقوکشی. ولی یقه سفیدها اموخته‌اند که چگونه از موقعیت خویش در حاکمیت یا عرصه کسب و کار برای انباشت ثروت استفاده کنند. انها دانش اموخته ،  صاحب نفوذ و محترم‌اند و توانایی ان را دارند که خود یا رفیقانشان را در سمت‌های نزدیک به ثروت بنشانند.این اصطلاح ،  طیف وسیعی از روش‌های فریبنده کلاهبرداری و تقلب را در برمی‌گیرد. تا کنون 25 نوع جرم یقه سفید و 24 روش متقلبانه ان‌ها شناخته شده. تقلب در عملیات بانکی ،  تقلب در اعلان ورشکستگی ،  جعل اسناد ،  تقلب در بیمه سلامت ،  پولشویی ،  تقلب با عملیات شرکت‌های کاغذی ،  رشوه ،  تقلب در بیمه تجاری ،  تقلب در حسابداری شرکت‌ها ،  تقلب در بازار سهام ،  تقلب در معاملات داخلی شرکت‌ها و جنایات پیچیده مالی دیگر که برخلاف جرم یقه‌ابی‌ها قربانیانش دم دست نیستند اما توسعه فقر و فلاکت ،  بیکاری‌ ،  تاخیر ازدواج‌ها ، رئیس مرکز پژوهش​ها با بیان اینکه بزرگترین مورد جرم یقه سفید سال 2009 امریکا ،  مورد برنارد مداو ( Bernard Medoff )  است ،  اظهار داشت :  مداو مشاور سرمایه‌گذاری با روش پانزی ( Ponzi Sckeme )  طی 18 سال ،  18 میلیارد دلار به فریب خوردگان زیان وارد کرد. وی به 150 سال حبس ،  یعنی حداکثر مجازات ممکن ،  محکوم گردید. مقایسه جنایت مالی اخیر با مورد مذکور بسیار تکان دهنده است. با در نظر گرفتن تولید ناخالص دو کشور در سال 2009 ،  جرم مرتکبین جنایت اخیر 2 برابر بزرگتر از جرم مداو است.وی افزود :  نحوه برخورد قوه مجریه و قوه مقننه در این رسوایی به کنار ،  الان تمام بار احیای اعتماد از دست رفته و اثار ان بر امنیت ملی به دوش قضات محترم است. این جنایت باید در شکل کلی و سازمان یافته‌ای که داشته است دیده شود. تمام اقدامات متقلبانه کاملا تشکیلاتی بوده و مرتکبان به دلیل سطح سواد و تجربه و شبکه‌ای از شرکت‌های واقعی و کاغذی که به راه انداخته بودند ؛  از عواقب کارشان با خبر بودند. مثلا در تاسیس بانک اریا با مشارکت افرادی از درون بانک مرکزی ،  شرکت امیر منصور اریا 15 بار تلاش کرد با تقلب کارش را پیش ببرد و بار شانزدهم اسناد را به ظاهر درست کرد و در عین حال با جواز کسب شده دست به پولشویی زد. مادر شرکتی که طی 5 سال ثروت خویش را 94 هزار برابر ،  درست شنیده‌اید 94 هزار برابر کرد.حسن ختام این نطق ،  اظهاراتی خطاب به قوه قضاییه بود که توکلی طی ان گفت :  با این جنایت سازمان یافته برخوردی بکنید که خدا و خلقش را راضی سازید و ابروی تنها نظام منتسب به علی علیه السلام را ،  بخرید. و مبادا که روز مبادا فراموشمان شود و شرمنده امام و شهیدان بمیریم.