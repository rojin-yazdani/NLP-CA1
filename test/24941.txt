مجتبی جباری به دلیل مصاحبه علیه باشگاه استقلال و بیژن کوشکی به دلیل اعتراض به منصور پورحیدری در تمرین عصر پنجشنبه اجازه تمرین با این تیم را ندارند.کادرفنی استقلال این دو بازیکن را در اختیار باشگاه قرار داده تا کمیته انضباطی تکلیف این بازیکنان را روشن کند.به گزارش خبرگزاری فارس ،  گفته می‌شود حتی باشگاه استقلال نام این دو بازیکن را از فهرست سفر به عربستان حذف کرده است.در این زمینه منصور پورحیدری به خبرنگار ورزشی خبرگزاری فارس گفت :  کادرفنی گزارش جباری و کوشکی را به باشگاه ارائه کرده و منتظر تشکیل کمیته انضباطی هستیم.وی با اعلام این خبر که جلسه کمیته انضباطی این دو فردا تشکیل نمی‌شود ،  گفت :  هر موقع باشگاه تشخیص دهد کمیته انضباطی تشکیل می‌شود. تا زمانی هم که کمیته انضباطی تشکیل نشود این دو حق شرکت در تمرینات را ندارند.پورحیدری درباره اینکه گفته می‌شود نام جباری و کوشکی از سفر به عربستان برای دیدار با النصر در روز 24 اسفند خط خورده ،  به فارس گفت :  من از این موضوع اطلاعی ندارم ،  شاید باشگاه چنین تصمیمی گرفته باشد.وی خاطر نشان کرد :  جباری بازیکن بزرگ و با تجربه‌ای است و باید صحبت‌هایش را در باشگاه مطرح می‌کرد اما او غیرحرفه‌ای و اماتورگونه رفتار کرد.