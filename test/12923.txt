رییس مجمع تشخیص مصلحت نظام با اشاره به مصادیق سیئات اخلاقی همچون دروغ ،  سخن چینی ،  غیبت ،  دو به هم زنی ،  تجسس در زندگی مردم ،  گفت :  وقتی ارزش‌های فرهنگی مثل صداقت منزوی می‌شوند ،  ضد ارزش‌ها مانند پنهان کاری یا ریا کاری رواج می‌یابند و برای بعضی‌ها ،  شغل می‌شود.به گزارش اداره کل روابط عمومی مجمع تشخیص مصلحت نظام ،  ایت الله اکبر هاشمی رفسنجانی پیش از ظهر امروز ( چهارشنبه )  در دیدارهای جداگانه با رییس و معاونان مرکز تحقیقات استراتژیک مجمع تشخیص مصلحت نظام ،  اعضا شورای شهر ،  شهردار و جمعی از خانواده‌های شهدا و رزمندگان شهر بهبهان و معاون امور مجلس رییس جمهور و معاونین وی ،  با تبریک سال نو ،  فرهنگ را به خاطر سابقه مباحث ان در جامعه ،  یک موضوع قدیمی و به خاطر توجه مقام معظم رهبری در نامگذاری امسال ،  یک پدیده جدید دانست.وی اظهارداشت :  رئوس فرهنگ که در کتب با عناوین مکارم و سیئات اخلاقی امده ،  می‌تواند پایه تحقیقات عمیق باشد و مرکز تحقیقات استراتژیک ،  ظرفیت مناسبی برای تحقق این امر مهم دارد.رییس مجمع تشخیص مصلحت نظام ارایه تعریف درست برای فرهنگ را از سوی محققان علوم انسانی ،  ضرورتی برای کارهای میدانی خواند و گفت :  توجه به ظواهر و موضوعات فرعی نباید ما را از اصل موضوع غافل نماید.هاشمی رفسنجانی با اشاره به سفارش‌های امام موسی کاظم ( ع )  به هشام بن حکم ،  لشکریان عقل و جهل را برشمرد و اظهارداشت :  هر یک از مصادیق متضاد ،  پایه‌های فرهنگ هستند که کودکان باید در خانواده‌ها ،  مهد کودک‌ها و مدارس بیاموزند و جوانان در دانشگاه‌ها و قاطبه مردم در فضای عمومی جامعه یاد بگیرند.وی ،  تفرقه را یک کار ضداخلاقی و ضد فرهنگی خواند و خاطرنشان کرد :  متاسفانه در جهان اسلام شاهد افزایش روز افزون این بلیه هستیم که پیروان فرقه‌های مختلف اسلامی ،  همدیگر را تکفیر می‌کنند و می‌کشند.عضو مجلس خبرگان رهبری در بخش دیگری از سخنان خویش ،  حل مسایل سیاست خارجی و انرژی اتمی را ضرورت امروز و اینده کشور دانست وگفت :  بسیاری از گره‌هایی که در کار مردم و کشور ایجاد شده بود ،  ریشه در مسایل سیاست خارجی دارد و حل دیپلماتیک ان ،  ویژگی هر کشوری است که می‌خواهد در تعامل با دیگر کشورها کار کند.هاشمی رفسنجانی ،  وابستگی مسایل داخلی و خارجی را دوسویه خواند و اظهارداشت :  در داخل کشور هم باید با حمایت از برنامه‌های خوب دولت ،  باعث تقویت روحیه سربازان نظام برای مذاکرات سیاسی بود تا از حق و حقوق مردم ایران اسلامی دفاع کنند.وی در بخش دیگری از سخنان خود ،  بهبهان را دارای سوابقی روشن در تاریخ و خصوصا در تاریخ شیعه و جدال‌های فکری اخباریون و اصولیون بویژه نقش استاد ایت الله وحید بهبهانی معرفی کرد و افزود :  شهرت بهبهان به خاطر زادگاه فقها ،  مورخین و ادبا ،  فراتر از ایران و در جهان اسلام است.رییس مجمع تشخیص مصلحت نظام به جلسه‌ای با یاسر عرفات در اوایل جنگ اشاره کرد وگفت :  زمانی که برای میانجیگری امده بود ،  اطلاع داد که در اتاق جنگ بعثی‌ها نقشه‌ای دیدم که هدف پیشروی صدام در خوزستان ،  فلشی به سوی مسجد سلیمان و فلش دیگری بسوی بهبهان است.فرمانده هشت سال دفاع مقدس در خصوص نقش مردم بهبهان در طول جنگ تحمیلی اظهارداشت :  جوانان بهبهان در تمام خطوط مقدم جبهه ،  ایثارگری داشتند و مردم بهبهان نیز چندین بار مورد هجوم مستقیم بعثی‌ها ،  مخصوصا حمله موشکی به دانش اموزان و بمباران شیمیایی رزمندگان بهبهانی از گردان فجر در عملیات کربلای پنج قرار گرفتند.هاشمی رفسنجانی با یاداوری کارهای دولت سازندگی برای شهر بهبهان ،  و پاسخ به تشکر حاضران به خاطر اقدامات دولت سازندگی ،  خاطرنشان کرد :  هرکس خوزستان و بهبهان را بشناسد ،  وظیفه خویش می‌داند که برای ابادانی و زندگی بهتر مردم این شهر تلاش کند.وی با تاکید بر این جمله که سلام مرا به مردم بهبهان برسانید  ،  گفت :  دل ما با بهبهان است که همیشه در تحولات سیاسی ایران نقش چشمگیری دارد. عضو مجلس خبرگان رهبری افزود :  بهبهان ریشه عمیقی در تمدن ایرانی دارد و کتیبه‌های باستانی ،  شناسنامه شهر شما در تاریخ است.در اغاز دیدار اول ،  ابتدا علی اکبر ولایتی رییس مرکز تحقیقات استراتژیک گزارشی از فعالیت‌ها و برنامه‌های مرکز ارایه کرد و گفت :  ایران به عنوان کشوری تاثیرگذار در جهان اسلام و کشورهای جهان سوم فراتر از روزمرگی ،  تحولات منطقه‌ای را زیرنظر دارد و بررسی می‌کند.دکترمهرپور هم به بیان دیدگاه خویش در خصوص چگونگی فعالیت‌های دینی ،  فقهی و حقوقی در مجموعه نهادهای زیرنظر مجمع تشخیص مصلحت نظام پرداخت.در دیدار دوم نیز اقای دانایی ،  رییس شورای شهر بهبهان با اشاره به قدمت تاریخی ان شهر در تاریخ ایران و استان خوزستان ،  به بیان ایثارگری‌های مردم بهبهان در 8 سال دفاع مقدس پرداخت و گفت :  فقط در زمان دولت سازندگی بود که رئیس جمهور وقت  ( ایت الله هاشمی رفسنجانی )  با نگاه زیربنایی به بهبهان امدند و سد مارون را ساخته و خودشان افتتاح کردند.علی اقاجری ،  رئیس کمیسیون عمرانی شورای شهر ،  سید صدرالدین اقا میری ،  شهردار و عطاالله رحیمی عضو شورای شهر ،  گزارشی از اوضاع شهر بهبهان و کمبودها و مشکلات مردم ارائه کردند و خواستار توجه مسؤولین به این خطه شدند.در دیدار سوم نیز حجت الاسلام والمسلمین مجید انصاری با ارائه گزارشی از برنامه‌های معاونت پارلمانی رییس جمهور ،  تعامل دولت و مجلس را مثبت ارزیابی و اظهار امیدواری کرد که این تعامل روز به روز بیشتر شود.