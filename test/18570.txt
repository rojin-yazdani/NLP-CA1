بانک مرکزی دستورالعمل جدید شیوه صدور کارت هدیه و بن کارت ریالی را با توجه به درخواست‌هایی که از سوی شبکه بانکی کشور مبنی بر تجدیدنظر در مبلغ کارت‌ها صورت گرفته است ،  ابلاغ کرد که بر اساس ان حداکثر مبلغ هر کارت هدیه 500 هزار تومان بوده و فاقد قابلیت شارژ مجدد است و پس از اتمام موجودی باید ابطال شود.به گزارش مهر ،  بانک مرکزی دستورالعمل شیوه صدور کارت هدیه و بن کارت ریالی را به کلیه بانک‌های دولتی ،  غیردولتی ،  شرکت دولتی پست بانک و موسسات اعتباری موسسه ،  کوثر مرکزی و عسکریه ابلاغ کرد.بانک مرکزی در این ابلاغیه خطاب به مدیران بانکها اورده است :  احتراما ،  پیرو بخشنامه شماره 91 / 335334 مورخ 1391.12.2 موضوع ضوابط صدور کارت هدیه و بن کارت بدین‌وسیله به استحضار می‌رساند ؛  ضوابط مزبور با هدف گسترش هرچه بیشتر و استفاده روزافزون از ابزارهای بانکداری الکترونیکی و فرهنگ استفاده از انها مورد بازنگری قرار گرفت. البته درخواست‌هایی از سوی شبکه بانکی کشور نیز مبنی بر تجدیدنظر در مبلغ کارت‌های مزبور بر اساس شرایط اقتصادی کشور وجود داشت ،  لذا با امعان نظر به موارد مذکور ،  دستورالعمل شیوه صدور کارت هدیه و بن کارت ریالی تدوین شد. دستورالعمل مذکور در پنجمین جلسه مورخ 1393.2.28 کمیسیون مقررات و نظارت موسسات اعتباری بانک مرکزی جمهوری اسلامی ایران مطرح و مورد تصویب قرار گرفت که به پیوست ایفاد می‌گردد. لذا خواهشمند است دستور فرمایند ؛  مراتب به قید تسریع به کلیه واحدهای ذیربط ابلاغ و بر حسن اجرای ان نظارت گردد. این نامه توسط مدیریت کل مقررات ،  مجوزهای بانکی و مبارزه با پولشویی اداره مطالعات و مقررات بانکی ابلاغ شده است.متن کامل دستورالعمل شیوه صدور کارت هدیه و بن کارت ریالی بدین شرح است : مقدمه : کمیسیون مقررات و نظارت موسسات اعتباری ،  در اجرای بند  ( ب )  ماده  ( 11 )  قانون پولی و بانکی کشور و در راستای ساماندهی فرایند صدور و استفاده از کارت هدیه و بن کارت ریالی ،  دستورالعمل شیوه صدور کارت هدیه و بن کارت ریالی را به شرح زیر تصویب نمود : ماده 1 -  گستره شمول تعاریف ذیل ،  منحصرا محدود به این دستورالعمل است : 1. بانک مرکزی :  بانک مرکزی جمهوری اسلامی ایران.2. موسسه اعتباری :  بانک یا موسسه اعتباری غیربانکی که به موجب قانون یا با مجوز بانک مرکزی تاسیس شده و تحت نظارت بانک مرکزی می‌باشد.3. مشتری :  شخص حقیقی یا حقوقی که متقاضی صدور کارت هدیه یا بن کارت ریالی می‌باشد.ماده 2 -  موسسه اعتباری باید هنگام صدور کارت هدیه -  ضمن شناسایی اولیه مشتری ،  برابر ضوابط و مقررات مبارزه با پولشویی -  اطلاعات هویتی وی را به همراه مشخصات یکایک کارت‌های هدیه صادر شده برای وی ،  در سامانه‌های خود وارد نماید به گونه‌ای که ردیابی تمامی تراکنش‌های هر کارت صادره به اسانی میسر می‌گردد.ماده 3 -  موسسه اعتباری باید هنگام صدور کارت هدیه و یا بن کارت برای مشتری ،  تعهدات لازم در خصوص اجرای قانون و مقررات مبارزه با پولشویی را از وی اخذ نماید. در صورت خودداری مشتری از ارایه این تعهد و یا خودداری از عمل به تعهدات ،  موسسه اعتباری باید از ارایه خدمات به ایشان خودداری نماید.تبصره -  مسئولیت هرگونه سواستفاده از کارت هدیه و یا بن کارت صادره بر عهده مشتری می‌باشد.ماده 4 -  در صورتی که موسسه اعتباری به دلایلی همچون عدم همکاری مشتری نتواند اطلاعات لازم را برای شناسایی وی به دست اورد و یا مشتری اقدام به ارائه اطلاعات غیرواقعی نماید ،  موسسه اعتباری باید پس از توضیح مراتب به مشتری ،  از صدور کارت هدیه و یا بن کارت برای وی خودداری نماید.موسسه اعتباری موظف است مشخصات مشتریانی را که مبادرت به اعلام اطلاعات غیرواقعی نموده‌اند ،  به واحد اطلاعات مالی و بانک مرکزی گزارش کند.ماده 5 -  صدور کارت هدیه و یا بن کارت توسط موسسه اعتباری برای اشخاص زیر ممنوع است : 5 - 1 -  اشخاصی که از ارایه اطلاعات یا اسناد مورد نیاز خودداری می‌کنند.5 - 2 -  دارندگان سابقه چک برگشتی  ( موضوع بند  ( 4 )  بخشنامه شماره 91 / 59912 مورخ 1391 / 3 / 8 بانک مرکزی ) .5 - 3 -  اشخاصی که به حکم مراجع قضائی حق افتتاح حساب در موسسه اعتباری را ندارند.5 - 4 -  اشخاصی که به حکم قضایی حساب انها در موسسه اعتباری مسدود شده است و یا به هر دلیل دیگری حق برداشت از حساب را ندارند.5 - 5 -  اشخاص حقیقی ایرانی فاقد شماره ملی ،  اشخاص حقوقی ایرانی فاقد شناسه ملی و اشخاص خارجی  ( حقیقی و یا حقوقی )  فاقد شماره فراگیر اشخاص خارجی.ماده 6 -  صدور کارت هدیه در قبال برداشت از حساب مشتری و یا دریافت وجه نقد معادل ان مجاز می‌باشد.ماده 7 -  حداکثر مبلغ هر کارت هدیه 5 میلیون ریال می‌باشد.ماده 8 -  کارت هدیه فاقد قابلیت شارژ مجدد بوده و پس از اتمام موجودی باید ابطال گردد.ماده 9 -  کارت هدیه حداکثر به مدت یک سال دارای اعتبار است. پس از انقضای مدت مزبور ،  مانده مصرف نشده کارتهای هدیه در تمام شعب موسسه اعتباری صادر کننده قابل دریافت می‌باشد. درجه تاریخ انقضای کارت هدیه بر روی جسم کارت الزامی است.ماده 10 -  موسسه اعتباری موظف است پس از شناسایی کامل مشتری و افتتاح حساب سپرده برای وی  ( در صورتی که فاقد حساب سپرده نزد موسسه اعتباری باشد )  -  در چارچوب ضوابط و مقررات مبارزه با پولشویی و سایر مقررات مربوط -  نسبت به صدور بن کارت برای وی اقدام نماید.ماده 11 -  صدور بن کارت فقط به نام مشتری و با درج نام وی بر روی جسم کارت امکان پذیر است.ماده 12 -  بن کارت می‌تواند قابلیت شارژ داشته باشد.ماده 13 -  مانده مصرف نشده کارت‌های هدیه و بن کارتهای صادر باید در سرفصل حساب بستانکاران موقت تحت دو حساب معین مجزا منظور گردد. مبالغ مزبور مشمول تودیع سپرده قانونی طبق ضوابط ذیربط می‌باشد.ماده 14 -  شماره کارت هدیه و یا بن کارت صادره توسط موسسات اعتباری باید در چارچوب استاندارد شماره گذاری انواع کارتهای پرداخت در کشور موضوع بخشنامه شماره ن2345 / م / پ مورخ 1386 / 11 / 20 بانک مرکزی تعیین گردد.ماده 15 -  موسسه اعتباری موظف است ساز و کاری را فراهم نماید که از طریق ان اخذ امار و اطلاعات مربوط به تعداد کارتهای هدیه و یا بن کارتهای صادره و مبالغ ان برای هر مشتری -  به همراه مانده مصرف نشده کارتهای هدیه و یا بن کارتهای صادره در مقاطع زمانی حداقل روزانه -  امکان پذیر باشد.ماده 16 -  موسسه اعتباری موظف است اطلاعات تراکنش‌های کارتهای هدیه و یا بن کارتهای صادره را مطابق ضوابط مذکور در ایین نامه مدت و طرز نگاهداری اوراق بازرگانی ،  اسناد و دفاتر بانکها مصوب یک هزار و یکصد و چهاردهمین جلسه 1389 / 3 / 25 شورای پول و اعتبار  ( موضوع بخشنامه شماره 89 / 80223 مورخ 1389  / 4 / 15 بانک مرکزی و اصلاحات پس از ان )  نگهداری نماید و تخلف از ا مشمول مجازاتهای مقرر در قانون و مقررات مبارزه با پولشویی می‌شود.ماده 17 -  صدور و راهبری کارت هدیه و یا بن کارت باید در چارچوب قوانین و مقررات موضوعه ،  از جمله مقررات مبارزه با پولشویی باشد.ماده 18 -  از تاریخ الاغ این دستورالعمل ،  بخشنامه شماره 91 / 325334 مورخ 1391 / 12 / 2 منسوخ می‌گردد.این دستورالعمل در 18 ماده و یک تبصره در پنجمین جلسه مورخ 1393 / 2 / 28 کمیسیون مقررات و نظارت موسسات اعتباری بانک مرکزی به تصویب رسید.