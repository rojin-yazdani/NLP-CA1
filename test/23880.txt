سرویس اجتماعی گروهی از هکرهای اسرائیلی مدعی هستند که شماری از سایت‌های ایران را در واکنش به هک شدن سایت‌های خود ،  هک و از دسترس خارج کرده‌اند. به گزارش تابناک  ،  این گروه هکری که خود را تیم نیروهای دفاعی اسرائیل نامیده‌اند ،  اعلام کرده‌اند که این کار را در تلافی هک شدن سایت برخی از روزنامه‌ها و بیمارستان‌های اسرائیلی انجام داده‌اند.در پیام این گروه امده است :  اگر هکرهای عرب ،  سایت‌های ما را هک می‌کنند ،  ما هم ساکت نمی‌نشینیم ،  ما به همه هکرهای عرب اعلام می‌کنیم که شما سخت در اشتباهید.HACK از ان دست لغات انگلیسی است که معانی بسیاری برایش می‌توان یافت ؛  اما اگر درباره رایانه به کار برده شود ،  غالبا معنی خوشی ندارد و بیشتر خرابکاری و سرقت اطلاعات و …  را به ذهن می‌اورد ؛  دانشی سیاه که در بهترین حالت ،  کارکرد مقابله‌ای دارد ؛  به این معنا که اگر کسی به این علم دسترسی نداشت ،  ضرری متوجه بشریت نمی‌شد !  البته همین کارکرد مثبت موجب شده که هکرها  ( هک کنندگان )  به چند دسته تقسیم شوند ؛  از کلاه سیاه‌های مخرب تا کلاه سفیدها که لابد در شرکت‌های تامین امنیت سایت‌ها کار می‌کنند و شاید از دید رقیب ،  سزاوار کلاه سیاه باشند. اینکه چرا گروه بندی بر پایه رنگ کلاه بوده ،  خود حکایت دیگری است ،  ولی همین قدر بگوییم که کلاه‌هایی با رنگ خاکستری  ( افرادی که گاه مخرب هستند و گاه شاید مفید )  و صورتی  ( یا تحت تعلیم هستند و یا نادانسته هکر شده‌اند !  )  هم از همین خانواده هستند ؛  خانواده‌ای که ممکن است ،  عضو دولتی هم بپذیرند ؛  اینجاست که کل کل بین دو کشور هم ممکن است اغاز شود …  فرهنگستان زبان و ادب فارسی به جای hack ،  رخنه کردن را مصوب کرده که گویا جایگزین مناسبی نیست.این گروه همچنین اعلام کرده که سایت وزارت بهداشت ایران و همچنین سایت شبکه پرس تی وی را هک کرده‌اند ؛  اما پیگیری خبرنگار تابناک  ،  نشان می‌دهد که این دو سایت ،  اکنون در دسترس هستند و مشکلی از این بابت ندارند.این در حالی است که این گروه هکری اسرائیلی ،  چند سایت کوچک ایرانی به ادرس‌های http :   /  / syakh. ir و http :   /  / www. sarallahco. ir را هک و از دسترس خارج کرده‌اند. در پیامی که این هکرها روی این دو سایت گذاشته‌اند ،  امده است که این سایت توسط نیروهای دفاعی اسرائیل هک و در ادامه این پیام ،  توهین‌هایی هم به اعراب نوشته شده است. مدتی است که هک کردن سایت‌های عربی و اسرائیلی میان دو طرف اغاز شده است ؛  اما به ظاهر این هکرهای اسرائیلی می‌پندارند ،  ایران هم کشور عربی است که برای مقابله به مثل سایت‌های ایرانی را هک کرده‌اند. با وجود این نیز انان نتوانسته‌اند سایت‌های معتبری در ایران را هک کنند.