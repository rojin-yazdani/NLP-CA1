به دنبال واژگونی قطار باری و ورود محموله سود سوزاور به درون رودخانه سزار در استان لرستان نزدیک به 120 هزار قطعه ابزی تلف شده و مسئولان نسبت به استفاده از اب این رودخانه هشدار دادند.به گزارش خبرنگار مهر ،  شامگاه چهارشنبه هفته جاری واژگونی قطار باری در مسیر رودخانه سزار در شهرستان دورود موجب ورود هزاران لیتر سود سوزاور به درون این رودخانه شد ،  موضوعی که از چشم رسانه‌ها دور نگه داشته شد.این در حالیست که تلفات بالای ماهی‌ها در رودخانه سزار موجب رسانه‌ای شدن این فاجعه زیست محیطی شد تا مسئولان در اطلاعیه‌هایی از مردم بخواهند از استفاده ماهی‌ها و اب این رودخانه تا اطلاع ثانوی خودداری کند.رئیس اداره نظارت و پایش اداره کل حفاظت از محیط زیست لرستان در این رابطه به خبرنگار مهر گفت :  حادثه یاد شده در ساعت 9 شب روز چهارشنبه هفته جاری در رودخانه سزار در سه کیلومتری جنوب شهر دورود و در محل تلاقی رودخانه‌های تیره و ماربره رخ داده است.سالاروند با اشاره به خروج هفت واگن باری از ریل ادامه داد :  از این تعداد پنج واگن حامل سود سوزاور  ( هیدوکسید سدیم )  و دو واگن حامل کک بوده است.وی با بیان اینکه هر تانکر حامل 60 هزار لیتر سود سوزاور بوده است ادامه داد :  یک واگن از این تعداد به طور کامل در رودخانه تخلیه شده و دو واگن دیگر نیز در حال نشت بوده است.سالاروند با بیان اینکه ماموران محیط زیست به طور شبانه در محل حادثه حضور پیدا کردند تصریح کرد :  در این راستا از مسئولان راه اهن خواستیم که نسبت به زدن سد خاکی برای جلوگیری از ورود بیشتر اسید به رودخانه اقدام کنند.وی با بیان اینکه مقدار قابل توجهی ماهی در این رودخانه تلف شده است ادامه داد :  ساعت 12 روز گذشته در جریان بازرسی مجدد از محل متوجه شدیم که میزان الودگی تا 10 کیلومتری محل حادثه نیز رسیده و خنثی سازی در اب صورت نگرفته است.رئیس اداره نظارت و پایش اداره کل حفاظت از محیط زیست لرستان یاداور شد :  مطابق بررسی صورت گرفته پی اچ اب رودخانه نزدیک به 11 بوده و وضعیت اب اسیدی گزارش شده است.سالاروند از تلف شدن نزدیک به 120 هزار قطعه ابزی در این رودخانه خبر داد و یاداور شد :  حادثه رخ داده و تلفات ناشی از ان صورت جلسه و پرونده قضایی در این زمینه تشکیل شده است.وی با اشاره به طرح شکایت در این زمینه در دادگستری شهرستان دورود یاداور شد :  روز شنبه هفته اینده موضوع از طریق مراجع قضایی پیگیری خواهد شد.سالاروند عنوان کرد :  در این راستا با هماهنگی صورت گرفته با فرمانداری اطلاع رسانی لازم برای ممانعت در زمینه استفاده از ماهی‌های رودخانه ،  اب پایین دست و حتی صید و خرید و رفروش ماهی صورت گرفته است.وی یاداور شد :  متاسفانه به دلیل اینکه در جریان الودگی اسیدی اختلاط سریع صورت می‌گیرد راه حلی برای پاکسازی رودخانه وجود ندارد.