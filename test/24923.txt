مالکان قدیمی سیم‌کارت‌های موبایل تنها تا چهار روز دیگر فرصت دارند که اطلاعات ملی هویتی خود را برای اپراتورها ارسال کنند. به گزارش تسنم ،  مشترکان تلفن همراه براساس اخرین دستورالعمل رگولاتور ارتباطی تنها تا سه‌شنبه فرصت دارند تا اطلاعات کد ملی خود را برای اپراتورهایشان ارسال کنند در غیر این صورت سیم‌کارت انها طبق اعلام قبلی قطع خواهد شد.طرح ساماندهی سیم‌کارت‌های با هویت جعلی از دو ماه پیش اعلام و عملیاتی شد و اپراتورها نیز به دنبال ان طی چند مرحله اقدام به بمباران پیامکی مشترکان خود کردند تا هر چه سریع‌تر اطلاعات هویتی‌شان را در بانک‌های اطلاعاتی ثبت کنند.اقدامی که تاکنون منجر به ثبت اطلاعات 25 درصد از مشترکان با سیم‌کارت‌های جعلی شده ،  حاکی از این است که فرهنگ‌سازی خوب و راهکار درستی برای ترغیب مشترکان به انجام این کار صورت نگرفته است.بسیاری از مشترکان هستند که سیم‌کارت خود را بدون تشریفات قانونی از دیگران خریداری کرده و اکنون به فرد فروشنده دسترسی ندارند که یا سند بزنند یا اطلاعات وی را در سامانه اپراتورها وارد کنند ؛  لذا مباحثی از این دست باعث بروز برخی نگرانی‌ها برای مشترکان موبایل در ارتباطی با قطعی سیم‌کارت‌شان شده است.تمامی مشترکان موبایلی که این روزها با پیامک‌هایی از این دست لطفا کد ملی خود را برای شناسایی مالک سیم‌کارت به شماره  …  پیامک کنید مواجه می‌شوند باید بدانند که اولا پیامک دریافتی باید از سرشماره همراه اول یا ایرانسل باشد و ثانیا اگر مشترک همراه اول هستند به شماره 8980 و اگر ایرانسلی هستند به 272 پیامک بزنند.نکته قابل توجه نیز این است که اطلاعات مالک سیم‌کارت باید به پایگاه‌های همراه اول و ایرانسل ارسال شود ؛  اگر جزو ان دست از مشترکانی هستید که سیم‌کارت را بدون انتقال سند خریداری کرده‌اید باید به دنبال مالک اصلی سیم‌کارت بگردید و اطلاعات او را ارسال کنید یا سیم‌کارت را به نام خود بزنید.هرچند گفته می‌شود که اپراتورها در حال حاضر هیچ دسترسی به سامانه ثبت احوال جهت تطبیق کدهای ملی ندارند اما احتمال اینکه بعد از 22 بهمن ماه ،  با پا در میانی وزارت ارتباطات این سامانه در اختیار اپراتورهای موبایل قرار گیرد ،  وجود دارد.در این صورت اطلاعات ارسالی با هویت فرد تطبیق داده می‌شود و اگر صدق نکند ،  سیم‌کارت افراد قطع خواهد شد.مشترکانی که ظرف چند روز باقیمانده تا 22 بهمن اقدام به ارسال اطلاعات خود نکنند ،  بعد از ان با توجه به اینکه سیم‌کارت‌شان قطع می‌شود باید به شکل حضوری به دفاتر امور مشترکان مراجعه کنند.مشترکانی که سیم‌کارت‌های خود را در زمان فراگیر شدن کد ملی خریداری کرده‌اند و اطلاعات انها در زمان سند زدن در اختیار اپراتورها قرار گرفته است ،  نیازی به انجام این کار ندارند اما کسانیکه مشترکان قدیمی به حساب می‌ایند و اطلاعات ملی انها در اختیار اپراتورها نیست ،  باید رویه ارسال پیامک را طی کنند.