فرمانده نیروی انتظامی گفت :  پلیس در سالهای اخیر با رویکرد اولویت‌بخشی به مسائل فرهنگی و جذب مشارکت‌های دستگاه‌های مختلف گام‌های موثری در زمینه کاهش تصادفات برداشته است.به گزارش ایسنا ،  سردار حسین اشتری صبح امروز در همایش طلایه داران فرهنگ ترافیک که با حضور رییس‌جمهور برگزار شد ،  با اشاره به اینکه پلیس راهنمایی و رانندگی سهم عظیمی در ایجاد امنیت روانی و اجتماعی دارد ،  گفت :  در سالهای اخیر با تلاش پلیس راهنمایی و رانندگی ،  شاهد موفقیت‌های زیادی در زمینه کاهش تصادفات و تلفات جاده‌ای بوده‌ایم.وی همچنین گفت :  در شش ماه اول سال 94 نسبت به شش ماه اول سال قبل بیش از 7 درصد کاهش تلفات تصادفات رانندگی داشته‌ایم ،  این امار در حالیست که ما شاهد روند افزایش قابل توجه وسایل نقلیه بوده‌ایم.رییس پلیس کشور تاکید کرد :  با اقدامات سازنده ،  برخورداری از فناوری‌های روز دنیا ،  تقویت راهنمایی و رانندگی و رفع تنگناهای موجود باید بتوانیم در برنامه ششم توسعه تلفات جاده‌ای را حداقل سالانه 10 درصد کاهش دهیم.سردار اشتری همچنین خاطر نشان کرد :  یکی از ابزارهای مهم برای افزایش انضباط ترافیکی توجه به مقوله فرهنگ سازی و ارتقای سطح بینش و اگاهی مردم نسبت به قوانین و رعایت ان است.فرمانده نیروی انتظامی در بخش دیگری از سخنان خود با اشاره به اینکه فعالیت همیاران پلیس نتیجه تعامل ناجا با اموزش و پرورش است ،  ادامه داد :  شایسته است ما از زحمات و همکاری‌های وزارت کشور ،  بهداشت ،  راه و شهرسازی ،  اموزش و پرورش و سایر دستگاه‌ها نیز تشکر کنیم.وی در پایان خاطر نشان کرد : ‌برای تداوم روند کاهش تصادفات باید موانع را رفع کرد ما به ارتقای فرهنگ ترافیک ،  اصلاح ساختار مدیریت ،  توسعه تجهیزات نوین الکترونیکی و ارتقای استانداردهای ایمنی در وسایل نقلیه نیازمندیم.به گزارش ایسنا ،  در این مراسم سردار مهری رئیس پلیس راهور نیز با اشاره به اینکه همیاران پلیس ،  پلیس‌یاران جوان و نوجوان و بازرسان نامحسوس نقش موثری در اجرای قوانین راهنمایی و رانندگی و نهادینه کردن فرهنگ ترافیک دارند ،  اظهار کرد :  امروزه فرهنگ رکن اساسی توسعه در هر کشور است. پلیس راهنمایی و رانندگی نیز با رویکرد اموزش همگانی و اطلاع رسانی و با جلب مشارکت دستگاه‌های دولتی و غیر دولتی به دنبال ارتقای فرهنگ ترافیکی است.وی همچنین گفت :  بیش از 10 میلیون دانش اموز با عنوان همیار پلیس و پلیس یار جوان و نوجوان و حدد یک میلیون معلم و مربی با عنوان فرهنگ یار ترافیک و حدود 15 هزار دهیار روستا با پلیس راهنمایی و رانندگی همکاری می‌کنند.سردار مهری در پایان با بیان اینکه امار تلفات تصادفات جاده‌ای در سال 93 ،  16 هزار و 800 کشته بوده است اظهار کرد :  این امار نسبت به سال 84 ،  39 درصد کاهش داشته است.