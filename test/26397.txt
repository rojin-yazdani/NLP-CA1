دبیر کمیته محیط زیست شورای شهر تهران با اشاره به نقش شورایاری‌ها در حفاظت از محیط زیست گفت :  تنزل 36 پله‌ای ایران در مورد عملکرد محیط زیستی کشور نگران‌کننده است. به گزارش خبرنگار ایلنا ،  معصومه ابتکار در جلسه صبح روز سه‌شنبه شورای شهر تهران با بیان این که هم اکنون که شاهد تاثیر شورایاری‌ها هستیم باید قدر ان را بدانیم و از ان حمایت کنیم ،  گفت :  ظرفیتی که در زمینه شورایاری‌ها در تهران وجود دارد برای همه شهرهای کشور قابل الگو برداری است و ظرفیت قانون اساسی و قانون شوراها ایجاب می‌کند که این موضوع را دنبال کنیم. وی با تاکید بر ارتقای اگاهی شورایاران به ویژه در بحث‌های تخصصی اظهار کرد :  با توجه به گزارش‌های جهانی منتشر شده وضعیت عملکرد محیط زیستی کشور ،  36 پله تنزل یافته که این نگران‌کننده است و در موضوعات مدیریتی این چنینی نیازمند همکاری‌های مردمی ،  شورایاری‌ها و تشکل‌های غیر دولتی هستیم که هرچند وجود دارد اما کافی نیست و در شرایطی که برخی به شورایاران و حتی شوراها به‌عنوان یک موضوع بی‌ارزش نگاه می‌کنند باید قدر این فرصت را بدانیم.