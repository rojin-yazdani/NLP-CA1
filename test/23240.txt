یک عضو کمیسیون فرهنگی مجلس به بررسی بودجه دستگاه‌های سازمان تربیت بدنی ،  سازمان ملی جوانان و امور زنان و خانواده در کمیسیون فرهنگی مجلس اشاره کرد و گفت :  با حضور نمایندگانی از این سه دستگاه در جلسات مفصلی عملکرد بودجه 87 را بررسی کردیم و نسبت به طرح‌ها و پیشنهادات انها در مورد بودجه 88 صحبت شد .حجت‌الاسلام سیدجلال یحیی‌زاده در گفت‌وگو با ایسنا ،  با بیان این مطلب افزود :  بودجه دو دستگاه سازمان ملی جوانان و امور زنان و خانواده امسال در لایحه بودجه تا حدودی افزایش داشته است .رییس کمیته تربیت‌بدنی و جوانان مجلس با بیان این‌که مسوولان این دو دستگاه از بودجه پیشنهادی در لایحه راضی بودند ،  گفت :  با این حساب هیچ تغییری در این بودجه پیشنهاد نکردیم ،  اما در مورد سازمان تربیت بدنی مقدار قابل توجهی بودجه انها کاهش پیدا کرده بود ،  البته 50 میلیارد تومان برای برگزاری دومین دوره بازی‌های اسلامی که ایران میزبان ان است و اواخر مهرماه سال اینده انجام می‌شود ،  اختصاص یافته است ،  ولی در مجموع تا حدودی بودجه ورزش کاهش داشته است .وی افزود :  با این وجود ارشدی و مسوولان سازمان که در کمیسیون حضور پیدا کرده بودند در مورد بودجه خود صحبت کردند و با توجه به مقتضیات فعلی درامدهای نفتی و غیرنفتی ،  انها پیشنهاد افزایش بودجه نداشتند و سازمان از بودجه پیشنهادی خود راضی بود ،  ولی از طریق برخی نمایندگان از جمله بنده به عنوان مسوول کارگروه تربیت‌بدنی و جوانان مجلس ،  پیشنهاداتی ارایه شد ،  ولی چون سازمان و اکثر نمایندگان کمیسیون نظر موافقی نداشتند ،  مورد تصویب کمیسیون قرار نگرفت .عضو کمیسیون فرهنگی مجلس خاطرنشان کرد :  البته بنده در ارتباط با حق پخش ،  پیشنهادی داشتم که دکتر حدادعادل و برخی از اعضا با توجه به توافقی که بین صدا و سیما و سازمان تربیت بدنی با حضور رییس‌جمهور چند ماه قبل صورت گرفته بود ،  این مساله را تمام شده تلقی می‌کردند و نیازی به ارائه پیشنهاد و مصوب‌شدن ان از سوی کمیسیون و مجلس نمی‌دیدند و از ان جهت این پیشنهاد کنار گذاشته شد .نماینده مردم تفت و میبد تصریح کرد :  در ارتباط با ورزش زورخانه‌ای به عنوان ورزش بومی که فرهنگ ما به شکل جالب و کاملی در ان وجود دارد و می‌تواند برای ورزش ما فرهنگ‌ساز باشد و به نحو بسیار مطلوبی از طریق فدراسیون بین‌المللی زورخانه‌ای این فرهنگ به جهان مشتاق عرضه شود ،  پیشنهاداتی داشتیم که بعد از بحث و بررسی از درون بودجه خود سازمان مواردی اختصاص یافت. اما برای فدراسیون زورخانه‌ای ،  جهانی و بین‌المللی از طریق کمیسیون پیشنهادات خوبی مطرح شد و به تصویب رسید .یحیی‌زاده گفت :  البته پیشنهادات پراکنده دیگر هم در کمیسیون ارایه شد که چندان امیدی به تصویب ان در تلفیق نبود و در کمیسیون هم بر این اساس ،  جایگاه خاصی نداشت .وی ادامه داد :  با توجه به مشکلاتی که شهرهای کوچک و مناطق محروم داشتند ،  بنده درباره پرداخت هزینه مجموعه‌ها و سالن‌های ورزشی از سوی ورزشکاران پیشنهادی دادم که به عنوان پیشنهاد الحاق به بودجه در کمیسیون تصویب شد ،  اصل پیشنهاد هم معافیت شهرهای زیر 150 هزار نفر و مناطق محروم از پرداخت هزینه یا اجاره سالن‌های ورزشی بود که رای خوبی اورد.