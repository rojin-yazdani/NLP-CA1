عضو کمیسیون اقتصادی مجلس در واکنش به دور جدید پیش فروش سکه قبل از پایان سال ،  گفت :  عرضه سکه در بازار هر چند می‌تواند باعث تعدیل قیمت‌ها شود اما به هیچ عنوان ان را به سمت قیمت‌های اولیه سوق نخواهد داد.ناصر عاشوری قلعه رودخانی با اشاره به اینکه وقتی قیمت کالایی افزایش یافت ،  کاهش قیمت ان به سختی انجام می‌شود ،  گفت :  امکان کاهش قیمت کالایی که افزایش یافته به لحاظ کارشناسی وجود ندارد و اگر هم این اتفاق رخ دهد بین 10 تا 20 درصد خواهد بود. نماینده مردم فومن و شفت در مجلس شورای اسلامی با بیان اینکه تورم در کشور نقدینگی را به همراه خواهد داشت ،  افزود :  افزایش قیمت سکه و طلا باعث ایجاد نقدینگی در بازار شده هرچند کنترل عرضه و تقاضا در برقراری تعادل قیمت‌ها موثر بوده اما باعث ثابت ماندن و یا کاهش چشمیگر ان نشده است.وی در واکنش به دور جدید پیش فروش سکه توسط بانک مرکزی تا قبل از پایان سال ،  تصریح کرد :  عرضه سکه در بازار هر چند می‌تواند باعث تعدیل قیمت‌ها شود اما به هیچ عنوان ان را به سمت قیمت‌های اولیه سوق نخواهد داد.عاشوری در پاسخ به این سوال که ایا طرح پیش فروش سکه می‌تواند باعث کنترل نقدینگی شود ،  اظهار داشت :  برای جمع اوری سرمایه‌های سرگردان باید سیاست‌های مناسبی اتخاذ شود که این طرح می‌تواند تنها درصد ناچیزی از نقدینگی جامعه را کنترل کند.عضو کمیسیون اقتصادی مجلس خاطر نشان کرد :  کنترل نقدینگی تنها با اعمال تمام سیاست‌های اقتصادی میسر بوده ،  لذا با کنترل عرضه و تقاضا و جمع اوری سرمایه‌های شناور می‌توان این امر را مثبت دانست.در این مورد رییس کل بانک مرکزی از پیش فروش دور جدید سکه قبل از پایان سال خبر داد و افزود :  پس از تایید دولت و ارائه مجوز پیش فروش جدید سکه با شرایط جدید و قیمت‌های مصوب اغاز خواهد شد.در سال گذشته و در مرحله اول تعداد 9 میلیون و 600 هزار سکه به قیمت‌های مختلف 546 هزار تومان در مرحله اول ، 627 هزار تومان سررسید 4 ماهه مرحله دوم و در سررسید شش ماهه سکه به مبلغ 598 هزار تومان پیش فروش شده بود ؛  بانک مرکزی در این مورد اذعان داشته است که با اجرای این طرح قیمت سکه تا 20 درصد کاهش خواهد یافت.