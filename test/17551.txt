به جوان‌ترین پروژه مسکن‌مهر که احداث ان سه ماه پیش با ظرفیت 80 هزار واحد مسکونی در نزدیک‌ترین نقطه به پایتخت شروع شده بود ،  یارانه‌ویژه تعلق می‌گیرد.وزارت راه‌وشهرسازی برای محافظت سری اخر ساخت‌وسازهای مسکن‌مهر از تورم ناشی از افزایش قیمت ارز ،  مسوولیت تامین مصالح‌ساختمانی در ان را برعهده گرفته است و با حذف واسطه‌های فروش مصالح –که در شرایط افزایش تقاضا در بازاری با وسعت مسکن‌مهر ،  بودنشان فقط به متورم‌شدن قیمت مصالح ساختمانی منجر می‌شود -  اقدام به تامین و عرضه مصالح پرمصرف با نرخ پایین‌تر از بازار کرده است.تصمیم دولت به قبول مسوولیت تامین مصالح با قیمت یارانه‌ای برای انبوه‌سازان سری اخر مسکن‌مهر ،  هم‌اکنون با خرید بیش از 1500 تن میلگرد از درب کارخانه‌های تولید فولاد و توزیع پای کارگاه‌های سازنده‌ها حالت اجرایی به خود گرفته است.به گزارش دنیای‌اقتصاد بهار امسال کلنگ ساخت 80 هزار واحد مسکونی‌مهر در شهر جدید پردیس برای واگذاری به اجاره‌نشین‌های فاقد مسکن ساکن پایتخت به زمین زده شد و همزمان پیش‌فروش انها اغاز شد ،  اما افزایش ناگهانی قیمت اهن در بازار ،  تامین میلگرد و تیراهن  -  به عنوان دو گروه از مصالح پایه‌ای -  را برای انبوه‌سازان پروژه با مشکل روبه‌رو کرد و سرعت ساخت در ابتدای مسیر را پایین اورد.طبق صورت‌هزینه‌های سازنده‌ها قیمت میلگرد از کیلویی 1700 تومان در ابتدای امسال به بیش از 2 هزار تومان در تابستان رسید. این افزایش قیمت در شرایطی که قراردادهای ساخت مسکن‌مهر با قیمت مقطوع امضا شده ،  حالا دولت را به تامین‌کننده مصالح‌ساختمانی صرفا برای پروژه پردیس که جوان‌تر از سایر 2 میلیون مسکن‌مهر در حال ساخت در کشور محسوب می‌شود ،  تبدیل کرده است. هر چند این روزها برخی شرکت‌های ساختمانی فعال در مسکن‌مهر ،  گرانی مصالح را بهانه توقف کار قرارداده‌اند و دنبال اخذ مجوز افزایش قیمت فروش به متقاضیان هستند ،  اما به غیر از پروژه پردیس ،  سایر پروژه‌های مسکن‌مهر ماه‌ها است از مرحله خرید مصالح عبور کرده‌اند.قرار است با اختصاص یارانه‌ویژه به پروژه مسکن‌مهر پردیس ،  قیمت پیش‌فروش این واحدها که به تبع قیمت ساخت ،  به شکل مقطوع بین دولت و متقاضیان تعیین شده است ،  دستکاری نشود و تا حد امکان تغییر افزایشی به خود نبیند.برای این 80 هزار واحد که در سه نقطه شهر جدید پردیس ساخته می‌شود ،  بیش از 100 هزار خانوار ثبت‌نام کرده‌اند.در متن قرارداد پیش‌فروش این واحدها ،  حداکثر اورده نقدی پیش‌خریداران 30 تا 35 میلیون تومان براورد شده است.تحویل واحدهای پردیس از اخر امسالبه گزارش دنیای‌اقتصاد وزیر راه‌وشهرسازی پنج‌شنبه گذشته از مراحل ساخت محله جدید مستاجرهای تهرانی که در سه نقطه شهر جدید پردیس –کوزو ،  164 هکتاری و دره‌بهشت -  احداث می‌شود ،  بازدید کرد.انبوه‌سازان این سه محله متعهد شده‌اند در مدت حداکثر 18 ماه ،  80 هزار واحد مسکونی را به صورت مرحله‌ای تحویل متقاضیان واجد شرایط دهند. در جریان پیش‌فروش واحدهای پردیس ،  به قدری در اخذ مدارک چهارگانه مسکن‌مهر از متقاضیان سخت‌گیری شده که بعید است همچون پرند احتمال واگذاری واحد به افراد غیرتهرانی –مهاجران جدید به پایتخت -  مطرح باشد.مدیر پروژه کوزو پنج‌شنبه به وزیر قول داد 10 هزار واحد از 35 هزار واحدی را که در نقطه اول پردیس در حال احداث است فروردین 92 تحویل دهد.در قالب پروژه 80 هزار واحدی مسکن‌مهر پردیس ،  35 هزار واحد توسط شرکت کوزو در شمال پردیس –مجاور لواسان -  10 هزار واحد در زمین 164 هکتاری و 35 هزار واحد نیز در دره‌بهشت در جنوب پردیس احداث می‌شود که در دره‌بهشت ،  عمده خانه‌ها به صورت ویلایی خواهد بود.علی نیکزاد با یاداوری به انبوه‌سازان بابت فراهم شدن تقریبا همه شرایط ساخت‌وساز اعم از منابع مالی و مصالح ساختمانی صرفا در پروژه پردیس ،  به انها تاکید کرد :  باید تا پیش از شروع فصل سرما اسکلت ساختمان‌های مسکن‌مهر را تکمیل کنند تا بتوانند در ایام زمستان مابقی عملیات را زیر سقف و بدون تعطیلی انجام دهند.مذاکره بعد از تثبیت دلاردر جلسه پنج‌شنبه گذشته انبوه‌سازان پروژه پردیس با وزیر راه‌وشهرسازی ،  تعدادی از سازنده‌ها درخواست تجدیدنظر بر قیمت مقطوع مترمربعی 300 هزار تومان برای ساخت مسکن‌مهر را خطاب به وزیر مطرح کردند و گفتند ،  این قیمت مربوط به ساخت‌وسازهای سال89 مسکن‌مهر در کل کشور بود ،  اما الان در سال 91 که هزینه ساخت نسبت به دو سال پیش دو برابر شده ،  باید قیمت ساخت مسکن‌مهر لااقل 50 درصد افزایش پیدا کند.علی نیکزاد در پاسخ به این خواسته سازنده‌ها اعلام کرد :  کمیته‌ای مرکب از انبوه‌سازان و معاونین وزارت راه‌وشهرسازی تشکیل شود و بر روی موضوع هزینه‌های ساخت‌وساز بررسی کند تا در چند روز اینده بعد از اجرای یکسری تصمیم‌های جدید دولت در حوزه بازار ارز و تثبیت نرخ دلار ،  درصورت لزوم ،  نسبت به تعیین نرخ جدید ساخت تصمیم‌گیری کنیم.در پردیس کدام پروژه جلوتر است ? کسانی که در پروژه 80 هزار واحدی مسکن‌مهر پردیس ثبت‌نام و پیش‌خرید کرده‌اند ،  برخلاف سایر پروژه‌های این طرح ،  حق‌انتخاب داشتند طوریکه هر متقاضی از بین سه نقطه کوزو ،  164 هزار هکتاری و دره‌بهشت ،  به دلخواه یکی از این پروژه‌ها را انتخاب و در ان ثبت‌نام کرده است.اکنون که سه ماه از مراحل ساخت‌وساز محله جدید سکونت تهرانی‌ها در پردیس می‌گذرد ،  سرعت متفاوت این سه پروژه ،  باعث رتبه‌بندی انها به لحاظ میزان پیشرفت فیزیکی شده است. مهدی هدایت مدیرعامل شهر جدید پردیس در گفت‌وگو با دنیای‌اقتصاد در این باره اعلام کرد :  هم‌اکنون پروژه 35 هزار واحدی کوزو در مقایسه با دو پروژه دیگر جلوتر است و زمان‌بندی تحویل واحدهای ان نیز مشخص و مورد تایید قرار گرفته است.هدایت درباره پروژه کوزو گفت :  تاکنون 30 برج مسکونی در این پروژه از زمین بلندشده است. هر برج 59 واحدمسکونی را شامل می‌شود. هدایت با تاکید براینکه در هر یک از سه پروژه مسکن‌مهر پردیس ،  خدمات روبنایی و زیربنایی پا به پای ساخت‌وساز توسط خود انبوه‌ساز اجرا می‌شود ،  تصریح کرد :  در داخل محوطه کوزو قرار است یک فروشگاه بزرگ تجاری خدماتی ساخته شود. مدیرعامل پردیس در ادامه گفت :  دره‌بهشت بعد از کوزو بیشترین پیشرفت فیزیکی را دارد و پروژه 164 هکتاری در رتبه اخر قرار دارد.بیشترین ثبت‌نام برای دره‌بهشتمدیرعامل شهر جدید پردیس درباره امار پیش‌فروش واحدها نیز گفت :  105 هزار نفر ثبت‌نام کرده‌اند که تاکنون مدارک 40 هزار نفر از انها مورد تایید قرار گرفته است و مابقی نیز در دست بررسی صلاحیت قرار دارد.همچنین تاکنون از این تعداد ،  15 هزار نفر نسبت به واریز اورده اولیه 5 تا 10 میلیونی تومانی خود اقدام و مرحله پیش‌خرید واحدها را تکمیل کرده‌اند. هدایت افزود :  بیشتر این افراد دره‌بهشت را انتخاب کرده‌اند و کمترین پیش‌خرید نیز برای پروژه 164 هکتاری بوده است. از بین 15 هزار نفری که مبلغ اولیه را پرداخت کرده‌اند و پیش‌خریدار قطعی شناخته شده‌اند ،  6500 نفر دره‌بهشت ،  حدود 6 هزار نفر کوزو و مابقی افراد پروژه 164 هکتاری را انتخاب کرده‌اند.این در حالی است که واحدهای کوزو با توجه به سرعت بالا در این پروژه ،  زودتر از دو پروژه دیگر ،  تحویل خواهد شد.توزیع مصالح زیر قیمت بازارمدیرعامل شهر جدید پردیس همچنین تصریح کرد :  برای این پروژه با توجه به حساسیت ان برای تحویل واحدها قبل از پایان دولت فعلی ،  علاوه بر پرداخت تسهیلات بانکی و اورده‌نقدی مردم به سازنده‌ها ،  تامین مصالح‌ساختمانی زیر قیمت بازار را نیز برعهده گرفته‌ایم.جریمه روزانه انبوه‌سازهدایت مدیر شهر جدید پردیس در عین حال گفت :  در قراردادهای انبوه‌سازان مسکن‌مهر ،  یک بند برای جریمه تاخیر در ساخت‌وساز قید شده است طوری که اگر سازنده‌های این 80 هزار واحد به هر دلیل عمدی یا سهوی ،  مراحل ساخت‌وساز را با تاخیر مواجه کنند ،  به صورت روزانه معادل مبلغی از ارزش کل قرارداد جریمه خواهند شد.