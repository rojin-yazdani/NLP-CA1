سرویس مجلس تابناک در نشست علنی امروز مجلس  ( یکشنبه )  با خواندن گزارش کمیسیون ویژه نظارت بر پیگیری اجرای اصل 44 قانون اساسی پیرامون مشکلات و چالش‌های فرا روی اجرای این سیاست‌های کلی ،  نمایندگان کلیات طرح اصلاح قانون تعیین تکلیف استخدامی معلمین حق‌التدریسی را تصویب کردند. مصوبات امروز مجلس به شرح زیر است :  بررسی اصلاح الگوی مصرف انرژیفراورده‌های نفتی باید برابر استاندارد جهانی تولید شوند نمایندگان مجلس شورای اسلامی در نشست صبح امروز  ( یکشنبه )  مجلس شورای اسلامی ماده‌ای از طرح یک فوریتی اصلاح الگوی مصرف انرژی را به تصویب رساندند که بر پایه ان ،  فراورده‌های بنزین ،  نفت گاز ،  نفت سفید ،  گاز مایع ،  نفت کوره و سایر فراورده‌ها باید بنا بر استاندارد جهانی تولید شود.نمایندگان مجلس در بررسی موارد مراعا مانده طرح اصلاح الگوی مصرف انرژی در نشست علنی مجلس ،  همچنین وزارت صنایع و معادن را موظف کردند تا برای صدور مجوز ایجاد واحدهای صنعتی ،  تاییدیه رعایت مصرف ویژه انرژی را از وزارتخانه‌های نیرو و نفت حسب مورد دریافت کند.بنا بر مصوبه امروز مجلس شورای اسلامی ،  دولت مکلف شد با استفاده از منابع به دست امده از صادرات نفت کوره مازاد بر مصرف داخلی ،  تامین مالی از طریق فاینانس ،  مشارکت بخش خصوصی و یا از محل منابع عمومی در چهارچوب بودجه‌های سنواتی نسبت به بالا بردن تکنولوژی و تکمیل زنجیره پالایش نفت خام پالایشگاه‌ها به گونه‌ای اقدام کند که سالانه با کاهش تولید دست کم 2 درصد نفت کوره ،  در پانزده سال متوسط تولید نفت کوره پالایشگاه‌ها را به حداکثر 10 درصد نفت خام تحویلی برسانند.در این ماده ،  وزارت نفت مکلف شد برنامه اجرایی این احکام را حداکثر در سه ماه پس از تصویب این قانون تهیه و به اطلاع مجلس شورای اسلامی برساند.مجلس در مصوبه دیگری از طرح اصلاح الگوی مصرف انرژی دولت را موظف کرد اعتبارات مورد نیاز برای اجرای تکالیف مندرج در این قانون را حسب مورد در قالب بودجه سنواتی دستگاه‌ها ،  وجوه اداره شده ،  منابع داخلی شرکت‌های دولتی یا ایجاد تعهد از محل تسهیلات داخلی و خارجی و بازپرداخت ان از محل صرفه‌جویی‌های حاصله در لوایح بودجه سنواتی پیش‌بینی کند.بنابراین ،  دولت موظف شد ایین‌نامه‌های مورد نیاز که متضمن ضمانت اجرای احکام و تکالیف این قانون است ،  جدای مواردی که در مواد این قانون تصریح شده ،  حداکثر ظرف شش ماه تهیه و به تایید هیات وزیران برساند.شهرداری می‌تواند برای تامین سرانه فضای عمومی و خدماتی تا 25 درصد کل زمین را مطالبه کندنمایندگان مجلس شورای اسلامی ،  با بررسی طرح اصلاح ماده 101 قانون شهرداری ،  ماده‌ای را به تصویب رساندند که بر پایه ان ،  شهرداری برای تامین سرانه فضای عمومی و خدماتی ،  تا سقف 25 درصد از کل زمین را مطالبه کند.همچنین به شهرداری اجازه داده شد برای تامین سرانه فضای عمومی و خدماتی ،  برای تامین شوارع و معابر مورد نیاز تفکیک یا افراز 20 تا 25 درصد از کل زمین را مطابق ضوابط طرح‌های جامع ،  تفصیلی و هادی شهر حسب مورد با رعایت عواملی همچون موقعیت محل اراضی ،  مساحت اولیه ،  باقی مانده پس از تفکیک ،  کاربری مصوب اراضی و تشویق متقاضایان تفکیک به متراژهای بالاتر از حد نصاب تفکیک در ان شهر در ازای موافقت با تفکیک و افراز مطالبه می‌کند.بنا بر این مصوبه ،  شهرداری در ازای تفکیک و افراز غیر از موارد ذکر شده حق دریافت هیچ گونه وجه دیگری ندارد.نمایندگان مجلس با اصلاح بخشی دیگر از ماده 101 قانون شهرداری ادارات ثبت اسناد و املاک و حسب مورد دادگاه‌ها را موظف کردند در موقع دریافت تقاضای تفکیک یا افراز اراضی واقع در محدوده و حریم شهرها ،  از سوی مالکین ،  عمل تفکیک یا افراز را بر اساس نقشه انجام دهند که پیشتر به تایید شهرداری مربوط رسیده باشد.به موجب این مصوبه ،  نقشه‌ای که مالک برای تفکیک زمین خود تهیه کرده و در قبال رسید تسلیم شهرداری می‌کند ،  باید پس از کسر سطوح معابر و قدر و سهم شهرداری مربوط به خدمات عمومی از کل زمین ،  از طرف شهرداری حداکثر ظرف سه ماه تایید و کتبا به مالک ابلاغ شود.همچنین پس از انقضای مهلت مقرر و تعیین نشدن تکلیف از سوی شهرداری مالک می‌تواند راسا تقاضای تفکیک یا افراز را به دادگاه تسلیم کند. دادگاه نیز با رعایت حداکثر حساب‌های مقرر درباره گذرگاه‌ها ،  شوارع و سرانه‌های عمومی با اخذ کمیسیون ماده پنج به موضوع رسیدگی و تصمیم گیری کند.نمایندگان مجلس تبصره دیگری از ماده 101 قانون شهرداری را به این ترتیب اصلاح کردند که بر اساس ان ،  همه زمین‌های حاصل از تبصره سه و معابر و شوارع عمومی و اراضی خدماتی که در اثر جداسازی و افراز و صدور سند مالکیت ایجاد می‌شود ،  متعلق به شهرداری است و شهرداری در ازای ان هیچ وجهی به صاحب ملک پرداخت نمی‌کند.بر این اساس ،  در مواردی که امکان تعیین انواع سرانه ،  شوارع و معابر از زمین مورد تفکیک و افراز میسر نباشد ،  شهرداری می‌تواند با تصویب شورای اسلامی شهر معادل قیمت ان را به نرخ کارشناسی دریافت کند.گزارش کمیسیون ویژه درباره مشکلات پیش‌روی اجرای سیاست‌های کلی اصل 44 در مجلس قرائت شدگزارش کمیسیون ویژه نظارت بر پیگیری اجرای اصل 44 قانون اساسی پیرامون مشکلات و چالش‌های فراروی اجرای سیاست‌های کلی اصل 44 توسط هادی قوامی خوانده شد.گزارش قرائت شده شامل مقدمه ،  مشکلات و چالش‌های فراروی اجرای این سیاست‌ها و راهکارهاست.گفتنی است ،  در بخش مشکلات پیش‌روی اجرای سیاست‌های کلی اصل 44 به دو موضوع عمده در بحث واگذاری‌ها و سرمایه‌گذاری‌ها اشاره شده است.همچنین در این گزارش به اقدامات انجام شده مغایر با این سیاست‌های کلی اشاره شده و برای نمونه ،  در بخشی از این گزارش امده است :  در لایحه بودجه ارسالی دولت برای سال 89  ( بند 11 )  و نیز لایحه برنامه پنجم  ( ماده 64 )  امکان تصدی‌گری دوباره دولت در وظایف واگذار شده به نهادها و موسسات عمومی غیردولتی مطرح شد که البته در ایام بررسی بودجه 89 این بند در مجلس حذف شد ،  ولی بار دیگر در لایحه برنامه پنجم تکرار شده است.در بخش دیگری از این گزارش امده است :  ماده 169 برنامه پنجم و تبصره ذیل ان درباره محوریت استانداران در مدیریت واحد شهری و تصدیق مصوبات شوراها با مصوبات هیات وزیران نمونه‌ای از تمایل به افزایش اختیارات دولتی است.در بخش راه‌کارهای ارایه شده از سوی کمیسیون ویژه امده است :  در بررسی‌های کمیسیون ویژه به این نتیجه رسیده‌ایم که برخی اقدامات مغایر و عوامل عدم تحقق سیاست‌ها یا بعضی از انحرافات اجرایی ناشی از این عوامل است ؛  از جمله این‌که برخی مصوبات و ایین‌نامه‌های اجرایی و اعمال سلایق مدیران دستگاه‌های اجرایی را شاهد هستیم. همچنین برخی اشکالات موجود در قانون اجرای سیاست‌های کلی اصل 44 وجود دارد و نیز برخی قوانین با این سیاست‌ها همسو نیست.این کمیسیون یاداور شده است که لایحه ایجاد کسب و کار و رفع موانع سرمایه‌گذاری در اولویت بررسی دولت و مجلس قرار گیرد و چنانچه دولت تا سه ماه اینده اقدام به ارسال لایحه نکند ،  مجلس اقدام به ارایه طرح می‌نماید.کمیسیون ویژه اظهار امیدواری کرده است که تا پایان دوره مجلس هشتم بتواند بخشی از این قوانین را مورد بازنگری قرار دهد و همسو با سیاست‌های کلی اصل 44 قرار دهد.گفتنی است ،  بنا بر تذکر فولادگر در مجلس ،  این گزارش چهار ماه پیش یعنی پیش از بررسی برنامه پنجم توسعه در مجلس تهیه شده و تحلیل‌های ارایه شده در ان مستند به ان مقطع زمانی است.اظهارات شش نماینده مجلس درباره مشکلات اجرای سیاست‌های اصل 44*13 درصد واگذاری‌ها به بخش خصوصی بوده است*اگر بازار بورس فعال نشود ،  بخش عمده اصل 44 ابتر می‌ماندشش تن از نمایندگان مجلس پس از قرائت گزارش کمیسیون ویژه نظارت بر پیگیری اجرای اصل 44 قانون اساسی درباره مشکلات و چالش‌های فراروی این سیاست‌ها ،  در سخنانی نسبت به اجرایی نشدن کامل این اصل انتقادات خود را بیان کردند.رییس مجلس پس از شنیدن سخنان این نمایندگان اظهار داشت که مطابق ایین‌نامه نمایندگان 48 ساعت فرصت دارند نظریات خود را به کمیسیون ویژه ارایه دهند که طی یک هفته مورد بررسی قرار گرفته و در دو هفته اینده در دستور کار صحن علنی مجلس قرار گیرد.بنا بر این گزارش ،  شهباز حسن‌پور ،  نماینده سیرجان و بردسیر با بیان اینکه در اجرای سیاست‌های کلی اصل 44 می‌بایست کاهش وابستگی اعتبارات به هزینه‌های کشور به درامدهای نفتی اتفاق می‌افتاد ،  گفت :  متاسفانه این وابستگی‌ها همچنان در بودجه دیده می‌شود.به گفته وی ،  فضا و ذهنیت نادرست اجتماعی در مورد واگذاری‌ها ،  مدیریت نادرست در اقتصاد و بی‌ثباتی در سیاست‌گذاری‌ها از موانع اجرای دقیق این اصل است.علی‌اصغر یوسف‌نژاد ،  نماینده مردم ساری نیز با بیان اینکه باید در بعضی موارد قانون اصلاح شود ،  گفت :  سهام برخی شرکت‌ها واگذار شده ،  ولی دولت مدیریت ان را واگذار نمی‌کند. در حالی که باید مدیریت سهام و مالکیت با هم واگذار شود تا بخش خصوصی اثرگذاری خود را داشته باشد.وی همچنین بر لزوم فعال شدن بازار بورس در راستای اجرای اصل 44 تاکید کرد و گفت :  اگر بازار بورس فعال نشود ،  بخش عمده اصل 44 ابتر می‌ماند.‌موسی‌الرضا ثروتی ،  عضو کمیسیون برنامه و بودجه نیز اظهار داشت :  13 درصد واگذاری‌ها به بخش خصوصی بوده ،  در حالی که بقیه واگذاری‌ها دولتی یا شبه‌دولتی بوده‌اند. در واقع در این راستا ،  عدم کاهش تصدی دولت در شرکت‌های واگذار شده را شاهد هستیم و عمده شرکت‌های واگذار شده هنوز مدیریت دولتی دارند.در ادامه مهرداد لاهوتی ،  عضو کمیسیون عمران اظهار داشت :  باید 40 درصد حساب ذخیره ارزی به بخش غیر دولتی اختصاص می‌یافت که این امر تحقق نیافته است.حسن شبان‌پور نیز با طرح این پرسش که واگذاری‌ها چه نفعی برای بیکاران داشته است ،  تصریح کرد :  اصل مدیریت‌ها به بخش خصوصی واگذار نشده است و در بخش دیگری اهلیت‌ها واگذار نشده است.همچنین حمیدرضا فولادگر ،  رییس کمیسیون ویژه اصل 44 قانون اساسی در ادامه تاکید کرد که هنوز به دو هدف کاهش تصدی دولت و فراهم‌سازی زمینه حضور حقیقی بخش خصوصی نرسیده‌ایم. خوشبینانه‌ترین تحلیل این است که 13 درصد به بخش خصوصی واگذار شده است.وی با بیان اینکه دولت در واگذاری‌ها ،  اولویت را به گروه دو داده است ،  گفت :  در بخش رفع موانع کسب و کار و سرمایه‌گذاری جدید کمتر کار شده است.فولادگر با اظهار امیدواری نسبت به اینکه هر چه سریع‌تر لایحه ایجاد فضای کسب و کار به مجلس داده شود ،  اظهار داشت :  اگر این کار انجام نشود ،  نمایندگان در این زمینه ،  اقدام به تهیه طرح خواهند کرد.وی یاداور شد ،  هدفمندسازی یارانه‌ها و طرح تحول اقتصادی در بستر سیاست‌های اصل 44 و رونق اقتصادی پاسخ می‌دهد نه در بستر رکود.کلیات طرح اصلاح قانون تعیین تکلیف استخدامی معلمین حق‌التدریسی تصویب شدهمچنین نمایندگان مجلس شورای اسلامی در نشست علنی امروز ،  کلیات طرح یک فوریتی اصلاح قانون تعیین تکلیف استخدامی معلمین حق‌التدریسی و اموزشیاران نهضت سواداموزی به تصویب رساندند که بر پایه ان شرایط و ضوابط جدیدی برای استخدام در اموزش و پرورش تعیین می‌شود.نمایندگان مجلس با 157 رای موافق ،  26 رای مخالف و 9 رای ممتنع از مجموع 213 نماینده حاضر به کلیات این طرح رای دادند که در صورت تصویب جزییات ،  معلمین حق‌التدریسی دارای مدرک کارشناسی و بالاتر بر اساس ضوابط استخدام می‌شوند.یک فوریت موافقت‌نامه همکاری ایران و چین در زمینه قرنطینه گیاهی تصویب شدنمایندگان مجلس شورای سلامی ،  یک فوریت موافقت‌نامه همکاری ایران ایران و چین در زمینه قرنطینه گیاهی و حفظ نباتات را با 113 رای موافق ،  33 رای مخالف و 11 رای ممتنع از مجموع 203 نماینده‌ی حاضر به تصویب رساندند.در صورت تصویب نهایی این موافقت‌نامه ،  ایران و چین به عنوان طرف‌های متعاهد به منظور تقویت همکاری دوجانبه در زمینه حفظ نباتات و قرنطینه ،  برای پیش‌گیری موثر از ورود و انتشار عوامل قرنطینه‌ای و ارتقای تجارت و مبادلات فناوری گیاهان و فراورده‌های گیاهی بین دو کشور توافق خواهند کرد.یک فوریت طرح استخدام مهندسین ناظر مزارع گندم تصویب شدنمایندگان مجلس شورای سلامی در نشست علنی صبح امروز  ( یکشنبه )  با 125 رای موافق ،  44 رای مخالف و 13 رای ممتنع به یک فوریت طرح استخدام مهندسین ناظر مزارع گندم کشور رای مثبت دادند و ان را تصویب کردند.یک فوریت این طرح برای حفظ و افزایش سطح تولید گندم و بی‌نیازی کشور از واردات گندم مطرح شده که بنا بر ان ،  مهندسین ناظر مزارع گندم که به مدت هفت سال همکاری داشته‌اند استخدام می‌شوند.در صورت تصویب نهایی این طرح ،  دولت موظف است حداکثر ظرف پنج سال مهندسین ناظر مزارع گندم را که دارای مدرک کارشناسی مرتبط کشاورزی و بالاتر هستند و از سال زراعی 82 در طرح خودکفایی گندم دست کم دو سال مستمر یا غیرمستمر مشارکت داشته‌اند تا سقف چهار هزار نفر در اولویت استخدام وزارت جهاد کشاورزی قرار دهد.پیش از رای‌گیری برای فوریت این طرح ،  الیاس نادران در اخطاری این طرح را مغایر صریح بخش‌هایی از برنامه چهارم توسعه عنوان کرد و گفت :  با توجه به این‌که بر پایه این مغایرت ،  محتوای طرح احتیاج به دو سوم رای نمایندگان دارد ،  برای رای‌گیری در مورد فوریت ان هم نیاز به دو سوم ارای نمایندگان است.شهاب‌الدین صدر که اداره جلسه علنی را بر عهده داشت ،  گفت :  به دلیل این‌که صرفا فوریت طرح مطرح است ،  نیازی به دو سوم رای نیست. منبع :  ایسنا تازه‌ترین اخبار مجلس شورای اسلامی را در صفحه سرویس مجلس تابناک بخوانید.