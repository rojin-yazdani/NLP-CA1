جهان نیوز :  ایران خودرو بزرگترین شرکت خودروسازی خاورمیانه و به نوعی نماد صنعت و تکنولوژی ایران محسوب می‌شود. لذا معادلات سیاسی همیشه در هدایت این بنگاه اقتصادی تاثیر بسزایی داشته است. اما به نظر میرسد طی چند ماه اخیر نقش بازیهای سیاسی در این شرکت خودروسازی انقدر افزایش یافته که شاید دیگر نتوان ان را بنگاه‌های اقتصادی نامید و اگر چنین پیش رود تحلیل وضعیت این شرکت را باید به دانش اموختگان سیاسی واگذار کرد نه کارشناسان اقتصادی !  ایران خودرو برای مردم شرکت شناخته شده‌ای است و همیشه تحولات و وضعیت اقتصادی ان را پیگیری می‌کنند. اما چند ماهی است که اخبار ضد و نقیضی به چشم و گوش مردم میرسد که انها را به تعجب وا داشته است.سیاستی که مدیران جدید این شرکت در دست گرفته‌اند سیاست یک بام و دو هوا است که معلوم نبست که بالاخره حال و هوای این شرکت در سال جدید چیست ?  سایتهایی که وجود ندارند اما زیان می‌دهند همه چیز ازچند روز بعد از پایان تعطیلات نوروز88 و با برکناری نا بهنگام و یک شبه دکتر منطقی شروع شد. در همان ایام یعنی 18فروردین نجم الدین ،  مدیر عامل تازه به منصب رسیده ایران خودرو در پاسخ به این سوال ایسنا  ،  که ایا در حال حاضر ایران خودرو هواپیمایی در حال صعود یا سقوط است ?  !  چنین قاطعانه پاسخ داد :  ایران‌خودرو شرکتی است که به‌کار خود ادامه می‌دهد. اصلا چنین بحث‌هایی که در حال صعود یا سقوط است ،  وجود ندارد. اما درست چند ماه بعد موضع دو مدیر ارشد ایران خودرو تغییر کرد . پنجم خرداد 88 نجم الدین در مصاحبه با مهر تصریح کرد :  شرکت در حال حاضر با بحران نقدینگی دسته و پنجه نرم می‌کند. هفتم مرداد 88 وی در همایش قطعه سازان خودرو به طور تلویحی سایتهای ایران خودرو زیان ده خواند و خبر داد  :  قطعا سایتی که زیان ده باشد ،  چه داخلی و چه خارجی تعطیل خواهد شد. این در حالی است که تنها چهار روز بعد جمشید ایمانی در مصاحبه با روزنامه ایران سخنان مدیر ارشد خود را نقض کرد و گفت :  سایت خراسان و تبریزمان سودده است ولی در عین حال تلویحا سایتهای فارس ،  بابل و کرمانشاه را زیان ده خواند. این در حالی است که سایتهای مذبور به دستور رئیس جمهور در حال ساخت هستند و هنوز به بهره برداری نرسیده‌اند !  شگفت انکه نجم الدین 15 مرداد ماه در مصاحبه با واحد مرکزی صراحتا بیان کرد :  هیچ سایتی را تعطیل نمی‌کنیم بلکه به دنبال سوداوری و بهره وری بیشتر انها هستیم علاوه بر این ایسکانیوز چنین سخنانی را نیز از نجم الدین نقل کرد :  سایت‌های ایران خودرو در ارتباط با سیاست‌های کلان دولت ،  سند چشم انداز 20 ساله کشور و عدالت محوری راه اندازی شده است.  همچنین وی در تناقضی اشکار خبر داد که  :  با برنامه ریزی‌های دقیقی که انجام شده هیچ سایت داخلی و خارجی ایران خودرو تعطیل نمی‌شود ،  بلکه با اجرای برنامه‌ای مدون سود اوری تمام سایت‌ها افزایش یافته و به فعالیت خود ادامه خواهند داد. وی اذعان کرد :  برخی از پایگاههای تولیدی این شرکت در ابتدای تاسیس هستند و ممکن است بهره وری و سوداوری کمتری داشته باشند ،  که این موضوع در تمام بنگاههای تازه تاسیس صورت می‌گیرد. نجم الدین حتی با حمایت از تاسیس سایتهای خارجی تاکید کرد :  ایران خودرو در کنار بهبود کیفیت محصولات خود ،  در سایت‌های صادراتی نیز با هدف کسب سهم بیشتر از بازار جهانی گسترش می‌یابد تا هر سایت به صورت منطقه‌ای ،  کشورهایی را تحت پوشش قرار دهد. شفافیت صورتهای مالی در عین حال در همایش قطعه سازان خودرو جمشید ایمانی ،  قائم مقام مالی ایران خودرو در سخنانی ابتدا اظهار داشت :  صورت‌های مالی ایران‌خودرو شفاف نیست اما در در جای دیگری بیان کرد :  ایران‌خودرو شرکتی بورسی به حساب امده و نمی‌توان در صورت‌های مالی ان به این راحتی‌ها عددسازی کرد. اما وی نگفت که چطور این دو جمله متناقض در یک مصاحبه می‌گنجد !  همچنین وی خبر از بدهی بیش از 9‌هزار میلیارد تومانی ایران خودرو در مقابل دارایی 10‌هزار میلیارد تومانی داد و در عین حال سرمایه گذاری‌های ایران خودرو را غیر اقتصادی خواند. درست یک روز بعد جمشید ایمانی قائم مقام مالی ایران خودرو نیز در تایید چنین ادعایی طی مصاحبه با ایسنا به صراحت اعلام کرد :  مجبور به اعلام ضرر هستیم اما 15 مرداد واحد مرکزی خبر از نجم الدین نقل کرد  :  این شرکت منابع اقتصادی خوبی برای تامین نقدینگی دارد وی در عین حال ورشکستگی ایران خودرو را 100 درصد تکذیب کرد و افزود  :  اصلا در شرایط ورشکستگی نیستیم. وی در تایید جملات خود و متناقض با سخنان چند روز گذشته افزود  :  ایران خودرو دارایی‌های زیادی برای خود ایجاد کرده که چندین برابر بدهی‌های شرکت است و به هیچ وجه مصداق شرکت‌های ورشکسته را ندارد. با کنار هم گذاشتن سخنان دو مدیر ارشد ایران خودرو تناقضات بسیاری شکل میگیرد که نمی‌توان برای انها پاسخی پیدا کرد. حال باید پرسید با توجه به حساسیت سهامداران  ،  صنایع وابسته  ،  شرکای تجاری و مشتریان داخلی وخارجی ایران خودرو وارد کردن چنین التهاباتی ،  منافع چه کسانی را تامین می‌کند ?  سازمان گسترش و صنایع بعنوان سهامدار اصلی این شرکت در این ماجرا چه نقشی دارد و چرا موضوع را دنبال نکرده است تا کار به اینجا بکشد . همچنین برنامه وزیر صنایع و مدیران ارشد این شرکت برای هفتم شهریور ماه که بیش از 120 هزار سهامدار جز در انتظار ان هستند ،  چیست ?  ایا این مصاحبه‌های متناقض برای اماده کردن فضای مجمع عمومی برای عدم توزیع سود بین سهامداران است ?  در نهایت بایدگفت که مجمع ایران خودرو قبل از اخذ رای اعتماد محرابیان است و بسیاری از نمایندگان مردم منتظر این مجمع برای تصمیم گیری در رای اعتماد هستند زیرا که انها نماینده حداقل بیش از 120 هزار نفری هستند که در هفتم شهریور راضی یا ناراضی بیرون خواهند امد.