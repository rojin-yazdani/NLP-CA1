 		مدیر عامل همراه اول درباره تعداد سیم‌کارت‌های قطع شده همراه اول پس از اجرای احراز هویت مطرح شده بود، توضیح داد: براساس آخرین آمار حدود 20 هزار مشترک ما فاقد کد ملی بودند و سایر مشترکان براساس پیامک‌های ارسالی کد ملی خود را اعلام کرده و اطلاعات خود را تکمیل کرده بودند.به گزارش ایسنا، مدیر عامل شرکت ارتباطات سیار اظهار کرد: اکنون سیم‌کارت‌های احراز هویت شده در مرحله‌ی مطابقت قرار دارند و در این میان افرادی که بیش از 10 سیم‌کارت از هر اپراتور را داشته باشند، مورد بررسی قرار خواهند گرفت.وحید صدوقی اظهار کرد: اکنون ما قانون واگذاری 10 سیم‌کارت به هر فرد را رعایت می‌کنیم، اما در گذشته عده‌ای بودند که سیم‌کارت‌هایی بیش از این رقم را خریداری کرده‌اند که در این میان بخش قابل توجهی از مشترکان خریداران خط‌های دائمی ما بوده‌اند.وی همچنین یادآور شد: نکته‌ی قابل توجه آنکه در سیم‌کارت‌های دائمی بحث‌هایی مانند تخلف و مزاحمت کمتر پیش می‌آید. با این حال قطعا افرادی که بیش از 10 سیم کارت دائمی دارند به آنها اطلاع رسانی می شود که براساس ضوابط سیم‌کارت‌های خود را به فرد دیگری منتقل کنند، البته این موضوع در سیم‌کارت‌های اعتباری نیز صدق می‌کند.وی ادامه داد: درگذشته گاه سیم کارت‌های اعتباری واگذار می‌شد اما نقل و انتقال مربوط به آن صورت نمی‌گرفت.مدیر عامل شرکت ارتباطات سیار ادامه داد: اکنون ما برای آنکه نقل و انتقال سیم‌کارت‌های اعتباری راحت‌تر صورت گیرد اینگونه اعلام کرده‌ایم که مالک سیم‌کارت می‌تواند اطلاعات خود را ثبت کند، اما اگر بعدها فردی ادعای مالکیت در خصوص این سیم‌کارت را مطرح کرد درخواست او مورد پیگیری قرار خواهد گرفت.وی در بخش دیگری از صحبت‌های خود در خصوص این‌که گفته می‌شود در پروانه ورود اپراتورها به نسل‌های سه و چهار ارتباطی یک صفحه به عنوان پیوست فرهنگی خالی باقی‌مانده و اپراتورها آن را به امضاء رسانده‌اند، اظهار کرد: در پروانه خود صفحه خالی نداریم و ما هم هنوز برای تصویب پیوست فرهنگی در انتظاریم اما آنچه از آن به عنوان صفحه خالی یاد می‌شود ماده‌ای است که در پروانه‌ها به آن اشاره شده و در قالب آن اینگونه عنوان شده زمانی که پیوست فرهنگی مصوب شود اپراتورها ملزم به رعایت آن خواهند بود که ما نیز این مساله را تایید کرده و در برابر این موضوع تعهداتی را به امضاء رسانده‌ایم.مدیر عامل همراه اول با تاکید بر این‌که در حال حاضر سیاست‌های در نظر گرفته شده درباره‌ی شبکه‌های اجتماعی موبایل عادلانه محسوب نمی‌شود، گفت: ما برای یک پیامک مبلغ قابل توجهی را به عنوان عوارض پرداخت می‌کنیم، اما یک نرم‌افزار مانند وایبر که اتفاقا متعلق به اسرائیل هم است بدون هیچ عوارضی به‌طور آزادانه در کشور فعالیت می‌کند.وحید صدوقی درباره فعالیت OTT‌ها اظهار کرد: ما به هیچ عنوان نمی‌گوییم این شبکه‌ها محدود شوند اما خواسته ما آن است که شرایط به گونه‌ای اصلاح شود که اختلاف میان خدمات اپراتورها و OTTها کم شود. اکنون اختلاف بسیار زیادی میان سرویس‌های ما با OTT ها وجود دارد و این فاصله عادلانه نیست.وی ادامه داد: وقتی که ما 31 درصد برای ارائه‌ی خدمات خود به دولت عوارض پرداخت می‌کنیم دیگر مصوبه مجلس برای پرداخت 11 درصد دیگر معنا ندارد و در مجموع این شرایط عادلانه محسوب نمی‌شود.مدیر عامل شرکت ارتباطات سیار در پاسخ به این سوال ایسنا که با این وجود همراه اول و سایر اپراتورها به واسطه فعالیت نرم‌افزارهای موبایلی موفق به جذب تعداد قابل توجهی مشترک دیتا شده‌اند که این مورد کاهش درآمد‌های voice و پیامک را جبران می‌کند توضیح داد: درآمدهای بخش دیتا کاهش هزینه‌های پیامک و تماس صوتی را جبران نمی‌کند، البته باید به این نکته هم توجه داشت که در میان اپراتورها کاهش تعداد پیامک‌های ما نسبت به سایرین کمتر بوده است، چرا که بخش قابل توجهی از ترافیک ما ترافیک سازمانی و اداری است و به همین دلیل در روزهای جمعه آمار ما با روزهای کاری هفته تفاوت قابل توجهی دارد.صدوقی در پاسخ به سوالی درباره افزایش یک تومانی هزینه پیامک‌ها که مصوبه آن پیش از عید از سوی مجلس صادر شده و تاثیر این موضوع بر کاهش استفاده مردم از سرویس پیامک اظهار کرد: آمار تعطیلات نوروز گویای آن است که در همین مدت ما حدود پنج درصد کاهش در ارسال پیامک داشته‌ایم.وی در پیش بینی رفتارهای بعدی مشترکان با روی کار آمدن نرم افزارهای ارتباطی مختلف اظهار کرد: رفتار مشترکان و مردم خیلی قابل پیش‌بینی نیست، اما به هر حال نهادی مانند سازمان تنظیم مقررات این امکان را دارد تا با طرح قوانین جدید امکانی برای اپراتورها ایجاد کند که آنها بتوانند برای مصارف داخلی و خارجی اینترنت هزینه‌های متفاوتی را اعمال کنند. به هر حال اینها راهکارهایی است که وزارت ارتباطات و سازمان تنظیم مقررات می‌توانند در نظر بگیرند تا اپراتورها دچار ضرر نشود، چرا که با کاهش درآمد اپراتورها دولت بیشتر ضرر خواهد کرد.وی ادامه داد: اکنون به طور مثال سازمان تنظیم مقررات براساس برنامه‌ی بودجه موظف است برای سال جاری پنج هزار میلیارد تومان به خزانه دولت واریز کند که قاعدتا بخشی از منابع تامین این رقم به اپراتورها مربوط می شود و اگر درآمد اپراتورها کاهش پیدا کند قطعا مشکلات متعددی ایجاد خواهد شد.مدیر عامل شرکت ارتباطات سیار در بخش دیگری از صحبت‌های خود در پاسخ به این سوال ایسنا که با توجه به فعالیت چندین ساله‌اش در حوزه اپراتوری و داشتن تجربه کار با چندین وزیر اکنون فعالیت وزیر ارتباطات فعلی را چگونه ارزیابی می‌کند و انتقادات مختلفی که از سوی نمایندگان مجلس مطرح شده را تا چه اندازه منطقی می‌داند، توضیح داد: خیلی در جریان ریز صحبت‌هایی که صورت گرفته نیستم اما طبق آنچه در رسانه‌ها منتشر شده تاکید نمایندگان بیشتر به دلیل تاخیر در راه‌اندازی شبکه ملی اطلاعات بوده است که البته باید توجه داشت شبکه ملی اطلاعات هم از طریق اپراتورها توسعه پیدا می‌کند.وی ادامه داد: به عبارت دیگر زمانی که اپراتورها سرمایه‌گذاری می‌کنند و در حوزه اینترنت فعالیت می‌کنند بسترها برای راه‌اندازی این شبکه آماده می‌شود، چرا که با دیتای GPRS و سرعت 100 کیلوبایتی آن نمی‌توان راه‌اندازی طرحی مانند شبکه ملی اطلاعات را توجیه کرد.وی همچنین اظهار کرد: برهمین اساس هرچه سریع‌تر شبکه اپراتورها توسعه پیدا کند، روند پیشرفت در این شبکه هم سریع‌تر خواهد بود به همین دلیل زمانی که پروانه اپراتورها با تاخیر ارائه می‌شود قطعا در پیشرفت این شبکه نیز تاخیر‌هایی ایجاد می‌شود.  	