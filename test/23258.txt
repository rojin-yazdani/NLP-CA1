رییس سازمان بسیج مستضعفین در پیام تبریکی به مناسبت اغاز سال 1390 ،  بر ضرورت بکارگیری ظرفیت‌ها و استعدادهای بسیجیان برای تحقق جهاد اقتصادی تاکید کرد. به گزارش ایسنا ،  متن کامل پیام سردار محمدرضا نقدی به شرح ذیل است :   بسم الله الرحمن الرحیم خدای کریم را سپاس که بهار طبیعت دیگری را ارزانی داشت تا سالی دیگر به حلول بهار حقیقت نزدیک‌تر شویم. سال نو را با سلام به انکه حیات دوباره طبیعت و لطافت بهار ،  قائم به اوست و سلام بر بزرگ پرچمدارش امام خامنه‌ای عزیز اغاز می‌کنیم. خدا را سپاس که توفیق دوره دیگری از زندگانی مفتخر به شرافت بسیجی را عطا فرمود و سلام بر بسیجیان جهان اسلام که قیام شکوهمندشان امید به فرج را به اوج رسانده است. هر چند پرپرشدن شقایق‌ها شیرینی نوروز را از کام‌ها ربوده است ،  رویش این شکوفه‌های خون رنگ ،  بوی بهار وصل می‌دهد و نوید بخش میوه‌های شیرینی است که همه تلخی‌ها را از کام‌ها خواهد زدود. خدا را سپاس که این بیداری اسلامی را موهبت فرمود و درود بر شهیدان و جانبازانی که مسیر تعالی و پیشرفت را پیش روی امت اسلامی گشودند و سلام برخانواده‌های صبورشان که با استقامت در این راه ،  زینب‌وار منادیان پیام حسینیان زمان شدند. سال جدید را در حالی اغاز می‌کنیم که بار سنگین حمایت از امت اسلامی به صحنه امده در نبرد با استکبار ؛  بر بار مسوولیت حراست از میراث گران‌سنگ شهیدان و وظیفه ساختن نظام الگو افزون گشته و بسیجیان رسالت سنگین‌تری را بر دوش دارند. در مسیر ساختن نظام الگو ،  بنا بر امر ولایت ،  امروز تکلیف بزرگ جهاد اقتصادی پیش روی ماست ؛  تکلیفی که همه اقشار و اصناف بسیجی در ایفای ان نقش بر عهده دارند :  روحانیون و اساتید بسیجی با تبیین درست اقتصاد اسلامی و تحریض به ان با ارائه الگوی عملی این جهاد در زی طلبگی خود اساتید و دانشجویان بسیجی با تلاش فزاینده تحقیقاتی و برداشتن گام‌های جهشی در مسیر خودکفایی و قطع وابستگی‌های علمی و فنی فرهنگیان بسیجی با اموزش راه و رسم خودباوری و استقلال و تربیت کودکان و نوجوانان و جوانان با عشق به کار وخدمت در رعایت الگوی مصرف مدیران وکارمندان بسیجی ادارات با ارتقا بهره‌وری و سلامت اداری ،  کاستن از هزینه‌های دولت ،  تسهیل گردش کارها بویژه فرایندهای اشتغال و کارافرینی و پرهیز از اسراف و تجمل‌گرایی. اصناف و بازرگانان بسیجی با ترویج کالاهای ایرانی و چرخش بسوی تجارت صادرات محور ،  به جای بازار واردات محور. کارافرینان واصناف بسیجی با کمک به جوانان در سرمایه‌گذاری‌های مولد و راه‌اندازی تعاونی‌ها و مهندسان ،  صنعتگران وکارگران بسیجی با افزایش بهره‌وری و کاهش قیمت تمام شده و ارتقاکیفیت تولید. مهندسان ،  کشاورزان و عشایر بسیجی با تحول در بهره‌برداری از منابع اب و عملی کردن شیوه‌های کاشت ،  داشت و برداشت و هنرمندان بسیجی با دمیدن روح تعهد و عشق به کار ،  تولید ،  خدمت و ترسیم جلوه‌های زیبای خودباوری و خودکفایی و قبح اسراف و تبذیر مبلغان بسیجی و بسیجیان رسانه با اهتمام جدی به اموزش همگانی راه و رسم جهاد اقتصادی و تقویت انگیزش عمومی در این مسیر و زنان بسیجی با ترویج الگوی مصرف اسلامی. طلاب ،  دانشجویان و دانش‌اموزان و همه جوانان بسیجی با گسترش کمی وکیفی بسیج سازندگی و مشارکت هر چه فعال‌تر در سازندگی کشور و الگوسازی خدمت بدون مزد و منت. دولتمردان بسیجی با مدیریت جهادی اصلاح بانکداری ،  توزیع عادلانه ثروت ،  کاهش هزینه‌های اداری و همه احاد بسیجیان با کار هرچه بهتر و بیشتر و مصرف هرچه کمتر و بهینه. اما جهاد یعنی بذل جان و مال و استعدادها در جهت رفع موانع و دفع دشمنان در مسیر وصول به هدف متعالی و این مهم از عهده انسان‌های ساخته نشده برنمی‌اید. شکی نیست که بسیجیان در لبیک به امر مولای‌شان ،  امسال همه استعدادهای خود را برای تحقق جهاد اقتصادی بکار خواهند بست اما باید بدانیم جهاد اقتصادی ،  همت وکار مضاعف ،  اصلاح الگوی مصرف ،  نواوری وشکوفایی و …  و همه عناوینی که در راستای ایجاد یک جامعه اسلامی الگو ،  سال‌ها به ان نامیده شده و خواهد شد ،  به تکلیف مهم‌تری وابسته است که اگر تحقق نیابد در به ثمر رساندن این عناوین هم ،  موفقیت مورد انتظار کسب نخواهد شد. شکل دادن به یک نظام الگو و بسط ان به جامعه الگوی اسلامی فرمولی نیست که هرکس به ان دست یافت بتواند انرا عملی کند. نظام اسلامی فقط به دست انسان‌های ساخته شده بنا می‌شود و جامعه اسلامی از انسان‌های مومن و با تقوا شکل می‌گیرد و اگر همه ما در انتظار موعودیم ،  موعود ما خود در انتظار پرورش یافتن یاران صالحی است که از عهده این مهم برایند. از همین روست که سالها با هر عنوانی می‌ایند و می‌روند ولی این مطالبه ثابت ولی امر از ما بسیجیان در همه سال‌هاست که خود را بسازیم ،  ازگناه دوری کنیم ،  تزکیه شویم ،  معرفت دینی خود را تعمیق بخشیم و در مسیر درست تربیت و تعالی قرارگیریم. حلقه‌های تربیتی ،  معرفتی و بصیرتی صالحین الگوی مناسبی است که انشاالله امسال همه بسیجیان فعال در ان گرد خواهند امد تا هم از این طریق ،  هر روز خود را قویتر کنند و برای هر جهادی مهیاتر شوند و هم با ایجاد این تشکل معنوی بتوانند بطور دست جمعی و تشکیلاتی برای انچه در امر پیشبرد جهاد اقتصادی است مشارکت فعال داشته باشند. از خدای سبحان می‌خواهم به ما توفیق دهد در تحقق این تشکل بزرگ معنوی که زیر بنای همه جهادها و مهم‌تر از همه ساختن انسان‌های اماده سربازی مخلصانه امام عصر عجل الله تعالی فرجه الشریف است ،  وظیفه خود را به نحو احسن اجرا کنیم و بزودی شاهد تحقق این وعده الهی باشیم که فرمود :  ان الارض یرثها عبادی الصالحون. والسلام علیکم ورحمه الله و برکاته برادر بسیجی شما :  محمدرضا نقدی