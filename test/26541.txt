داریوش قنبری نماینده مردم ایلام در مجلس شورای اسلامی و سخنگوی فراکسیون خط امام  ( ره )   ( اصلاح طلبان )  مجلس شورای اسلامی در گفتگو با اعتدال ،  تصریح کرد :  در دوران اقای احمدی نژاد نه تنها شغل جدیدی ایجاد نشده است  ،  بلکه مشاغل قبلی هم از دست رفته اند.وی افزود :  شاید خیلی از مدیران دولت برای موفق جلوه دادن خود امارهایی را اعلام کنند  ،  اما بنده این امارها را فاقد مبنای دقیق می‌دانم و با توجه به مشاهدات حوزه انتخابی خودم می‌گویم این امارها  ،  امارهای درستی نیست و با واقعیت‌های موجود هماهنگی ندارند.قنبری خاطرنشان کرد :  بحث ازاد سازی یارانه‌ها در اشتغال تاثیر داشت ،  اما در 5 تا 6 سال اخیر بحثی مهمی که باعث از دست رفتن فرصت شغلی شده است  ،  نحوه هزینه کردن‌های غیر علمی و نابجای منابع نفتی کشور است.سخنگوی فراکسیون اقلیت ادامه داد :  هر سال میزان واردات ما رو به افزایش است و در سال جاری گفته می‌شود حدود 70 میلیارد دلار واردات داریم ؛  با این روند بخش اعظم درامد نفتی باید تماما هزنیه واردات شود و اینجا دیگر پولی باقی نمی‌ماند که سرمایه گذاری در تولید داشته باشیم.وی افزود :  سرمایه گذاری مولد تعطیل است و وقتی هم سرمایه گذاری تعطیل باشد  ،  به وضعیت کنونی می‌رسیم که تبدیل به جزیره وارداتی شده‌ایم و با این روند  ،  قطعا شغل‌های موجود از دست خواهد رفت.قنبری در خاتمه گفت :  در سال گذشته نرخ رشد اقتصادی در حدود یک درصد بوده  ،  در حالی که برخی از همسایه‌های جنوبی ما مثل قطر بیشترین رشد اقتصادی در جهان را داشتند و این در حالی است که ما بر اساس سند چشم انداز باید قدرت اول منطقه شویم  ،  اما با این رشد لاک پشتی که داریم  ،  دور نمای رسیدن به ان چشم انداز بسیار تیره است.