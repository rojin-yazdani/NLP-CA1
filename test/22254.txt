با صعود پاری سن‌ژرمن و یوونتوس نیمی از تیم‌های مرحله یک چهارم نهایی لیگ قهرمانان اروپا مشخص شدند.به گزارش خبرگزاری دانشجویان ایران  ،  در پارک دوپرنس شهر پاریس ،  پاری سن ژرمن که در بازی رفت توانسته بود در اسپانیا حریفش والنسیا را دو بر یک شکست دهد و با اندوخته‌ای مطمئن پای به این مسابقه گذاشته بود در نهایت برابر والنسیا به نتیجه یک بر یک رسید.در این دیدار شاگردان کارلو انجلوتی بدون زلاتان ابراهیموویچ محروم بازی را در دست گرفت. انها چندین بار می‌توانستند با حرکات خاویر پاستوره و ازگوئل لاوتزی به گل برسند که موفق نبودند. والنسیا مهمان نیز در این دیدار می‌توانست به گل برسد. یوناس و سولدادو نیز بازیکنان والنسیا بودند که موقعیت هایشان در این دیدار راه به جایی نبرد تا نیمه نخست این دیدار با نتیجه صفر بر صفر به پایان برسد.در نیمه دوم خوناس در دقیقه 55 والنسیا را با شوت دیدنی و سنگین خود جلو انداخت. برتری والنسیا خیلی دوام نداشت و پاری سن ژرمن موفق شد دقیقه 66 به گل برسد. حرکت کوین گامیرو توپ را در مقابل ازگوئل لاوتزی قرار داد و این مهاجم ارژانتینی نیز در دو مرحله موفق شد گلزنی کند تا کار به تساوی کشیده شود. پس از این گل والنسیا توپ و میدان را در اختیار گرفت اما نتوانست از دفاع مستحکم پاری سن ژرمن عبور کند.در دیگر دیدار این مرحله یوونتوس که در بازی رفت در اسکاتلند با سه گل به برتری رسیده بود ،  در تورین نیز موفق شد سلتیک را شکست دهد. برای بیانکونری در این دیدار الساندرو ماتری در دقیقه 24 گل زد. در ادامه مسابقه بازیکنان سلتیک که امیدشان برای پیروزی در این بازی کمرنگ‌تر شده بود حملات جسته و گریخته‌ای را روی دروازه بوفون انجام داد اما نتوانست به گل برسد تا نیمه نخست این دیدار با یک گل به سود میزبان به پایان برسد. در نیمه دوم فابیو کواگلیارا که زمزمه جدایی‌اش از تورین به گوش می‌رسد در دقیقه 65 توانست گل بعدی یوونتوس را به ثمر برساند تا بازی 2 بر 0 به سود یوونتوس تغییر کند تا پس از حذف منچستر یونایتد یک تیم دیگر بریتانیایی نیز از لیگ قهرمانان اروپا حذف شود و فعلا تنها ارسنال باقی بماند.به این ترتیب تاکنون تیم‌های رئال مادرید  ،  بوروسیا دورتموند  ،  یوونتوس و پاری سن ژرمن توانستند نیمی از تیم‌های مرحله یک چهارم نهایی لیگ قهرمانان اروپا را تشکیل دهند.ادامه بازی‌های مرحله یک هشتم نهایی لیگ قهرمانان اروپا هفته اینده برگزار می‌شود.