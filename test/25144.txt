مدیر مسئول نشریات خبر اعلام کرد :  روزنامه خبر جنوب و نشریه سیاحت و تجارت در همه روزهای تعطیل نوروز منتشر می‌شوند. به گزارش فارس ،  حسین واحدی پور مدیر مسئول نشریات خبر در نامه‌ای اعلام کرد :  مردم کشور اسلامی ایران در روزهای حساس کنونی که هشتمین دوره انتخابات مجلس شوای اسلامی است و شور و هیجان بیشتری به ان داده شده است ،  اشتیاق فراوانی به کسب خبر از رویدادهای مهم دارند. در این نامه واحدی امده است :  با توجه به تعطیلی ایام نوروز ،  نبود وسیله مکتوب ارتباط جمعی می‌تواند بسیار مشکل‌ساز باشد ،  به همین خاطر روزنامه خبر جنوب و نشریه سیاحت و تجارت از انتشارات مؤسسه خبر با درک حساسیت مسئله برای تامین خواست مردم در تمام ایام تعطیلات از  ( روز چهارشنبه 29 اسفند 86 تا چهارشنبه 14 فروردین 87 )  تنها نشریات کشور خواهند بود که بدون هیچ گونه تعطیلی ،  انتشار خود را همچنان ادامه خواهند داد و حتی در روزهای جمعه  -  اول فرودین و 13 فروردین نیز این وظیفه خطیر را انجام و با توزیع سراسری و همچنین کشورهای عربی حوزه خلیج فارس ،  مردم و به ویژه میهمانان نوروزی را در جریان اخرین رویدادها و گزارش‌های خبری روز قرار می‌دهند. مدیر مسئول نشریات خبر افزود :  به این منظور همکاران سرویس خبری روزنامه نیز به صورت کشیک انجام وظیفه می‌کنند.