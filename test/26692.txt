شورای عالی جمعیت هلال‌احمر ،  سید مسعود خاتمی رئیس فعلی این جمعیت و ابوالحسن فقیه ،  رئیس سازمان بهزیستی کشور را به عنوان کاندیداهای تصدی سمت ریاست هلال‌احمر به ریاست جمهوری معرفی کرد.به گزارش فارس  ،  جلسه نهایی شورای عالی جمعیت هلال‌احمر صبح امروز به منظور انتخاب دو نفر کاندیدا برای معرفی به رئیس جمهور برای تصدی سمت ریاست جمعیت هلال‌احمر برگزار شد.در این جلسه سید مسعود خاتمی ،  رئیس فعلی جمعیت هلال‌احمر به عنوان نفر نخست در اخذ رای و ابوالحسن فقیه رئیس سازمان بهزیستی کشور به عنوان نفر دوم در اخذ رای برای کاندیدای انتصاب ریاست جمعیت هلال‌احمر برگزیده شدند.بر این اساس اسامی این دو کاندیدا برای انتخاب یک نفر از بین انها از سوی رئیس جمهوری و صدور حکم ریاست جمعیت هلال احمر معرفی می‌شود.