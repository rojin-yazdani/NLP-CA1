شب‌ها و روزهای ماه مبارک رمضان با همان سرعتی که به ما رسیدند ،  دارند از ما دور و دورتر می‌شوند. ازشبهای قدر هرچند این اصطلاح صحیح نیست و ما یک شب قدر بیشتر نداریم که از هزار ماه برتر و والاتر است فقط یک شب ،  ان هم بر اساس انچه از روایات معصومین علیهم السلام برداشت شده و می‌شود شبی که در ان بیشتر از شبهای دیگر دهه سوم این ماه عزیز احتمال قدر بودن ان می‌رود و اصلی‌ترین انهاست یعنی ،  شب بیست وسوم ،  باقی مانده است .وقتی ماه مبارک رمضان به دهه سوم خود می‌رسد و به خصوص پس از شب قدر بیست و سوم دیگر با حسرت می‌توان گفت که این ماه رمضان هم بر ما گذشت و یا به تعبیر بهتر ما از ماه رمضان گذشتیم !  ماهی که از ابتدای خلقت ،  و برای امتهای قبل از ما همواره بوده و برای امتهای پس از ما همواره خواهد بود .این همه رمضان بر من و ما گذشت ،  به دور از اقایی که نمی‌دانیم شب قدر خود را در کدام گوشه این زمین که وی حجت خدا و ولی او بر همه خلائق و موجودات ان و بلکه در تمام عالم هستی ،  اعم از انسان و غیر انسان است ،  سپری کرده است .این همه رمضان بر من و ما گذشت و وجود مبارک امام زمان در کشور ما ایران که با نام و راه و رسم علی و اولاد او عشقبازی کرده و می‌کند و مفتخر است که شیعه و پیرو او و فرزندان پاک اوست در منزل خود و در جمع اعضای خانواده‌اش ،  که در میان جوامع بشری در کنار مولای ما زندگی می‌کنند و کمتر کسی را یارای دسترسی به انان است ،  و یا در کنار دوستان خالص و شیعیان مخلص و امتحان داده‌ای که حتی نزدیکترین افراد به انها از تشرفشان به محضر مولای عالم وجود و رابطه بین عالم غیب و شهود خبری نداشته و ندارند به پای سفره‌های افطار نشست و ما از محضر او دور بودیم .این همه رمضان بر من و ما گذشت و ما دور از مکانی ماندیم که افتخار ان را پیدا کرده تا اخرین فرزند علی در عالم هستی روزها و شبهای نورانی و معطر خود را در ان سپری کرده و بکند. مکانی که به دلیل استقرار ان وجود مبارک در ان ،  محل نزول و صعود حضرت روح ،  که بزرگترین موجود مقرب الهی است که بعضی ان را جبرائیل و بعضی دیگر فرشته‌ای با جایگاهی والاتر و بالاتر از وی دانسته‌اند ،  و محل فرود و اوج میلیونها فرشتگانی شده است که در شب قدر به زمین نازل می‌شوند تا مقدرات و سرنوشت یک سال نه تنها انسانهای کره زمین و غیرزمین !  بلکه تمامی موجودات عالم هستی را به محضرش عرضه بدارند تا ایشان که جانشین و خلیفه خدا در زمین و غیر زمین است مقدرات نوشته شده برای عالم هستی را مشاهده فرمایند و مقدراتی که مشیت حضرت حق برای بندگان خود اعم از انسان و غیر انسان که بر اساس ایه قران همه موجودات زمین و اسمان عبد خداوند هستند رقم زده ،  به نظر مبارک و تایید ایشان رسانده شود .این همه رمضان بر من و ما گذشت و اعمال بد ما ،  ما را از ان وجود مبارک که دوست داشتنی‌ترین موجود در میان موجودات عالم هستی و عصاره فضائل و دارنده مناقب نیکان و صالحان پیش از خود است دورتر و دورتر نمود .این همه رمضان بر من و ما گذشت و شاید بگذرد ،  بی ان که در بعضی از ما عزم و اراده‌ای پدید‌اید که با ترک اعمال و رفتارهایی که مشاهده انها برای ان حضرت که به مثابه چشم عالم خدا در خلقت است و انگونه که خود فرموده‌اند هیچ امری از دید و نظر مبارک ایشان دور نمانده و نمی‌ماند بسیار سخت و نارواست و جایگزینی اعمالی نیک و پسندیده به جای این اعمال ناپسند حضرت ،  که گل لبخند را بر لبهای زیبای او که زیباترین و نورانی‌ترین موجود عالم هستی است نشانده و می‌نشاند بخواهیم به محضر ایشان تقربی داشته باشیم .این همه رمضان بر من و ما گذشت و ما غرق در دریاهای رحمت و فضل وجود و بخشش خدای مهربانی قرار گرفتیم که در این ماه شریف خلعت مهمانی خویش را بر اندام عالم وجود پوشانید تا به یمن این مهمانی و ضیافت ،  بندگان عاصی و دور مانده از استان بندگی خود را بیامرزد و اندکی از شهد مناجات با خویش را در کام جان انها بنشاند و مستی وصالش را به انان بچشاند .خدایا !  ماه تو دارد از میان ما می‌رود ،  ماهی که بندگانی در ان با ترک خود و دست شستن از خود و غیر تو و پاک کردن دلی که فقط جای توست و بس ،  به وصال تو رسیدند و با ذکر حقیقی مدام خود که ذات جان انان شده است !  همنشین تو شدند و بر قله رفیع خشنودی و رضایت تو جای گرفتند .بارالها ،  چه کنیم اگر پس از این ماه بدون کسب توشه تقوای پرهیز از گناهان و کسب تقوای ستیز با شیاطینی که فرشتگان زندانبان انها پس از غروب اخرین روز این ماه شریف ،  غل و زنجیر از پایشان باز می‌کنند و انها با حرص و ولع و تحمل سختی ناشی از یک ماه در غل و زنجیر بودن ناتوانی در گمراهی بندگانت دوباره و همانند سالهای قبل به جان انها که نخواستند یا نتوانستند از این ضیافت تو بهره‌ای داشته باشند بیفتند و با کینه‌ای که از تو و ما بندگان تو دارند در صدد ان برایند تا هر انچه که در این ماه در پرتو فضل و رحمت و کرم تو بدست اورده‌ایم را در معرض فنا و نیستی و نابودی قرار دهند و بر ویرانه‌های کاخهای عزم و اراده‌ای که با مرحمت تو بنیان کرده‌ایم ،  مستانه بساط پایکوبی راه بیندازند .پروردگارا ،  ما پس از گذشت این همه رمضان و روزه و ریاضت و روضه و عبادت و دعا و شب زنده داری ،  هنوز ،  حریف شیطان وجودی خود نشده ایم. بزرگان ما گفته و می‌گویند که شیطان ،  سگ درگاه توست و سگ درگاه ،  به اهل خانه و اشنایان صاحب خود ،  کاری ندارد .خدایا به حرمت علی که قسم و سوگند که در نظر رسول گرامی تو سوگندی ،  نزد تو از ان بالاتر و والاتر نیست و ان وجود شریف و مبارک هرگاه حاجتی به درگاه تو داشت تو را به حرمت برادرش ،  علی سوگند می‌داد تا حاجت او را براوری ،  در این محدود روزهای باقی مانده از ماه رمضان ،  همان گونه که در این ایام ،  بعضی از بندگان سعادتمند را در زمره بندگان مخلصی قرار دادی که دیگر شیاطین را یارای وسوسه و تصرف در مملکت الهی شده وجود انان نیست ،  ما را نیز در زمره بندگان مخلص و خالص شده از خویش ،  بپذیر و به مقام ترک خویش و فنای در خودت برسان که فرموده‌اند : کمال اخلاص ،  در ان است که بنده مخلص و خالص شده ،  حتی از اخلاص خویش هم خلاص بشود !  یعنی انگونه وجود خود را در محضر حق فانی ببیند و در مقام فنای حضرت حق مستغرق شود که دیگر برای خود ،  ان ظرف وجودی را قائل نباشد تا بخواهد گوهر نایافتنی اخلاص به حق را در درون ان جای دهد ! بیا و هستی حافظ ز پیش او بردار که با وجود تو کس نشنود ز من که منم