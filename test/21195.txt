بشار اسد با تاکید بر بهبودی نسبی وضعیت امنیتی ،  اگاهی ملت سوریه را دلیل شکست نقشه‌های دشمنان برای سرنگونی این کشور دانست.به گزارش ایسنا ،  بشار اسد ،  رئیس‌جمهوری سوریه در گفت‌وگویی که یکشنبه شب از شبکه دولتی این کشور پخش شد ،  با تاکید بر اینکه چیزی به عنوان راه‌حل امنیتی در سوریه وجود ندارد ،  تصریح کرد :  راه‌حل سیاسی تنها راهکار برای خروج از بحران کنونی کشور است. اگر ما دنبال راه‌حل سیاسی نبودیم ،  همان روزهای اول شروع حوادث ،  اقدام به انجام اصلاحات نمی‌کردیم. ما در کمتر از یک‌هفته اصلاحات زیادی را اعلام کردیم.اسد با تاکید بر برخورد شدید با خشونت‌های اخیر این کشور و عاملان ان ،  اظهار کرد :  سازمان‌های مسئول حفظ امنیت باید خشونت‌ها را در سوریه به پایان برسانند.وی با اشاره به اینکه طی مدت اینده قوانین جدیدی صادر خواهد شد ،  عنوان کرد :  سوریه هم‌اکنون در مرحله انتقالی قرار دارد ،  ما انتخابات زودهنگام و بازبینی قانون اساسی پیش رو داریم و انجام گفت‌وگو ،  امری ضروری برای این مرحله است ،  هم‌اکنون نیز امادگی‌ها جهت انجام گفت‌وگوها در سطح استان‌ها در حال انجام است.رئیس‌جمهوری سوریه با تاکید بر اینکه همه انهایی که در جنایت‌ها علیه شهروندان این کشور دست داشتند ،  مجازات خواهند شد ،  اظهار کرد :  مطمئن باشید که هیچ گناهکاری چه نظامی و چه غیر نظامی ،  تبرئه نخواهد شد و هیچ فرد بیگناهی نیز مورد مواخذه قرار نخواهد گرفت.اسد در مورد واکنش‌های منفی غربی‌ها نسبت به اصلاحات اعلام شده در سوریه ،  تصریح کرد :  اصلاحات از دیدگاه کشورهای استعمارگر غربی بدین معناست که هر انچه می‌خواهند را به انها بدهید و از همه حقوق خود دست بکشید و این چیزی است که نه در شرایط کنونی و نه در هر شرایط دیگری ،  انها حتی خوابش را نیز نخواهند دید.رئیس‌جمهوری سوریه در مورد دعوت اخیر همتای امریکایی خود ،  باراک اوباما ،  از وی برای کناره‌گیری از قدرت ،  اظهار کرد :  ما جوابی به اوباما ندادیم تا به وی نشان دهیم که سخنانش بی‌ارزش است. رابطه سوریه با غرب در واقع رابطه درگیری بر سر حاکمیت است ،  چراکه غربی‌ها می‌خواهند حاکمیت را از کشورهای دیگر از جمله سوریه بردارند ،  در حالی که ما بر حاکمیت خود تاکید داریم.وی در مورد احتمال حمله نظامی به خاک سوریه توسط غربی‌ها ،  تصریح کرد :  سوریه همه فشارها و تهدیدهای خارجی پس از اشغال عراق توسط امریکا را رد کرده و هر عملیات نظامی که در این مرحله علیه سوریه انجام شود ،  پیامدهایی خواهد داشت که غربی‌ها نمی‌توانند ان را تحمل کنند.اسد در مورد موضع‌گیری‌های اخیر ترکیه در مورد تحولات سوریه و رابطه دو کشور نیز اظهار کرد :  ما به هیچ کشوری در جهان اجازه نمی‌دهیم که در تصمیم‌گیری‌هایمان دخالت کند. ما به موضع‌گیری ترکیه از چند زاویه نگاه می‌کنیم. شاید این موضع‌گیری به خاطر اهمیتی باشد که انها برای سوریه قائل هستند که در این صورت ما از ان تقدیر می‌کنیم ،  شاید به دلیل نگرانی از تاثیر به مشکلات سوریه بر ترکیه باشد که این یک نگرانی طبیعی است ،  اما احتمال سوم این است که انها بخواهند نقش سرپرست ،  معلم و یا بازیگر اصلی در مساله سوریه را برعهده بگیرند که این مساله را رد می‌کنیم و ما به هیچ‌کس در هیچ جای جهان از جمله ترکیه اجازه نخواهیم داد که این نقش را برای سوریه بازی کند.وی با تاکید بر اینکه ملت سوریه همواره بحران‌ها را قدرتمندتر از گذشته پشت سر می‌گذارد ،  تصریح کرد :  این بحران قدرت بیشتری به سوریه خواهد داد. من احساس نگرانی نمی‌کنم و به کسی توصیه نمی‌کنم که نگران باشد بلکه به همه انهایی که نگران هستند ،  اطمینان می‌دهم که اسوده خاطر باشند.رئیس‌جمهوری سوریه با اشاره به قوانین اخیری که در این کشور صادر شده ،  از جمله قانون انتخابات ،  احزاب و لغو حالت فوق‌العاده ،  اظهار کرد :  طی ماه رمضان نیز قانون رسانه‌ها صادر می‌شود. پس از ان کمیته‌ای جهت بررسی قانون اساسی تشکیل خواهد شد که اعضای ان حداقل سه ماه و حداکثر شش‌ماه برای این کار لازم دارند و به احتمال زیاد طی ماه فوریه اینده نیز انتخابات پارلمانی برگزار خواهد شد.اسد در مورد ادعای بعضی‌ها مبنی بر اینکه اعطای شناسنامه به کردهای سوریه به دلیل نگرانی از بحران این کشور بوده است ،  تصریح کرد :  در واقع ما این مساله را در سال 2002 و هنگامی که من از شهر حسکه بازدید کردم مورد بررسی قرار دادیم ،  اوایل سال 2004 این قانون اماده شد اما برخی حوادث پیش‌امده در حسکه و قامشلی د رماه مارس 2004 و تلاش برخی گروه‌ها و افراد جهت سواستفاده از این مساله باعث شد که روند اعطای شناسنامه به کردها متوقف شود و در نهایت امسال این قانون صادر شد.رئیس‌جمهوری سوریه هم‌چنین در مورد احتمال لغو ماده هشت قانون اساسی این کشور که حزب بعث را حزب حاکم می‌داند ،  اظهار کرد :  ماده هشت قانون اساسی نیاز به بررسی دارد همان‌طور که سایر مواد این قانون نیز نیازمند بررسی هستند. بازنگری در ماده هشت قانون اساسی بدون بازنگری کلی این قانون بی‌معنی و بی‌فایده است.وی در مورد تحریم‌هایی که کشورهای اروپایی و غربی علیه سوریه اتخاذ کرده‌اند ،  تاکید کرد :  سوریه هرگز گرسنه نخواهد شد چراکه به خودکفایی رسیده است ،  هم‌چنین موقعیت جغرافیایی این کشور برای اقتصاد منطقه از اهمیت زیادی برخوردار است و محاصره سوریه و تحریم ان ،  زیان زیادی به سایر کشورها خواهد رساند ،  به همین خاطر نباید نسبت به این مساله نگران باشیم.