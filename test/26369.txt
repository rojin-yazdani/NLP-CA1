نماینده مردم سراوان در مجلس از شهادت 17 نفر از مرزبانان ناجا در حادثه تروریستی روز گذشته سراوان خبر داد و گفت که برخوردی جدی و قاطع و فوری با تروریست‌ها مطالبه جدی مردم از نیروهای مسلح است.هدایت‌الله میرمرادزهی نماینده مردم سراوان در خانه ملت در گفت‌وگو با خبرگزاری فارس با اشاره به شهادت تعدادی از مرزبانان ناجا در حادثه تروریستی روز گذشته در مناطق مرزی کشور  ( گزبستان )  ،  گفت :  متاسفانه در این حادثه تروریستی 17 نفر از مرزبانان ناجا به شهادت رسیدند و 7 نفر از انان مجروح شدند.وی افزود :  مردم سراوان این اقدام تروریستی دشمنان ملت ایران را محکوم کرده و خواستار رسیدگی فوری ،  قاطع و جدی مسئولین ذی‌ربط به این حادثه تروریستی هستند.نماینده مردم سروان در مجلس اظهار داشت :  حادثه تروریستی روز گذشته شهرستان سراوان از طریق مجلس و دولت در حال پیگیری است.