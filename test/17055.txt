غلامرضا انبارلویی در روزنامه رسالت نوشت : دولت یازدهم در نخستین روزهای استقرار در توجیه ناتوانی خود از وعده غیرقابل عمل اصلاح امور طی 100 روز و در حرکتی نادرست با اعلام خزانه خالی با خالی کردن پشت تیم مذاکره کننده با 1 + 5 و در اقدامی ناروا در توزیع سبد کالا چهره عمومی کشور را به گونه‌ای مشوه و سیاه نشان داد که گویی در طی هشت سال گذشته مردم در اوج فقر و مسکنت با فقر و گرسنگی روزگار می‌گذراندند و دولت یازدهم وارث دولتی است که هیچ کار مثبتی برای مردم نکرده و فرد منتخب فرشته‌ای است که از اسمان نازل گردیده است.اما عملکرد مالی دولت در همین حد قابل مشاهده برای عموم  ( نه طی حسابرسی‌های جامع توسط حسابرس مستقل )  نشان داد که مردم در اعتماد به دولت و اظهاراتش باید به دیده‌ای ورای انکه نمایانده می‌شود و در تبلیغات بزرگنمایی و یا سیاه‌نمایی می‌شود نگاه کنند به دلیل انکه : 1 -  مردم از خود می‌پرسند اگر خزانه کشور خالی است ،  از کدام محل اعتباری میلیاردها ریال هزینه صرف ارسال پیامک تبریک عید از سوی رئیس‌جمهور به مردم می‌شود. ایا طبق قانون هرگونه اگهی تبریک و تسلیت از محل وجوه دولتی در جراید ممنوع نیست ? 2 - اخبار نگران‌کننده‌ای از سوی برخی از مطلعین می‌رسد که هزینه‌های کلانی صرف تغییر کاشی‌ها و دکوراسیون ،  استخر سرپوشیده و جکوزی مورد استفاده مقامات ،  وزرا و مدیران عالی رتبه در مقر نهاد در خیابان پاستور می‌شود. ایا این اخبار موثق است یا نیست ?  اگر هست چرا و اگر نیست چرا تکذیب نمی‌شود ? 3 -  اخبار نگران‌کننده‌ای از سوی برخی از مسئولین وزارتخانه‌ها و شرکت‌های دولتی می‌رسد که پاداش‌های انچنانی و یا کارت‌های هدیه ،  هزینه تغییر دکوراسیون و مبلمان دفاتر و تهیه اتومبیل‌های گران قیمت برای مدیران می‌شود که در شرایط تشدید تحریم‌ها و تورم و گرانی که مردم با ان دست به گریبان هستند ،  همخوانی ندارد که هیچ ،  معقول و منطقی هم نیست. ایا این اطلاعات درست است ?  اگر هست ،  چرا تکذیب نمی‌شود تا بر اعتماد مردم به دولت بیفزاید.4 -  نگارنده یکی از اسناد مثبته این‌گونه هزینه‌های غیرضروری را که نه دولت می‌تواند منکر ان شود و نه طرفداران دولت قادر به تکذیب ان هستند به شرح زیر رونمایی می‌کند به امید انکه تداوم چنین رویکردی را متوقف نماید تا نگارنده مجبور نباشد به رونمایی از سایر نمونه‌های انچنانی در مقالات اتی متوسل شود.هیئت وزیران در جلسه 7 / 12 / 92 بنا به پیشنهاد معاونت برنامه‌ریزی و نظارت راهبردی رئیس‌جمهور و به استناد اصل یکصد و سی و هشتم قانون اساسی جمهوری اسلامی ایران تصویب کرد : خرید دو دستگاه خودروی سواری شاسی بلند خارجی توسط معاونت برنامه‌ریزی و نظارت راهبردی رئیس‌جمهور از محل اعتبارات مصوب مربوط و با رعایت سایر قوانین و مقررات مجاز است.  ( 1 ) 5 -  سخن اینجاست که ایا صنعت خودروسازی کشور محصول خودرویی با مشخصات شاسی بلند تولید داخل ندارد که هیئت وزیران یعنی جمع 18 وزیر متوسل به اصلی از اصول قانون اساسی شده‌اند تا دو سواری خارجی را زیر پای دو معاون رئیس‌جمهور بیندازند ? 6 -  قانون حداکثر استفاده از توان فنی مهندسی کشور چنین اشعار می‌دارد که انچه را که در داخل کشور قابل ساخت است از تولیدکننده ایرانی بخرید نه از خارجی ! 7 -  دولت مردم را از یک سو تشویق می‌کند که از دریافت میلیاردها ریال یارانه حق مکتسبه حاصل از قانون هدفمندی یارانه‌ها انصراف دهند و به کم قانع باشند. مردم چگونه این توصیه و تشویق را باور نمایند وقتی برخی کارگزاران دولتی به کمتر از خودروی خارجی و سواری شاسی بلند رضایت نمی‌دهند.8 -  ایا دولتی که به مردمی که با سیلی صورت خود را سرخ نگه داشته‌اند می‌گوید از دریافت یارانه صرف نظر کن ،  نمی‌تواند به کارگزار و مدیر منصوب خود بگوید از خرید خودروی سواری خارجی شاسی بلند منصرف شو ! 9 -  مردم چگونه توصیه‌های مقامات دولتی را در خصوص انصراف از یارانه و هدایت مبالغ ازاد شده به سمت زیرساخت‌های تولیدی ،  درمانی از این محل را که امری ممدوح و پسندیده است باور کنند وقتی خود شاهد تجمل‌گرایی در ریخت و پاش‌های اداری و مالی وهزینه‌کرد وجوه در امور غیرضروری هستند.10 -  یک روزنامه اجاره‌ای که در خدمت یک خاندان است ،  تیتری زده بود که فرهنگ را با فرمان نمی‌شود ساخت. از گوینده این سخن که در امتحان فتنه 88 مردود شده ،  باید پرسید باور اعتماد به دولت را چطور ?  ایا با توصیه‌ها و تبلیغات عالمان بی عمل می‌توان به باور اعتماد به دولت رسید ?  انهایی که در مدح 2 / 50 درصد ارای مردم و ذم 8 / 49 درصد ارای مردم قضاوت ناصواب کردند برای 70 میلیون نفری که به توصیه دولت عمل نکردند چه داوری‌ای دارند ? 11 -  میلیون‌ها ایرانی مسلمان چه به رئیس‌جمهور رای داده باشند چه نداده باشند پس از تایید شورای نگهبان و گفته مقام معظم رهبری وی را رئیس‌جمهور نظام جمهوری اسلامی می‌دانند و ارزوی موفقیت و پیروزی وی را در راستای وعده‌هایی که قبل از انتخابات داد ،  دارند. ایا فرد منتخب نباید با ساماندهی و هدایت وزرا و مدیران منصوب خود و لحاظ شرایط روز با پرهیز از تجمل‌گرایی و همراهی و همنوایی با مردم در این موفقیت سهمی داشته باشد ? 12 -  تکرار و تعدد این گونه مصوبات و توسعه شمول وظایف و امورات وزرا در دیگر شئونات و سایر عرصه‌ها نشان می‌دهد که سمت و سوی حرکت دولت در انضباط مالی و اقتصادی و راستای اداره امور عقلایی نبوده و در انطباق قوانین موضوعه نیست. توجه و تدقیق به مفاد مصوبه زیر موید این ادعاست.وزیران عضو کمیسیون لوایح در جلسه 10 / 12 / 92 به پیشنهاد شماره 496 / 100 / م / 92 مورخ 23 / 6 / 92 وزارت ورزش و جوانان و به استناد تبصره  ( 4 )  ماده  ( 69 )  قانون تنظیم بخشی از مقررات مالی دولت مصوب 1380 و با رعایت تصویب نامه 36553 / ت 39948ه مورخ 11 / 3 / 87 تصویب نمودند :  وزارت ورزش و جوانان مجاز است با همکاری سازمان اوقاف و امور خیریه و بارعایت مفاد وقف‌نامه و ترتیبات مربوط نسبت به فروش اراضی پلاک ثبتی  ( 10001 )  فرعی از 88 اصلی موسوم به اراضی پری اگهی ارش به مساحت  ( 71250 )  مترمربع واقع در خاک‌سفید تهرانپارس اقدام نموده و با درامد حاصل از فروش ان در اقرب به غرض واقف ملکی در نزدیک‌ترین محل خریداری و تبدیل به احسن نماید.  ( 2 ) 13 -  پرسش این منتقد کم سواد از دولت تدبیر و امید ان است که ایا ورود وزرا به خرید و فروش اموال اوقافی و کسب درامد حاصل و مصرف ان در اقرب به غرض واقف ،  منابع و مصارفش در بودجه کل کشور جوازی از سوی مقنن دارد یا لزومی به اخذ این جواز نیست و دولت خود راسا به صدور جواز ورود به چنین عرصه‌هایی را در حال و اینده به دستگاه‌های اجرایی اقدام خواهد کرد ?  در این صورت محمل قانونی و شرعی این‌گونه رویداد مالی چه می‌شود ? پی‌نوشت‌ها : 1 -  تصویب‌نامه شماره 185777 مورخ 17 / 12 / 922 -  تصویب‌نامه شماره 190239 مورخ 25 / 12 / 92