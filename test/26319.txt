معاون حقوقی  ،  پارلمانی و امور استان‌های وزارت ورزش و جوانان می‌گوید  :  در بودجه پیشنهادی به دولت خواستار بازگشت اعتبار یک درصد به ورزش شده‌ایم. رسولی نژاد همچنین از مخالفت کمیسیون تطبیق با واگذاری و فروش پروژه نقش جهان به شرکت فولاد مبارکه خبر داد.احمد رسولی‌نژاد در گفت‌وگو با ایسنا  ،  درباره درخواست وزارت ورزش و جوانان از دولت در رابطه با بودجه یک درصد  ،  اظهار کرد  :  سال گذشته دولت از اعتبار یک درصد به ورزش بودجه سال 92 یک درصد را از متن ماده واحده حذف کرد  ،  این اعتبار قرار شد در یک ردیف متفرقه قرار بگیرد. اعتبار یک درصد حداقل مبلغی حدود دو هزار میلیارد تومان می‌شود که رقم قابل توجهی است و می‌تواند مشکلات را حل کند. امسال سهم ورزش 178 میلیارد تومان بود  ،  در حالی که حداقل نیاز ما با احتساب 3200 پروژه نیمه تمام مبلغی حدود شش تا هشت هزار میلیارد تومان است. دولت بنا دارد تا 15 اذر ماه لایحه بودجه 93 را به مجلس شورای اسلامی ارائه کند  ،  بنابراین ما باید حداکثر تا پایان این هفته پیشنهادات را به معاونت توسعه منابع وزارت ورزش و جوانان برای جمع بندی نهایی ارسال کنیم.او با اشاره به مشکل قلع و قم اماکن ورزشی  ،  تاکید کرد  :  حداقل اعتبار مورد نیاز برای جلوگیری از قلع و قمع اماکن ورزشی  ،  هزار میلیارد تومان است. ما 7500 ملک ورزشی داریم که 6500 تای ان سند ندارند  !  رسولی نژاد درباره پیشنهاد وزارت ورزش و جوانان برای اجاره دادن اماکن ورزشی به فدراسیون‌ها و هیات‌ها  ،  یاداور شد  :  طبق ماده 44 قانون – وصول برخی از درامدهای دولت – و ماده 88 – قانون تنظیم بخشی از مقررات مالی دولت و الحاقیات ان – در زمینه اجاره مکان‌های ورزشی پیشنهاد کردیم که با نرخ توافقی انها را به فدراسیون‌ها و هیات‌های ورزشی واگذار کنیم و منابع حاصل از این محل به حساب درامدهای اختصاصی وزارت ورزش و جوانان واریز شود تا در جهت توسعه فعالیت‌های ورزش هزینه شود. معتقدم واگذاری مکان‌های ورزشی به فدراسیون‌ها و هیات‌ها در مقایسه با بخش خصوصی باعث می‌شود که هم اماکن بهتر و با دلسوزی بیشتری نگه داری شوند و هم به هیات‌ها کمک مالی شود. ما 400 شهرستان در کشور داریم  ،  اگر حداقل بودجه مورد نیاز برای نگه داری اماکن هر شهر 500 میلیون تومان باشد در سال به 200 میلیارد تومان احتیاج داریم که هزینه سنگینی است.معاون حقوقی  ،  پارلمانی و امور استان‌های وزارت ورزش و جوانان با تاکید بر این که پروژه جدید استارت نمی‌زنیم  ،  تاکید کرد  :  با توجه به وجود 3200 پروژه نیمه تمام در کشور  ،  پیشنهاد ردیف اعتبار اختصاصی توسعه زیر ساخت‌های ورزشی و توسعه  ،  تقویت ورزش قهرمانی و همگانی به دو صورت عمرانی و هزینه‌ای با مبلغی معادل حداقل پنج هزار و 500 میلیارد تومان را داده‌ایم. از طرفی ما هیچ پروژه جدیدی نمی‌گیریم  ،  مگر این که شرایط مهیا باشد. بسیاری از پروژه‌های نیمه تمام مربوط به وزارت تازه تاسیس ورزش نیست و به دولت‌های قبل در سال‌های گذشته بر می‌گردد. ما باید به استعدادهای ورزشی هر استان دقت کنید و با این اولویت اماکن ورزشی بسازیم. اعتبار عمرانی وزارت ورزش و جوانان امسال 240 میلیارد تومان است که معمولا کامل هم پرداخت نمی‌شود. با این اعتبار 30 سال طول می‌کشد تا پروژه‌های نیمه تمام تکمیل شوند. اگر 50 درصد اعتبار مربوطه هم تخصیص پیدا کند 60 سال زمان می‌برد  !  معتقدم برای احداث پروژه‌های جدید باید به تامین اعتبار  ،  نیاز سنجی و رعایت عدالت با توجه به جمعیت و محدودیت استان مربوطه دقت کرد.معاون حقوقی  ،  پارلمانی امور استان‌های وزارت ورزش و جوانان در پاسخ به این پرسش که تکلیف پول بلوک شده وزارت ورزش و جوانان چه شد به ایسنا  ،  گفت  :  قاضی محترم در شرایطی که ورزش به این هفت میلیارد تومان نیاز دارد  ،  دستور داد پول از حساب ما برداشته شود. با این که روسای قوه قضاییه و دادگستری تهران دستور رسیدگی مجدد دادند  ،  قاضی اعلام کرده تا وقتی شعبه هم ارز در حال رسیدگی مجدد است  ،  پول برنمی‌گردد  !  در این باره مسائلی هست که بعدا می‌گویم  ،  ولی این رفتارها جای تعجب دارد. حدود چهار ماه است که این پول را برداشتند.او درباره شکایت وزارت ورزش و جوانان از همراه اول که خود را تنها حامی ورزش ایران در برنامه‌های تبلیغاتی تلویزیون معرفی می‌کرد  ،  اظهار کرد  :  بحث شکایت ما منتفی شده است. این بحث پیش‌تر طرح موضوع شده بود. ان زمان وزارت ورزش و جوانان توضیحات را از همراه اول خواست که پاسخی تاکنون به ما ندادند. نامه‌ای هم به صدا و سیما زدیم می‌خواستیم که جلوی پخش این تبلیغات را بگیرند.رسولی نژاد همچنین در بخش دیگری از گفت و گوی خود با ایسنا درباره چگونگی روند تکمیل پروژه نقش جهان  ،  گفت  :  فعلا این پروژه وضعیت اعتباری خوبی ندارد. منتظر هستیم که وزیر ورزش و جوانان تعیین تکلیف کند. شرکت فولاد مبارکه اصفهان اعلام امادگی کرد تا این ورزشگاه را خریداری کند. مبلغ پیشنهادی خوب بود  ،  اما کمیسیون تطبیق مجلس شورای اسلامی این پیشنهاد را رد کرد. به نظر ما بهترین اتفاق ممکن همین بود. برای تکمیل این پروژه حداقل 30  -  20 میلیارد پول می‌خواهیم. ما از عهده تکمیل نقش جهان بر نمی‌اییم. پیشنهاد ما واگذاری بود تا فولاد مبارکه این پروژه را تکمیل و نگه داری کند. استان اصفهان بیش از 300 پروژه نیمه تمام دارد  ،  به جای این که این پول صرف یک پروژه شود می‌توان ان را برای تکمیل دیگر پروژه‌ها صرف کرد.او با بیان این که قرار است رییس جمهور و رییس مجلس شورای اسلامی در این باره با هم مذاکره کنند  ،  تاکید کرد  :  ما باید به دنبال راهکاری باشیم و در قالب تعاونی و بخش خصوصی پروژه‌های بزرگ را واگذار کنیم. در نقاط محروم و کم برخوردار هم باید پروژه‌ها را تکمیل و نگه داری کنیم.معاون حقوقی  ،  پارلمانی امور استان‌های وزارت ورزش و جوانان یاداور شد  :  اعتبار حاصل از درامد سیگار مبلغی جزیی است  ،  اما معتقدم تمامی این مبلغ باید به وزارت ورزش و جوانان تخصیص یابد. سلامت مقدم بر درمان است. بنابراین برای مبارزه با اعتیاد و بیماری‌ها باد از ورزش کمک گرفت و درامد حاصل از سیگار را به جای توزیع میان چند دستگاه  ،  فقط وزارت ورزش و جوانان تخصیص دهند.