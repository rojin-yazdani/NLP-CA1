3 بازیکن تیم فوتسال پرسپولیس که از سوی کمیته انضباطی در پرونده دیدار پرسپولیس و گیتی‌پسند محکوم شدند اعلام کردند از رئیس کمیته انضباطی شکایت می‌کنند. به گزارش فارس  ،  حکم کمیته انضباطی فدراسیون فوتبال در خصوص اتفاقات هفته پایانی لیگ برتر فوتسال روز چهارشنبه پس از 2 ماه صادر شد.در این حکم ابهامات زیادی وجود دارد ،  از جمله اینکه هیچ نامی از محرز شدن تبانی دیده نمی‌شود و در پایان این حکم امده است با توجه به اینکه کمیته انضباطی توافق دو تیم گیتی‌پسند و پرسپولیس مبنی بر تبانی را احراز نکرده و در این راه ،  رد و بدل شدن وجوه نقد نیز کشف و اثبات نشده است ،  لذا رفتار غیرجوانمردانه حادث شده در مسابقه را به ارکان مدیریتی دو باشگاه مرتبط ندانسته و انها را مستحق تنبیه نمی‌داند و نتیجه هر دو مسابقه به قوت خود باقی است. در همین حال رئیس کمیته انضباطی پس از صدور رای گفت که تشخیص اعضای کمیته این بوده که نتایج بازی‌ها پابرجا بماند و فقط برخی از بازیکنان محروم و جریمه شوند.حسن‌زاده تاکید کرد که طبق ماده 41 ایین‌نامه اعضای کمیته انضباطی می‌توانند بر حسب نوع عملکرد تبانی مجازاتی را برای افراد خاطی در نظر بگیرند و حتما این گونه نیست که عنوان قهرمانی گرفته شود و یا کسر امتیاز صورت بگیرد.این گفته رئیس کمیته انضباطی در صورتی بود که محدثی عضو پیشین این کمیته معتقد بود اگر مبنا کم‌کاری بازیکنان بوده باید حکم تبانی صادر می‌شد و در این حکم کج‌اندیشی صورت گرفته است.در این حکم امین نورالهی ،  داود عباسی ،  سید نصرالله مومن 3 بازیکن پرسپولیس ،  محمد امام‌وردی سرپرست ،  محمدرضا حیدریان ،  سرمربی سرخ‌پوشان ،  حسین عراقی‌زاده ،  سرپرست گیتی‌پسند ،  حسین افضلی ،  سرمربی فولاد و احمدرضا شمس ،  سرپرست فولادماهان محروم و جریمه شدند.این حکم باعث شد بازیکنان تیم فوتسال پرسپولیس اعلام کنند با گرفتن وکیل حسن‌زاده را به دادگاه خواهند کشید تا او در دادگاه پاسخگو باشد.امین نورالهی یکی از بازیکنان پرسپولیس در گفت‌وگو با فارس در این باره گفت :  نمی‌دانم ما چه کاری کرده‌ایم. اقای حسن‌زاده با ابرو و حیثیت ما بازی کرد. چگونه وقتی برایشان تبانی محرز نشده رای به محرومیت چند بازیکن می‌دهند ?  قرار بود اقای رویانیان مدارک را به کمیته انضباطی بدهد و چطور انها قبل از اینکه مدارک به دستشان برسد رای دادند ? این دروازه‌بان ادامه داد :  ما وکیل گرفته‌ایم و اقای حسن‌زاده باید به دادگاه بیاید و درباره اتهاماتی که به ما زده پاسخگو باشد. نمی‌دانم چه کاری انجام داده‌ایم که هم باید 8 میلیون پول جریمه بدهیم ،  هم 40 درصد قراردادمان کسر شود و هم پول وکیل بدهیم ?  من این همه توپ گرفتم ،  اما فقط ان صحبت را کردم  ( اگر ما نمی‌خواستیم این نتیجه نمی‌شد )  چرا مرا جریمه کردند ?  متوجه شده‌ام در فوتسال باید حرف نزنی و هر کاری دوست داشتی انجام دهی.داود عباسی نیز به خبرنگار ورزشی فارس گفت :  به هیچ عنوان این حکم را قبول نداریم. اقای حسن‌زاده باید به صورت رسمی از ما به خاطر این اتهامات عذرخواهی کند. اگر به نتیجه پرسیدن است که خود حیدریان هم در بین نیمه نتیجه دیدار منصوری و فولادماهان را از من پرسید. چرا با ابروی افراد به این راحتی بازی می‌کنند ? وی افزود :  به کمیته استیناف شکایت خواهیم کرد و تا اخر یک قدم هم کوتاه نمی‌اییم. هر جایی که لازم باشد شکایت می‌کنیم و رئیس کمیته انضباطی باید در دادگاه پاسخگو باشد.عباسی با اشاره به سکوت 2 ماه خود خاطرنشان کرد :  به خواست باشگاه 2 ماه مصاحبه نکردیم. مسئولان گفتند حرف نزنید تا پولتان را بگیرید. ما هم برای اینکه به حقمان برسم سکوت کردیم.سید نصرالله مومن دیگر بازیکن پرسپولیس به فارس گفت :  4 نفر را محکوم کردند که در جلسه کمیته انضباطی حاضر شده بودند ،  در حالی که برای پناهی و وحید سیفان که به این جلسه نیامدند هیچ مجازاتی قائل نشدند. چرا بدون مدرک با ابروی افراد بازی می‌کنند ?  حتی اگر شده به AFC هم شکایت می‌کنیم. این گونه نمی‌شود که هر کسی هر حرفی را بخواهد ،  بزند.