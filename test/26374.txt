روزنامه جمهوری اسلامی نوشت : استفاده ابزاری از اعتقادات مذهبی مردم به صدا و سیمای جمهوری اسلامی هم راه پیدا کرده است. همزمان با برگزاری بازی‌های المپیک ،  تقریبا همه مجریان صدا و سیما در برنامه‌های مختلف ورزشی مردم را به برگزاری دعا و نیایش در منازل و مساجد و تکایا و حتی حرم‌های مقدس امام رضا ( ع )  و امامزاده‌ها دعوت می‌نمایند.گره زدن برد و باخت‌های ورزشی به مقدسات دینی ،  در هر حال کار خلافی است ،  زیرا موفقیت‌ها و ناکامی‌های ورزشی به عوامل مختلفی مربوط می‌شوند که ربطی به مقدسات دینی ندارند و پیوند زدن انها به دین موجب می‌شود در موارد ناکامی ،  اعتقادات دینی مردم متزلزل شود.