زن جوانی که از طریق ارسال پیامک به شهروندان در استان‌های مختلف با مضمون برنده‌شدن در قرعه‌کشی اقدام به کلاه‌برداری و برداشت از حساب ان‌ها می‌کرد توسط کاراگاهان پلیس فتای اصفهان شناسایی و دستگیر شد.به گزارش پایگاه خبری پلیس ،  سرهنگ سید مصطفی مرتضوی رئیس پلیس فضای تولید و تبادل اطلاعات فرماندهی انتظامی استان اصفهان گفت :  زن جوانی که از طریق ارسال پیامک به شهروندان در استان‌های مختلف با مضمون برنده شدن در قرعه‌کشی اقدام به کلاه‌برداری و برداشت از حساب ان‌ها می‌کرد توسط کاراگاهان پلیس فتای اصفهان شناسایی و دستگیر شد.رئیس پلیس فتای استان اصفهان اظهار داشت :  در پی شکایت تعدادی از شهروندان مبنی بر اینکه فردی از طریق ارسال پیامکی با مضمون برنده شدن در قرعه‌کشی اطلاعات حساب بانکی ان‌ها را دریافت و سپس اقدام به برداشت وجوهشان کرده است ،  موضوع در دستور کار ویژه کاراگاهان این پلیس قرار گرفت.وی افزود :  با پیگیری‌های صورت گرفته در فضای مجازی سرانجام زن جوانی که دست به این عمل مجرمانه زده بود شناسایی و دستگیر شد.سرهنگ مرتضوی تصریح کرد :  متهم که ابتدا منکر هرگونه جرمی بود هنگامی که با مدارک و مستندات پلیس روبرو شد به بزه انتسابی خود اقرار و انگیزه خود را کسب درامد از این راه عنوان کرد.وی خاطرنشان کرد :  متهم در اعترافات خود عنوان کرد ،  روزانه به بیش از 500 نفر در استان اصفهان و استان‌های دیگر کشور پیامک ارسال کرده و از این طریق توانسته بود چندین میلیون تومان سرقت کند.رئیس پلیس فتای استان اصفهان با بیان اینکه متهم با تشکیل پرونده جهت سیر مراحل قانونی تحویل مراجع قضائی شد بیان داشت :  برای دریافت هرگونه جایزه اهدایی نیازی به مراجعه به دستگاه‌های خودپرداز یا ارائه اطلاعات حساب بانکی نیست و شهروندان باید مراقب این‌گونه کلاه‌برداران باشند.