نماینده ولی فقیه در سازمان حج و زیارت افزایس قیمت ارز را دلیل افزایش هزینه عتبات دانست و گفت :  در تلاش هستیم در کاهش هزینه این سفر موفق شویم زیرا این کار برای ما اهمیت دارد. حجت الاسلام سید علی قاضی عسگر در گفت‌وگو با فارس درباره وضیعت زائران و اعزام انها به عتبات عالیات اظهار داشت :  در تلاش‌هایی که صورت گرفت بدهکاری‌ها رو به کاهش است و تلاش‌هایی صورت می‌گیرد که نقایص نیز بر طرف شود.وی گفت :  بنده امیدوار هستم که مشکلات حل شود و در سفری که به عراق داشتم بررسی‌هایی صورت گرفت و بعد از ان هم بررسی‌ها ادامه خواهد داشت تا نواقص را شناسایی و رفع کنیم.سرپرست حجاج ایرانی با اشاره به اینکه کشور عراق و عتبات عالیات برای ما مهم است گفت :  ما به افزایش سهمیه و سقف زائران توجه داریم و همانطور که میدانید در عراق سهمیه‌ای نداریم و هر مقدار که بتوانیم سهمیه را افزایش دهیم به نفع ما است.قاضی عسگر ادامه داد :  در طول سال بنا داریم این ظرفیت هرچه می‌تواند افزایش پیدا کند ،  مخصوصا مناسبت‌هایی مانند اربعین و روز عرفه که مردم بیشتری مشتاق برای امدن به عتبات هستند.وی تصریح کرد :  چون اکثر زائرانی که به عراق و عتبات عالیات سفر می‌کنند قشر متوسط و ضعیف جامعه را تشکیل می‌دهند به دنبال ان هستیم که قیمت‌های عتبات کاهش پیدا کند.نماینده ولی فقیه در سازمان حج و زیارت افزایش قیمت ارز را دلیل افزایش قیمت عتبات دانست و گفت :  در تلاش هستیم که در کاهش قیمت عتبات موفق شویم زیرا این کار برای ما اهمیت دارد.فاضی عسگر در ادامه با بیان اینکه سفر زائران به عتبات به شکل‌های گوناگون انجام می‌شود اظهار داشت :  به عنوان مثال بعضی‌ها دوست دارند به دلیل مشکلات 2 روز سفر کنند و بعضی دیگر دوست دارند یک ماه در عتبات باشند و همچنین بعضی‌ها می‌خواهند به صورت هیاتی به عتبات عالیات سفر کنند.به گفته وی ،  همه این مسائل را در برنامه‌ریزی‌ها لحاظ می‌کنیم که امیدواریم در اینده با این برنامه‌ریزی‌ها این ظرفیت ایجاد شود تا میلیون‌ها نفر از مردم به عتبات سفر کنند.نماینده ولی فقیه در سازمان حج و زیارت درباره شهادت زائران در عتبات توسط انفجارهای تروریستی گفت :  بنده چند سال قبل نامه‌ای به مقام معظم رهبری نوشتم و ایشان پذیرفتند کسانی که در سفر به عراق بر اثر انفجارها و ترورها به شهادت می‌رسند مانند شهدای جبهه‌های ما هستند و می‌توانند از امتیاز مربوط به شهدا بهره‌بگیرند.