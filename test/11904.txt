112 سال از امضای قرارداد واگذاری امتیاز انحصاری و دائمی حفاری و برداشت عتیقه به دولت فرانسه در سراسر خاک ایران توسط مظفرالدین‌شاه می‌گذرد و ما امروز شاهد نمایش بسیاری از اثار تاریخی ایران در موزه‌ی لوور هستیم. موزه‌ای که حتا از ان به‌عنوان بزرگ‌ترین موزه‌ی غارتگر دنیا یاد شده است. البته برخی معتقدند وجود اثار تاریخی ایران در دیگر کشورها محاسنی هم می‌تواند داشته باشد ،  مانند این‌که اثار در موزه‌های استاندارد شرایط نگهداری خوبی دارند و مردم زیادی از سراسر دنیا ان‌ها را می‌بینند ؛  اما به هر حال ،  این مساله که بخشی از نشانه‌های تمدن عظیم ایران با یک قرارداد و به‌دلیل بی‌کفایتی به غارت رفته ،  درداور است. به گزارش ایسنا ،  پنجم تیرماه سالروز امضای قراردادی است که در ان ،  مظفرالدین‌شاه اجازه‌ی حفاری در سراسر ایران و همچینن اجازه‌ی خروج اثار به‌دست امده از کاوش‌ها را به فرانسوی‌ها داد. البته این نخستین‌باری نبود که چنین اجازه‌ای به فرانسوی‌ها داده می‌شد. نوروز رجبی  -  باستان‌شناس  -  در این‌باره به خبرنگار ایسنا توضیح داد :  امتیاز انحصاری کاوش‌های باستان‌شناسی ایران اولین‌بار در اواخر قرن 19 میلادی توسط پزشک مخصوص ناصرالدین‌شاه  ( طلوزان )  به فرانسوی‌ها واگذار شد. این کار سبب اعتراض زیادی در دربار و جامعه‌ی روشنفکران از جمله اعتمادالسلطنه و زین‌الدین مراغه‌ای شد. پس از کسب این امتیاز ،  اقا و خانم دیولافوا کاوش‌های باستان‌شناسی را در شوش اغاز کردند و این حفاری‌ها تا سال 1358 توسط دمورگان  ،  دومکنم  ،  گیرشمن و ژان پرو ادامه پیدا کرد. او اظهار کرد :  طبق قرارداد ناصرالدین‌شاه ،  فرانسوی‌ها حق داشتند در نقاط مختلف ایران با رعایت چند مساله کاوش کنند ؛  اماکن مذهبی مانند ارامگاه دانیال نبی  ( ع )  از این قاعده  ( حفاری )  مستثنا شود ،  تعمیر و مرمت ارامگاه دانیال نبی  ( ع )  توسط فرانسوی‌ها انجام شود و اشیای زرین و سیمین به‌دست امده از حفاری‌ها برای دولت ایران باشد. رجبی درباره‌ی این قرارداد گفت :  نکته‌ی جالب توجه این است که فرانسوی‌ها به‌طور کامل ،  به این قرارداد بی‌اعتنایی کردند و ارامگاه دانیال نبی  ( ع )  را هم مرمت نکردند. همچنین حفاری‌های دیگری را در تپه‌های اطراف شوش انجام دادند و همه‌ی اشیای به‌دست امده از کاوش‌ها را نیز از کشور خارج کردند. این مساله سبب خشم استاندار خوزستان شد به‌طوری که جلوی حفاری‌های فرانسوی‌ها را گرفت. وی بیان کرد :  در ادامه‌ی حکومت سلسله‌ی قاجار و با انتقال قدرت از ناصرالدین‌شاه به مظفرالدین‌شاه ،  فرانسوی‌ها با زیرکی تمام اشیایی را که از شوش به‌دست امده بود ،  در یک نمایشگاه در موزه‌ی لوور نمایش دادند و مقامات ایران را برای بازدید از ان‌ها دعوت کردند. به این ترتیب ،  کلاه گشادتری را سر ایرانی‌ها گذاشتند که ان هم دریافت امتیاز انحصاری کاوش‌ها به‌صورت مفصل‌تر و دقیق‌تر در قرارداد سال 1900 میلادی بود. به گفته‌ی او ،  در این کاوش‌ها دولت ایران باید یک نفر واجد شرایط را در کاوش‌ها شرکت می‌داد ،  اما این واجد شرایط بودن هرگز به‌خوبی نه بیان شد و نه رعایت شد. همچنین در قرارداد سال 1900 امده بود فرانسوی‌ها حق خارج کردن اشیای زرین و سیمینی را که از حفاری‌ها به‌دست می‌اید ،  ندارند و بقیه‌ی اثار به‌دست امده هم بین دولت ایران و فرانسه نصف شود. علاوه بر این ،  در قرارداد ذکر شده بود اگر کشور دیگری بخواهد همان سهم نصفه‌ی ایران را بخرد فرانسوی‌ها برای خرید در اولویت هستند. این باستان‌شناس در ادامه اظهار کرد :  به موجب این دو قرارداد ننگین ،  فرانسوی‌ها کاوش‌های بسیار سنگینی را در سطح اکروپل ،  شهر شاهی و اپادانا انجام دادند که اپادانا مجموعه‌ی هخامنشی و شهر شاهی مجموعه‌ی عیلامی را شامل می‌شود. او همچنین گفت :  در زمان حفاری فرانسوی‌ها در شوش ،  ان‌قدر دولت ایران تحقیر شد و بی‌عرضگی حاکمان به اوج رسید که حتا بر فراز قلعه‌ی فرانسوی‌ها که محل اقامت هیات باستان‌شناسی بود و در زمان دمورگان با مصالح به‌دست امده از شوش ساخته شده بود ،  پرچم کشور فرانسه برافراشته شد. رجبی ادامه داد :  امروزه بخش زیادی از سالن‌های موزه‌ی لوور را که به ایران مربوط هستند ،  اشیای به‌دست امده از کاوش‌های شوش تشکیل می‌دهد. فرانسوی‌ها تا انجا که برای‌شان امکان‌پذیر بود ،  مواد فرهنگی را از شوش به فرانسه منتقل کردند و ان بخش از اشیا و موادی را که قابل انتقال نبودند ،  مانند ستون‌ها و پایه‌ستون‌ها ،  با پتک تخریب و ویران کردند. او بیان کرد :  نمونه‌هایی از اثار ایرانی موجود در موزه‌ی لوور بخش‌هایی از پایه‌ستون‌های اپادانا و اجرهای بسیار زیبای لعاب‌دار ان است که از حفاری‌های شوش به‌دست امده‌اند. همچنین اشیای زرین و سیمین شاخص تخت جمشید و ریتون هخامنشی هگمتانه که بسیار شبیه جام مارلیک است نیز در این موزه قرار دارد. به گفته‌ی این باستان‌شناس ،  قرارداد کاوش انحصاری فرانسوی‌ها در شوش یا همان قرارداد 1900 تا سال 1306 هجری شمسی به قوت خود باقی بود تا این‌که در همان سال ،  مجلس شورای ملی این قانون را ملغی اعلام کرد و در سال 1309 قانون عتیقات کشور را به تصویب رساند. البته پس از ان ،  فرانسوی‌ها به نوعی دیگر در ایران حضور داشتند که نمونه‌ی شاخص ان حضور اندره گدار به‌عنوان رییس تشکیلات باستان‌شناسی ایران است. رجبی در پایان گفت‌وگوی خود با اشاره به مصوبه‌ی سازمان ملل که اشیای تاریخی باید به کشور مبدا بازگردانده شوند ،  افزود :  ما می‌توانیم اشیای خود را بازگردانیم ؛  اما چالش‌های سیاسی ،  این کار را سخت کرده است. این در حالی است که کشور مصر با پیگیری‌های زیاد ،  سه چهار سال پیش حدود 19هزار شی تاریخی خود را که از کاوش‌های 200 سال گذشته به‌دست امده بودند ،  از موزه‌ی بریتانیا پس گرفت.