در هدفمندی یارانه‌ها که 40 هزار تومان نقدی به حساب مردم واریز می‌شود  ،  قوه مجریه نمی‌داند این 40 هزار تومان کجا هزینه شده  ?  خوراک و اقلام ضروری خریده شده  ?  قبوض حامل‌های انرژی داده شده است یا با ان سیگار و مواد مخدر خریداری کرده‌اند ? ایرج ندیمی عضو کمیسیون اقتصادی مجلس شورای اسلامی در گفتگو با خبرنگار پایگاه خبری تحلیلی اعتدال  ،  گفت :  در مجلس هفتم طرحی دو فوریتی را ارائه کردم که به جای پرداخت نقدی  ،  پانصد تا هزار قلم کالا و خدمت به مردم معرفی شود و بگوییم نیازت را رفع کن و مدیریت هزینه‌اش با ما  ؛  با این روند می‌توانستیم برای اموزش به دانشگاه پول بدهیم  ،  سهم درمان را پرداخت کنیم و پول را به تولید کالا و خدمات بازگردانیم و نقدینگی مدیریت می‌شد.عضو فراکسیون اصولگرایان رهروان ولایت گفت :  اقایان ابتدا چهل هزارمیلیارد پول را پخش می‌کنند و نقدینگی را در اختیار جامعه قرار می‌دهند و نمی‌دانند چه می‌شود  ؛  شما چهل هزار میلیارد پول را خرج کن  ،  اما ببرید روی کالا و خدمات و به مردم هزینه دهیم و نه پول و این هزینه نظارت شده باشد  ؛  در هدفمندی یارانه‌ها که 40 هزار تومان نقدی به حساب مردم واریز می‌شود  ،  قوه مجریه نمی‌داند این 40 هزار تومان کجا هزینه شده  ?  خوراک و اقلام ضروری خریده شده  ?  قبوض حامل‌های انرژی داده شده است یا با ان سیگار و مواد مخدر خریداری کرده‌اند ? وی افزود :  کمک به مردم مطلوب است  ،  اما نوع کمک را نباید با مصارف کاذب مخلوط کرد باید به پول واریزی به حساب خانوار جهت داده شود و بهتر روند کنونی پرداخت یارانه متوقف شود و روشهای جایگزین اتخاذ گردد.ندیمی در خاتمه گفت :  مساله مد نظر ما  ،  جیره بندی و کوپن نیست ،  می‌گوییم هزار قلم کالا را معرفی می‌کنیم و این به نفع دولت است هم می‌تواند مردم و هم تولید کننده را راضی نگه دارد.