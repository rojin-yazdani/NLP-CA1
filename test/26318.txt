در اخرین روز از نهمین جشنواره بین المللی پویانمایی تهران  ،  برگزیدگان در مراسم باشکوهی معرفی شدند  ،  تندیس‌ها به خانه رفتند و عدد 9 جاودانه شد.به گزارش ایرنا  ،  مراسم پایانی این دوره هم مثل سال‌های گذشته در مرکز افرینش‌های فرهنگی هنری کانون برگزار شد. در این مراسم مدیرعامل و مسوولان کانون  ،  دبیر جشنواره و جمعی زیادی از اهالی سینمای انیمیشن حضور داشتند و برگزیدگان رشته‌های مختلف در بخش‌های ملی و بین المللی نیز معرفی شدند.گروه داوری بخش مسابقه ایران جشنواره سه تندیس طلایی  ،  نقره‌ای و برنزی خود را به سه فیلم اول  ،  دوم و سوم جشنواره اهدا کرد که در این میان تندیس طلایی فیلم اول همراه با جایزه نقدی  ،  به دلیل استفاده استادانه و با معنا از تکنیک شن برای ساختن داستانی شاعرانه و عمیق  ،  به مریم کشکولی نیا برای فیلم وقتی که بچه بودم اهدا شد.تندیس نقره‌ای فیلم دوم نیز همراه با جایزه نقدی و به علت مضمون انسانی و جهان شمول با استفاده‌ای بدیع از تصویرگری و فضاسازی شرقی  ،  به ساره شفیعی پور کارگردان فیلم درخت تعلق گرفت.هیات داوران جایزه سوم خود را شامل تندیس برنزی همراه با جایزه نقدی  ،  به خاطر انتخاب به جا و اجرای هنرمندانه تکنیک تصویرسازی جهت خلق فضایی یکدست  ،  داستانی تاثیرگذار وشاعرانه به غلامرضا کزازی کارگردان فیلم قلب مترسک اهدا کرد.در ادامه حمید کریمیان کارگردان فیلم بزغاله‌های ابری نیز موفق شد تندیس طلایی بهترین فیلم با موضوع کودک و نوجوان همراه با جایزه نقدی را به خاطر رویکرد هوشمندانه و موفق در خلق داستانی کودکانه و زیبا با تعامل خیال انگیز تصویرگری و موسیقی به خود اختصاص دهد.جایزه ویژه هیات داوران در این بخش نیز شامل تندیس طلایی همراه با جایزه نقدی  ،  به خاطر خلق داستان و کاراکتری جذاب  ،  کمیک  ،  بومی و نشان دادن هوشمندانه امکانات فرهنگ و هنر ایرانی در خلق پویانمایی ملی  ،  به مهدی اقاجانی کارگردان فیلم گل و بلبل پشت و رو نداره تعلق گرفت.اقاجانی در عین حال به عنوان فیلم نامه نویس همین اثر موفق شد جایزه دیگری را برای بهترین فیلم نامه جشنواره شامل یک تندیس طلایی همراه با جایزه نقدی  ،  به خاطر استفاده استادانه از امکانات رسانه در خلق داستانی گویا  ،  دوپهلو و طنزالود از ان خود سازد.هیات داوران بخش مسابقه ایران جشنواره پویانمایی تهران در ادامه تندیس طلایی بهترین اثر تلویزیونی را همراه با جایزه نقدی  ،  به علت رویکرد مبتکرانه و دوست داشتنی در خلق نمونه‌ای عالی از یک فیلم تلویزیونی برای مخاطب خردسال و پیش دبستانی به ریحانه کاوش کارگردان فیلم هزار و یک داستان  :  خرگوش دهمی اهدا کرد.در بخش بهترین اثر تبلیغی نیز تندیس طلایی همراه با جایزه نقدی  ،  به علت ایجاز هنرمندانه و طنز موفق در تبلیغ ایده محوری محصول  ،  به محمد خیراندیش کارگردان فیلم زرماکارون اهدا شد.دیگر تندیس طلایی جشنواره همراه با جایزه نقدی  ،  برای عنوان بهترین پویانما  (  انیماتور  )  جایزه‌ای بود که به مهدی علی بیگی کارگردان فیلم اینرو اونرو به علت استادی در پویانمایی زیبا  ،  سرگرم کننده و باورپذیر اختصاص یافت.ارش کریمی نیز برای فیلم تمام زمستان‌هایی که ندیده‌ام موفق به کسب تندیس طلایی همراه با جایزه نقدی بهترین فضاسازی به خاطر خلق فضاهای پرهیجان و تلفیق هنرمندانه نگاه واقع گرا و سورئال در به تصویر کشیدن مصائب انسانی جنگ شد.تندیس طلایی و جایزه نقدی بهترین موسیقی بخش مسابقه ایران نیز به خاطر خلق نواورانه  ،  موسیقی روایی و افکتیو با استفاده از موسیقی سنتی ایرانی به اسماعیل شافعی برای فیلم اسب تعلق کرد.بر اساس این گزارش هیات داوران جایزه بهترین صداگذاری جشنواره را شامل تندیس طلایی همراه با جایزه نقدی  ،  به دلیل استفاده خلاقانه و موثر از صدا و موسیقی افکتیو در خلق فضای مینی مال  ،  مجرد و روایت موثر داستان  ،  به بهروز شهامت برای فیلم اختیار اهدا کرد.جایزه بهترین فیلم تجربی بخش مسابقه ایران جشنواره یک تندیس نقره‌ای همراه با جایزه نقدی بود که به خاطر شهامت در پیوند نگاه سینمایی و تکنیک‌های متحرک سازی در خلق روایتی ذهنی و شخصی  ،  به شیوا صادق اسدی برای فیلم پدربزرگ اهدا شد.داوران این بخش از جشنواره در ایین پایانی این رویداد هنری که شامگاه روز 21 اسفند 1393 در تهران برگزار شد با اهدای چهار دیپلم افتخار همراه با جایزه نقدی از کارگردان‌های این اثار نیز قدردانی کردند.نخستین دیپلم افتخار این بخش همراه با جایزه نقدی  ،  به خاطر نگاه تیزبین در مشاهده و تصویرکردن فرازهایی از زندگی روزمره در فضای شهری تهران معاصر  ،  به الیکا مهران پور کارگردان فیلم برعکس و دومین دیپلم افتخار نیز همراه با جایزه نقدی  ،  به خاطر تلفیق به جای پویانمایی و فیلم زنده در ساختن فضا و روایتی خیالی و شیرین به عباس جلالی یکتا و حجت اعظم پور  ،  کارگردانان فیلم اقای بنفش تعلق گرفت.دیپلم افتخار سوم نیز همراه با جایزه نقدی  ،  به دلیل نگاه بومی در اقتباس با تکیه بر تصویرسازی غنی در روایت داستانی فلسفی به لیلا خلیل زاده کارگردان فیلم ماهی سرخ شده و چهارمین ان همراه با جایزه نقدی  ،  به خاطر موفقیت در خلق روایتی موزیکال با تکیه بر داستانی ساده  ،  پیامی انسانی و جذاب به بابک نکویی و بهنود نکویی کارگردانان فیلم استریپی اهدا شد.داوری این بخش از نهمین جشنواره بین المللی پویانمایی تهران را اسدالله اعلایی  ،  وحید نیکخواه ازاد  ،  سیاوش زرین ابادی  ،  مهرداد شیخان و فاطمه حسینی شکیب برعهده داشتند.دو جایزه ویژه دبیر جشنواره سهم سیمرغ و پتروف در ایین پایانی این رویداد هنری از سوی دبیر نهمین جشنواره بین المللی پویانمایی تهران نیز دو جایزه ویژه اهدا شد.محمدرضا کریمی صارمی تندیس طلایی و جایزه نقدی در بخش مسابقه ایران را به خاطر بیانی ساده و هنرمندانه برای به تصویر کشیدن عنصر تزکیه جسم و روح و رسیدن به تعالی به مقداد اسدی لاری کارگردان فیلم سیمرغ اهدا کرد.دومین تندیس طلایی وی به بخش بین الملل و الکساندر پتروف کارگردان شهیر روسی و برنده سه جایزه اسکار تعلق گرفت. در متن بیانیه از سوی دبیر جشنواره عنوان شده است  :  با کمال افتخار و اشتیاق تندیس طلایی جشنواره را که به ظاهر گویی است قرمز و ساده  ،  ولی مسلما نشانه عشق و دوستی مردم این سرزمین است به مردمان سایر ملل و به نمایندگی از جامعه پویانمایی ایران به همراه یک تخته فرش نفیس که تکامل یافته ذهن و روح متعالی مردم هنردوست ایران است تقدیم می‌کنیم به استادی که با خلق اثار شگفت انگیز و بی بدیل پویانمایی خدمت شایان توجهی به ارتقای هنر  ،  صنعت پویانمایی کرده است.تاکید هیات داوران بر توجه به مولفه‌های فرهنگی  ،  اجتماعی هویت ساز ایران معاصرگروه داوری بخش مسابقه ایران جشنواره در بیانیه پایانی خود بر لزوم توجه عمیق  ،  صادقانه و جدی هنرمندان و مسوولان به مولفه‌های فرهنگی  ،  اجتماعی هویت ساز ایران معاصر برای حرکت پویانمایی ایران به سوی اینده‌ای افتخارامیز تاکید کرده اند.در این میان مشاهده‌ی طیف وسیعی از نمونه‌های بسیار خوب و گاه عالی فیلم‌های کوتاه پویانمایی ایرانی  ،  تنوع تکنیک‌ها  ،  رویکردها و نواوری‌های بی سابقه در روایت  ،  موسیقی و پویانمایی باعث خوشحالی گروه داوری شده و ان‌ها این مولفه‌ها را نشانگر بلوغ هنر  ،  صنعت نه چندان جوان اما کماکان نوپای ایرانی دانسته اند.هیات داوران بخش ایران در عین حال با اگاهی از مشکلات عدیده تولید انیمیشن در ایران چه در سطح تولید انبوه و سریالی  ،  چه به صورت انفرادی و دانشجویی  ،  تلاش هنرمندان خستگی ناپذیر ایرانی را در درک عمیق‌تر و به روزتر این هنر  ،  صنعت  ،  رسانه معاصر برای تولید اثاری که منعکس کننده ارزش‌ها  ،  نوع نگاه و سبک زندگی و ویژگی‌های منحصر به فرد و جذاب فرهنگ معاصر ایرانی است  ،  ستوده اند.این گروه بر این باورند که در فضای تکثر  ،  شفافیت و پویانمایی اندیشمندانه  ،  انواع متفاوت اثار پویانمایی امکان بالندگی و رشد و رسیدن به استانداردهای کیفی و کمی جهانی را خواهند داشت.در ایین پایانی جشنواره جوایز بخش‌های دیگر این رویداد بین المللی در بخش فیلم‌های دانشجویی  ،  پایان نامه‌های دانشجویی  ،  مسابقه بین الملل  ،  بخش دینی و ارزش‌های انقلاب اسلامی و جایزه سیفژ نیز به برگزیدگان اهدا شد.