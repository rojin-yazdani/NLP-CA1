مدیر عامل شرکت اتوبوسرانی تهران و حومه گفت :  پایه امار و اطلاعات وزارت در مورد اتوبوسرانی شهر تهران ،  غلط و قدیمی است. به گزارش ایسنا ،  حسین بیژنی امروز در نشستی خبری اخرین اقدامات این شرکت را در جریان برگزاری مراسم سالگرد پانزده خرداد و رحلت ملکوتی حضرت امام خمینی  ( ره )  را تشریح کرد و به برخی از سوالات خبرنگارن در زمینه حمل و نقل شهری پاسخ داد. وی گفت :  چهار هزار و 600 دستگاه اتوبوس در روزهای 14 و 15 زائران حرم مطهر امام خمینی  ( ره )  را از میادین ،  مساجد و محلات تهران تا محل مراسم و بالعکس جابجا می‌کنند. وی با اشاره به تبلیغات محیطی شرکت اتوبوسرانی برای جابجایی اسانتر زائران و مسافران در این محدوده ،  گفت :  بروشورهایی را با توجه به استان‌ها در نظر گرفته‌ایم که به این ترتیب ،  مشکل تداخل پارکینگ‌ها که در سال پیش با ان مواجه بودیم ،  را نخواهیم داشت. 870 دستگاه اتوبوس گازسوز در مرحله تست مخازن قرار دارد مدیر عامل شرکت اتوبوسرانی تهران و حومه با اشاره به پایان یافتن زمان برخی از اتوبوس‌های گازسوز برای تست مخازن ،  یاداورشد :  اتوبوس‌های گازسوز پس از پنج سال باید از نظر کیفیت مخازن سوخت مورد تست قرار بگیرند که برای حدود 870 اتوبوس ،  زمان تست مخازن رسیده و 350 اتوبوس گازسوز دیگر نیز در مرز انجام این تست قرار دارند. وی با اشاره به اقدام وزارت کشور برای انتخاب یک شرکت جهت تست مخازن اتوبوس‌های شهر تهران ،  اظهار کرد :  سازمان شهرداری‌ها در فراخوانی این شرکت را انتخاب کرده است و ما امیدواریم به زودی مقدمات تست مخازن شروع شود. بیژنی در عین حال تصریح کرد :  سازمان شهرداری‌ها و وزارت نفت در نامه‌ای ،  اخیرا اعلام کرده‌اند که مسوولیتی در مورد تست مخازن اتوبوس‌های گازسوز ندارند و به عبارتی ،  در حال حاضر ،  مشخص نیست که مسوولیت تست این مخازن با کدام یک از ارگان‌هاست. وی تاکید کرد :  در حال حاضر حدود 40 درصد اتوبوس‌های گازسوز شهر تهران ،  به دلیل کارایی نداشتن جایگاه‌های سوخت ،  فاقد کارایی هستند و متوقف شده‌اند. پایه اطلاعات وزارت کشور در مورد اتوبوس‌های شهر تهران غلط است مدیر عامل شرکت اتوبوسرانی تهران و حومه با اشاره به طرح جامع حمل و نقل شهر تهران ،  گفت :  شهر تهران طبق این طرح به 10 هزار و 500 دستگاه اتوبوس با وضعیت سه سال قبل که این طرح بررسی شده است ،  نیاز دارد ،  اما بعضا ادعا می‌شود که شهر تهران به هفت هزار اتوبوس نیازمند است. وی عنوان کرد :  من نمی‌دانم این اظهارات با چه زمینه کارشناسی و چه اطلاعاتی گفته می‌شود و اصلا مسوولان طرح کننده این مسایل ،  چقدر اطلاعات از حمل و نقل ،  ترافیک و اتوبوس دارند. در عین حال ما مطمئن هستیم که پایه اطلاعات وزارت کشور در مورد شرایط اتوبوسرانی در شهر تهران غلط است. بیژنی ادامه داد :  در حال حاضر اتوبوس‌هایی در شهر تهران مشغول به فعالیت هستند که از کفشان روغن و دود بیرون می‌زند و ما مجبور هستیم که این اتوبوس‌ها را از رده خارج نکنیم و یا برای تعمیر نفرستیم ؛  چرا که با این کار ،  خطوط اتوبوسرانی خالی می‌شود. وی بیان کرد :  در حال حاضر از هفت هزار اتوبوسی که در اختیار داریم ،  900 دستگاه کاملا از رده خارج هستند ،  اما از ان‌ها استفاده می‌کنیم. همچنین 40 درصد از دو هزار و 857 دستگاه گازسوز نیز غیر عملیاتی هستند ،  در عین حال از مابقی اتوبوس‌ها نیز باید هفت درصد را کنار گذاشت که این تعداد نیز به دلایلی چون پنجری ،  خرابی موتور و سایر ایرادات معمول ،  متوقف هستند و با این وضع فقط چهار هزار و 500 دستگاه اتوبوس برای ما می‌ماند. 35 درصد مردم در شهر تهران بلیت نمی‌دهند 60 درصد مسافران BRT بلیت نمی‌دهند ،  شرکت واحد ماموران کنترل را دوباره مستقر کرد  مدیر عامل شرکت اتوبوسرانی تهران و حومه در پاسخ به سوالی در مورد پیشنهاد افزایش قیمت بلیت ،  ابراز کرد :  متاسفانه در حال حاضر 30 تا 35 مردم در استفاده از اتوبوس بلیت نمی‌دهند ،  همچنین 60 درصد مسافران BRT نیز طی مدت راه‌اندازی این خط ،  بلیت ندادند و به همین دلیل شرکت واحد ،  ماموران کنترل خود را در ایستگاه‌های BRT مجددا مستقر کرده است. وی توضیح داد :  قیمت واقعی جابجایی مسافر در شهر تهران برای هر مسافر 210 تومان است که باید هر سال این قیمت تمام شده برای هر مسافر با توجه به تورم افزایش یابد ،  چرا که هر سال بسیاری از هزینه‌ها از جمله قطعات و حتی خود اتوبوس گران‌تر می‌شود. از 70 میلیارد تومان یارانه بلیت اتوبوس 86 ،  فقط 9 میلیارد تومان گرفته‌ایم بیژنی همچنین خاطر نشان کرد :  از رقم کل 70 میلیارد تومانی سهم دولت در پرداخت یارانه بلیت اتوبوس ،  تاکنون فقط 9 میلیارد تومان را از سال 86 دریافت کرده‌ایم که عمده ان نیز در شب عید داده شده است. وی اعلام کرد :  همچنین از 70 میلیارد تومان سهم مردم نیز فقط 20 میلیارد تومان تاکنون دریافت کرده‌ایم و مابقی این سهم که پرداخت ان معوق مانده است ،  را مثل همیشه شهرداری تهران پرداخت کرده است. کسی خسارات ما را نداد ،  خودمان به فکر افتادیم مدیر عامل شرکت اتوبوسرانی تهران و حومه در پاسخ به سوالی در مورد خسارات اتوبوسرانی از محل برگزاری بازی‌های لیگ برتر فوتبال ،  توضیح داد :  سال گذشته یک میلیارد و 300 میلیون تومان از تربیت بدنی بابت خسارات اتوبوسرانی می‌خواستیم و اخرین بازی که در ان اتوبوسرانی ،  298 میلیون تومان خسارت دید ،  بازی پرسپولیس و سپاهان در خرداد ماه سال قبل بود. وی ادامه داد :  به دلیل ان که این خسارات از سوی سازمان تربیت بدنی هیچ گاه پرداخت نشد ،  اتوبوسرانی به این نتیجه رسید که خودش برای جبران و کاهش خسارات این بازی‌ها فکری را بیاندیشد و به این دلیل بود که از سال گذشته ،  اقدام به استفاده از اتوبوس‌های نو همراه با پذیرایی از تماشاگران کردیم و تعداد اتوبوس‌ها را نیز افزایش دادیم. بیژنی تصریح کرد :  در بازی اخیر پرسپولیس و سپاهان ،  اتوبوسرانی شهر تهران فقط دو میلیون تومان خسارت دید. سهم جابجایی اتوبوس در شهر تهران را 26 درصد است   وی در ادامه سهم جابجایی اتوبوس در شهر تهران را 26 درصد اعلام کرد و در پاسخ به این سوال که وزارت کشور این سهم را 17 درصد اعلام کرده است ،  گفت :  من این امار را قبول ندارم و معلوم نیست که پایه امار و تجزیه و تحلیل وزارت کشور از کجاست. مدیر عامل شرکت اتوبوسرانی تهران و حومه خاطر نشان کرد :  اتوبوسرانی در فروردین ماه امسال ،  همراه با شرکت مینی‌بوسرانی حدود 83 میلیون نفر را جابجا کرده است و علت کاهش اندک تعداد مسافران در این مدت ،  واگذاری 20 درصد مینی‌بوسرانی به شهرهای اقماری بوده است. هر تغییری در وزارت کشور انشاالله مایه رحمت است وی در پاسخ به این سوال که نسبت به تغییرات در وزارت کشور چه ارزیابی دارید ،  گفت :  تاکنون هیچ درگیری با وزارت کشور نداشته‌ایم و قطعا هر اتفاقی در شهر تهران از جمله وزارت کشور بیافتد ،  مایه رحمت است ،  اگر حرف‌ها مبتنی بر نظر کارشناسی باشد و با مردم با صداقت حرف بزنیم ،  همه مشکلات حل می‌شود. فقط 220 اتوبوس شهر تهران کولر دارند بیژنی در پاسخ به این سوال که با توجه به نزدیکی فصل تابستان ،  چه تعداد از اتوبوس‌های شهر تهران کولر دارند ،  اضافه کرد :  در حال حاضر بیش از 220 اتوبوس در شهر تهران ،  کولر دارند. وی اذعان کرد :  این که اتوبوس‌های شهر تهران کولر ندارند ،  مشکل ما نیست و خودروسازان این ضرورت را در مورد اتوبوس‌ها یا در نظر نگرفته‌اند و یا نمی‌توانستند که باید در نظر بگیرند. مدیر عامل شرکت اتوبوسرانی تهران و حومه در پاسخ به این سوال که چرا اتوبوس‌های شهاب خودرو که شهرداری تهران به طور مستقیم از خودروسازان خریداری کرده است ،  نیز فاقد کولر هستند ،  اظهار کرد :  امکان نصب کولر بر روی این اتوبوس‌ها ،  وجود ندارد. وی در پاسخ به این سوال که چرا شما به عنوان کارفرما ،  اتوبوس‌های کولردار خریداری نکرده‌اید ،  پاسخ مشخصی نداد. زنانه کردن خطوط برقی در دستور کار نیست ،  اما استفاده از رانندگان زن در این خط برای ما اولویت دارد بیژنی با تاکید بر این که زنانه کردن خطوط برقی در دستور کار نیست ،  اما استفاده از رانندگان زن در این خط برای ما اولویت دارد ،  بیان کرد :  خط اتوبوس‌های برقی به دلیل بسته بودن فضا ،  برای فعالیت خانم‌های راننده ،  امکان بیشتری را فراهم می‌کند و در عین حال ایجاد فضا برای مسافران خانم در این خطوط اولویت دارد. وی با بیان این که در حال حاضر پنج یا شش راننده زن ،  فقط در خطوط BRT مشغول به فعالیت هستند ،  عنوان کرد :  اگر قرار باشد در خطوط اتوبوس برقی ،  از خانم‌های راننده استفاده کنیم ،  این تعداد افزایش خواهد یافت. مدیر عامل شرکت اتوبوسرانی تهران و حومه در عین حال از توسعه خط اتوبوس برقی میدان شوش به راه‌اهن و اتصال ان به خط تهران‌پارس به شوش خبر داد که تا چند ماه اینده با تجهیز امکانات لازم به بهره‌برداری می‌رسد. برای ورود اتوبوس‌های دوکابینه ،  زمان اعلام نمی‌کنیم منظور ما ،  ساماندهی خطوط ویژه خاوران تا ازادی ،  بود نه BRT وی در پاسخ به این سوال که اخرین وضعیت ساخت خط دوم BRT در چه مرحله‌ای است ،  خاطر نشان کرد :  ما از ابتدا نگفته بودیم که به دنبال ساخت خط دوم BRT هستیم ،  بلکه از همان ابتدا ،  ساماندهی خطوط ویژه خاوران تا ازادی را مد نظر داشته‌ایم ،  اما ممکن است ،  بعد از این ،  در مورد این خط تجدیدنظر بیشتری صورت گیرد. بیژنی ادامه داد :  در این مسیر برخی از خطوط ویژه به هم پیوسته نبوده‌اند و برخی از خطوط نیز زیرساخت‌های کاملی نداشتند ،  به همین دلیل تصمیم گرفتیم که این خطوط را در شکلی کلی ساماندهی کنیم. از ابتدای سال فقط 51 اتوبوس تحویل گرفته‌ایم این که گفته‌اند ما امار نداده‌ایم ،  کذب محض است وی در پاسخ به این سوال که پس از اعلام وزارت کشور در مورد منوط کردن تحویل اتوبوس به ارائه گزارش از سوی شهرداری تهران ،  چه تعداد اتوبوس را تاکنون از محل حواله‌های قبلی تحویل گرفته‌اید ?  توضیح داد :  از محل حواله‌های قبلی تاکنون ،  فقط 51 اتوبوس اویکو تحویل گرفته‌ایم. مدیر عامل شرکت اتوبوسرانی تهران و حومه همچنین تاکید کرد :  برخی اظهارات از سوی وزارت کشور در مورد ندادن امار از سوی اتوبوسرانی کذب محض است و نامه‌ها و رسیدهای مربوط به این مساله ،  در دست است و ما می‌توانیم ان‌ها را منتشر کنیم.