عبدالرضا رحمانی فضلی وزیر کشور امروز 20 اذر ماه در بدو ورود به مشهد مقدس در جمع خبرنگاران ،  هدف خود از این سفر را تشریح کرد.به گزارش ایسنا ،  وزیر کشور ،  زیارت امام رضا ( ع )  ،  دیدار با استاندار و مدیران اجرایی این استان را از اهداف سفر خود برشمرد.او با اشاره به اربعین حسینی و حضور زائران ایرانی در عراق اظهار کرد :  یک ماه قبل ستاد مربوط به اربعین تشکیل شد و توسط وزارت کشور ،  بسیج ،  سازمان حج و زیارت ،  وزارت امور خارجه و دستگاه‌های مربوطه به ویژه در استان‌های خوزستان و ایلام ،  برنامه‌ریزی صورت گرفت تا با نظم و ترتیب در مناطق مرزی خدمات و سرویس‌دهی انجام شود.وی افزود :  وزارت خارجه عراق و مرزبانی این کشور همکاری خوبی با ما داشتند و تا امروز یک میلیون زائر ایرانی به کربلا معلی سفر کردند.وزیر کشور مهم‌ترین مساله را برگشت زائران از کشور عراق اعلام کرد و ادامه داد :  مسیر مرز طولانی است و ممکن است زائران خسته شده و با مشکلاتی مواجه شوند ،  لذا به انان توصیه می‌کنیم که عجله نکنند و با حوصله به مقصد بازگردند.رحمانی‌فضلی با بیان این که نیروهای هلال احمر ،  بسیج و سپاه در مناطق مختلف مرزی مستقر هستند و به زائران سرویس‌دهی می‌کنند ،  تصریح کرد :  از روز گذشته تعدادی اتوبوس را به مناطق مرزی فرستادیم تا انتقال زائران به راحتی صورت گیرد.وزیر کشور فضلی تاکید کرد :  نهایت سعی خود را برای امنیت زوار به عمل اوردیم و در مرز با نیروهای مرزبانی ،  اطلاعات و بسیج هماهنگی لازم جهت امنیت زوار صورت گرفته و تاکنون در این زمینه مشکلی نداشتیم.وزیر کشور درباره ساماندهی حاشیه شهر مشهد با تاکید بر این که موضوع به این مهمی در کوتاه مدت حل نمی‌شود ، گفت :  بعد از سفر هیات دولت در این راستا اتفاقات خوبی افتاده است ؛  قرار بود در قالب مصوبه‌ای خارج از بحث بودجه در این مورد تصمیم‌گیری و جمع‌بندی کنیم.رحمانی فضلی در خصوص طرح استانی شدن انتخابات خاطرنشان کرد :  مجلس در دوره‌های مختلف بحث‌های گوناگونی را مطرح کرده و در این رابطه نیز باید کارامدی انتخابات و پیوند مردم با حاکمیت را در نظر داشته باشیم اگر این موضوعات تامین شود ما با این طرح مشکلی نخواهیم داشت.وی در پاسخ به پرسشی در خصوص سرنوشت معاون سیاسی وزارت کشور نیز اظهار کرد :  این موضوع حل خواهد شد.وزیر کشور با اشاره به سخنرانی اخیر فائزه هاشمی در دانشگاه مشهد و لغو این سخنرانی خاطرنشان کرد :  هر نوع فعالیت ،  بیرون از فضای دانشگاهی تجمع و سخنرانی نیازمند کسب مجوز از وزارت کشور است اما ظاهرا در داخل دانشگاه به دلایل فضای درون دانشگاه این سخنرانی لغو شده بود که به نظر من با کمی تحمل می‌شد این سخنرانی را برگزار کرد.انتهای پیام