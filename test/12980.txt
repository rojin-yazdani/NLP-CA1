تاریخ سینما در طول حیات خود صحنه هنرمندی بسیاری از بازیگران در سراسر جهان بوده که به شخصیت‌های گوناگون روی پرده نقره‌ای جان بخشیده‌اند. در این میان استعدادهایی فوق‌العاده نیز در عرصه بازیگری بوده‌اند که مرز میان تخیل و واقعیت را برای مخاطب به حداقل رساندند و نام خود را برای همیشه در میان افتخارافرینان هنر هفتم ثبت کردند.به گزارش ایسنا ،  عناوین و افتخارات سینمایی در واقع شناسنامه سینمایی بازیگرانی است که در سینمای امروز فعال هستند. در زیر نگاهی خواهیم داشت به بازیگران مردی که در طول فعالیت هنری خود بیشترین جوایز و افتخارات سینمایی را از ان خود کرده‌اند. دانیل دی‌لوئیس  ،  بازیگر انگلیسی متولد 29 اوریل 1957 تنها بازیگر برنده سه جایزه اسکار نقش اول مرد در تاریخ سینماست. در کارنامه سینمایی دی‌لوئیس امار خیره‌کننده 127 جایزه سینمایی و 36 نامزدی کسب جوایز از رویدادهای سینمایی به چشم می‌خورد تا به شایستگی او را پرافتخارترین بازیگر مرد تاریخ سینما بنامیم.دی لوئیس دی لوئیس در سال 1990 و برای ایفای نقش در فیلم پای چپ من اولین اسکار خود در بخش بهترین بازیگر نقش اصلی مرد را بدست اورد و در سال 2008 برای فیلم خون به پا خواهد شد این افتخار را تکرار کرد. دی لوئیس برای سومین بار در سال 2013 موفق به کسب اسکار بهترین بازیگر برای نقش‌افرینی درخشان در فیلم لینکلن ساخته استیون اسپیلبرگ شد تا تنها بازیگر تاریخ سینما با سه جایزه اسکار در بخش بهترین بازیگر نقش اصلی باشد. این بازیگر سرشناس و 57 ساله دوبار نیز برای فیلم‌های دار و دسته نیویورکی‌ها ساخته مارتین اسکورسیزی و به نام پدر نامزد کسب جایزه اسکار نیز شده است.او به عنوان یکی از گزیده‌کارترین بازیگران صنعت فیلم‌سازی شناخته می‌شود ،  به طوری در 10 سال گذشته تنها در 4 فیلم به ایفای نقش پرداخته‌است. او از سبک متد اکتینگ در بازیگری پیروی می‌کند و به تحقیق درباره نقش‌های خودش مشهور است و معمولا در طول دورهٔ فیلمبرداری به طور کامل در نقش خود باقی می‌ماند.دو جایزه بهترین بازیگری برای لینکلن و خون به پا خواهد شد و پنج نامزدی کارنامه سینمایی دی لوئیس در جوایز گلدن گلوب امریکا است. وی همچنین چهار بار در جوایز بافتا موفق به کسب جایزه شده و سه بار نیز نامزد کسب این جایزه بوده است. دی لوئیس در سال 2005 جایزه دوربین طلای جشنواره برلین را دریافت کرد و به عنوان بخشی از افتخارات سینمایی وی می‌توان به چهار جایزه از انجمن منتقدین بوستون ،  جایزه دستاورد سینمایی از جوایز فیلم مستقل انگلیس ،  سه جایزه از انجمن منتقدین نیویورک ،  دو جایزه از جوایز فیلم ایرلند ،  کسب سه جایزه از انجمن منتقدین فیلم لندن ،  سه جایزه از انجمن منتقدین سینمایی لس‌انجلس ،  جایزه بهترین بازیگری از جشنواره‌های فیلم مراکش و مونترال ،  سه جایزه بهترین بازیگر مرد از جوایز انجمن ملی منتقدین فیلم ،  کسب پنج جایزه از انجمن منتقدین نیویورک ،  جایزه دستاورد بازیگری از جشنواره فیلم پالم اسپرینگز ،  بهترین بازیگر خارجی جوایز اتحادیه منتقدان روسیه ،  جایزه دستاورد سینمایی از جشنواره سانتا باربارا ،  کسب دو جایزه از جوایز فیلم ساتلایت ،  سه جایزه و یک نامزدی در جوایز انجمن بازیگران امریکا و جایزه دستاورد بازیگری از جشنواره فیلم تلورید اشاره کرد.جک نیکلسون جک نیکلسون متولد 22 اوریل 1937 در نیویورک با دو جایزه اسکار در نقش اول و یک جایزه اسکار در نقش مکمل از معدود بازیگران تاریخ سینما با سه جایزه اسکار بازیگری است. وی که بیشتر به خلق شخصیت‌های عصبی مزاج و بعضا شرور شهرت دارد ،  تاکنون موفق به کسب 101 جایزه سینمایی شده و در رویدادهای سینمایی 72 بار نیز نامزد دریافت جایزه شده است.وی اولین جایزه اسکار خود را در سال 1976 برای بازی در فیلم دیوانه از قفس پرید ساخته میلوش فورمن کسب کرد که با نام پرواز بر فراز اشیانه فاخته نیز شناخته می‌شود. نیکلسون هشت سال بعد با فیلم شرایط مهروزی اسکار بهترین بازیگری نقش مکمل را نیز بدست اورد.نیکلسون که این روزها به سختی و با وسواس فراوان نقش قبول می‌کند ،  سومین جایزه اسکار خود در سال 1998 و برای فیلم بهترین شکل ممکن به کارنامه سینمایی خود اضافه کرد. نیکلسون در طول دوران فعالیت سینمایی خود تاکنون هشت بار نیز نامزد کسب جایزه اسکار شده است که اخرین انها به سال 2002 و فیلم درباره اشمیت بازمی‌گردد.این بازیگر 77 ساله شش جایزه و هفت نامزدی در جوایز سینمایی گلدن گلوب به نام خود ثبت کرده است. درباره اشمیت  ( 2003 )  ،  بهترین شرایط ممکن  ( 1998 )  ،  شرافت پریتزی  ( 1986 )  ،  شرایط مهرورزی  ( 1984 )  ،  دیوانه از قفس پرید  ( 1976 )  و محله چینی‌ها فیلم‌هایی هستند که جایزه بهترین بازیگر جوایز گلدن گلوب را برای نیکلسون به ارمغان اوردند.اکادمی هنرهای تلویزیونی و سینمایی انگلیس  ( بافتا )  نیز سه بار برای فیلم‌های سرخ‌ها  ،  دیوانه از قفس پرید و محله چینی‌ها نیکلسون را شایسته دریافت بهترین بازیگر مرد این رویداد سینمایی معرفی کرد.نیکلسون خارج از مرزهای امریکا نیز افتخارات فراوانی کسب کرده است که مهمترین ان جایزه بهترین بازیگر نقش اصلی مرد جشنواره کن برای فیلم اخرین جزئیات در سال 1974 است.کسب جایزه دستاورد سینمایی از انجمن فیلم امریکا در سال 1994 ،  سه جایزه از جوایز انجمن منتقدین سینمایی بوستون ،  جایزه بهترین بازیگر خارجی جوایز دیوید دی دوناتلو ایتالیا ،  جایزه بازیگری از انجمن منتقدین دوبلین ،  جایزه دوربین طلا برای بهترین بازیگر بین‌المللی ،  جایزه بازیگری از انجمن منتقدین لندن ،  سه جایزه بازیگری از انجمن منتقدین لس‌انجلس ،  جایزه بهترین بازیگری جوایز MTV ،  شش جایزه از هیات ملی نقد امریکا ،  پنج جایزه از جوایز انجمن ملی منتقدین فیلم امریکا ،  شش جایزه از جوایز انجمن منتقدین نیویورک ،  10 نامزدی کسب جایزه در جوایز منتخب مردم ،  جایزه بازیگری از انجمن منتقدین فیلم سن دیگو و جایزه بهترین بازیگری انجمن بازیگران امریکا بخشی از افتخاراتی است که جک نیکلسون در طول دوران فعالیت هنری خود بدست اورده است.همچنین ستاره‌ای به نام این بازیگر صاحب‌نام در چهارم دسامبر 1994 در پیاده‌روی مشاهیر هالیوود ثبت شد.تام هنکس تام هنکس  ،  بازیگر 57 ساله و متولد لندن یکی از پرافتخارترین و محبوب‌ترین بازیگران سینماست که تاکنون دو جایزه اسکار بهترین بازیگر مرد را در کنار 63 جایزه سینمایی دیگر در کارنامه سینمایی دارد.وی همچنین 59 بار نامزد کسب جایزه از رویدادهای سینمایی گوناگون شده است. تام هنکس که در سال 1979 فعالیت هنری خود را اغاز کرد ،  در سال‌های 1994 و 1995 به صورت متوالی دو جایزه اسکار بهترین بازیگر نقش اصلی را برای فیلم‌های تحسین شده فیلادلفیا و فارست گامپ بدست اورد. وی همچنین در سال 1989 برای فیلم بزرگ  ،  در سال 1999 برای بازی در فیلم نجات سرباز رایان و در سال 2001 برای فیلم دورافتاده سه بار به جمع نامزدهایی نهایی جوایز اسکار بهترین بازیگر مرد راه یافت. تام هنکس درامدزاترین بازیگر تاریخ سینما شناخته شده است ؛  به طوریکه تاکنون فیلم‌های او 6.3 میلیارد دلار فروش داشته‌اند که متوسط 107 میلیون دلار برای هر فیلم است. پرفروش‌ترین فیلمی که تام هنکس در ان نقش داشته انیمیشن داستان اسباب بازی‌های 3 است.چهار جایزه و چهار نامزدی نیز کارنامه تام هنکس در جوایز سینمایی گلدن گلوب است. وی برای فیلم‌های دور افتاده  ،  بزرگ  ،  فیلادلفیا و فارست گامپ جایزه گلدن گلوب بهترین بازیگری دریافت کرده است.از دیگر افتخارات سینمایی تام هنکس در عرصه بازیگری می‌توان به جایزه خرس نقره‌ای بهترین بازیگر جشنواره برلین برای فیلم فیلادلفیا در سال 1994 ،  چهار نامزدی در جوایز بافتا ،  دو جایزه از جوایز انجمن فیلم امریکا ،  جایزه بهترین بازیگری اکادمی فیلم‌های علمی تخیلی امریکا ،  سه جایزه از جوایز فیلم کمدی امریکا ،  جایزه دستاورد سینمایی انجمن فیلم امریکا ،  دو جایزه از انجمن منتقدین سینمای شیکاگو ،  جایزه بهترین بازیگر سال از جشنواره فیلم پالم اسپرینگز  ،  پنج جایزه از جوایز منتخب مردم و دو جایزه از انجمن بازیگران امریکا تنها بخشی از افتخارات این بازیگر صاحب‌نام سینمای جهان محسوب می‌شود.این بازیگر نامدار سینمای جهان توانست در سال 1992 ستاره‌ای به نام خودش در تالار مشاهیر هالیوود ثبت کند.داستین هافمن داستین هافمن  ،  بازیگر تحسین‌شده سینمای جهان نیز از جمله چهره‌هایی است که در دوران فعالیت هنری خود که همچنان ادامه دارد جوایز زیادی را از جشنواره و جوایز سینمایی شامل 76 جایزه و 38 نامزدی کسب کرده است. وی هر دو جایزه اسکار خود را برای نقش اصلی و برای فیلم‌های کرامر علیه کرامر  ( 1980 )  و مرد بارانی  ( 1988 )  کسب کرده است و پنج بار نیز نامزد کسب اسکار بازیگری شده است.هافمن همچنین شش جایزه بازیگری از جوایز گلدن گلوب کسب کرده است و در جوایز اکادمی بافتا نیز سه جایزه بهترین بازیگری به ویترین افتخارات خود افزوده است. شیر طلای افتخاری جشنواره ونیز ،  جایزه دستاورد هنری انجمن فیلم امریکا ،  کسب دو جایزه از جشنواره فیلم شیکاگو ،  چهار جایزه بهترین بازیگر خارجی جوایز فیلم دیوید دی دوناتلو ایتالیا ،  دو جایزه دستاورد هنری و سینمایی از جشنواره فیلم هالیوود ،  جایزه بهترین بازیگری از انجمن منتقدین فیلم لس‌انجلس ،  جوایز انجمن ملی منتقدین فیلم ،  انجمن منتقدین نیویورک و جایزه دستاورد هنری جشنواره فیلم پالم اسپرینگز و سن سباستین از جمله افتخارات سینمایی داستین هافمن محسوب می‌شود. رابرت دنیرو متولد 17 اوت 1943 در نیویورک ،  از پدر و مادری هنرمند با نژاد ایتالیایی است و به عنوان یکی از تاثیرگذارترین بازیگران تاریخ سینمای جهان معمولا در نقش‌های دشوار و سخت در ژانرهای متفاوت و با روش بازیگری خاص خود ایفای نقش می‌کند. این بازیگر 71 ساله در طول دوران درخشان بازیگری خود موفق به کسب دو جایزه اسکار برای فیلم‌های گاو خشمگین ساخته مارتین اسکورسیزی و قسمت دوم پدرخوانده به کارگردانی فرانسیس فورد کاپولا شده است.رابرت دنیرووی همچنین برای ایفای نقش در فیلم راننده تاکسی  ( 1977 )  ،  شکارچی گوزن  ( 1978 )  ،  بیداری‌ها  ( 1990 )  ،  تنگه وحشت  ( 1992 )  و کتابچه بارقه امید  ( 2013 )  نامزد نهایی اسکار بهترین بازیگری اسکار بوده است.فیلم درخشان گاو خشمگین جایزه بهترین بازیگر گلدن گلوب را نیز برای دنیرو به ارمغان اورد تا در کنار هفت نامزدی گلدن گلوب و جایزه دستاورد سینمایی سسیل دمیل  ،  کارنامه وی در جوایز گلدن گلوب باشد.از دیگر افتخارات دنیرو که در مجموع 54 جایزه سینمایی درکارنامه بازیگری خود دارد و 64 بار نیز نامزد دریافت جوایز گوناگون سینمایی شده ،  می‌توان از خرس نقره‌ای جشنواره برلین برای فیلم چوپان خوب  ،  جایزه دوربین طلا برای دستاورد هنری ،  دو جایزه بهترین بازیگری از جشنواره فیلم هالیوود ،  جایزه دستاورد هنری جشنواره فیلم کارلووی واری ،  کسب دو جایزه از انجمن منتقدین فیلم لس‌انجلس ،  جایزه دستاورد هنری جشنواره فیلم مسکو ،  دو جایزه از هیات ملی نقد امریکا ،  دو جایزه بهترین بازیگری از انجمن ملی منتقدین فیلم ،  چهار جایزه بهترین بازیگری از انجمن منتقدین نیویورک ،  جایزه دستاورد هنری جشنواره فیلم سن‌سباستین و همچنین جایزه شیر طلای افتخاری جشنواره ونیز نام برد.