رئیس نهاد نمایندگی مقام معظم رهبری در دانشگاهها با بیان اینکه مخالفت با سیاستهای دولت به معنای مخالفت با نظام نیست و باید میان دانشجوی منتقد با معاند تفاوت قائل شد ،  گفت :  بر اساس امارهای موجود 70 درصد دانشگاهیان به کسی رای داده‌اند که اکنون در راس مدیریت کشور نیست این مسئله به نوعی دلسردی ایجاد می‌کند .به گزارش خبرنگار ایلنا ،  حجت الاسلام محمد محمدیان صبح امروز در اجلاس شصت و دومین نشست روسای دانشگاههای علوم پزشکی با اشاره به اینکه دانشجوی منتقد با معاند متفاوت است و در برخوردهایمان با انها باید دقت کنیم گفت :  فضای دانشگاهها و فضای فرهنگی سیاسی و کار سنگین علمی که بر عهده روسای دانشگاهها قرار دارد مسئولیت زیادی را برای شما روسا ایجاد می‌کند. در مدتی که ریاست را برعهده دارید تمامی فعالیتها از جمله ارتقا ،  تحصیلات و سایر برنامه‌ها باید به تاخیر بیفتد چرا که توفیق سربازی برای نظام اسلامی را نباید با هیچ چیز عوض کنید .محمدیان با بیان اینکه در دانشگاهها شرایط مثل قبل نیست و واقعیت را نمی‌توان کتمان کرد ،  گفت :  مشکل اصلی که در این چند ماه به وجود امده باعث شد به دلایلی بخشهایی از جامعه به هم تنه بزنند و تعادل جامعه به هم بخورد که در این میان عده‌ای هم زمین خورده‌اند .او با تاکید بر اینکه70 درصد دانشگاهیان به کسی رای داده‌اند که اکنون در راس مدیریت کشور نیست ،  اظهار داشت :  بر اساس امارهای موجود 70 درصد دانشگاهیان به کسی رای داده‌اند که اکنون در راس مدیریت کشور نیست ،  بنابراین این مسئله به نوعی دلسردی ایجاد می‌کند چرا که کسی که به فردی رای می‌دهد و اگر ان فرد رای نیاورد دچار دلسردی می‌شود .محمدیان افزود :  ما خط کشی نمی‌کنیم. هر کسی به هر کسی رای داده برای ما محترم است اما نکته اینجاست که افرادی بر خلاف مقرراتی که پذیرفته بودند و برخلاف نظام ،  اتهام تقلب زدند و به نظام اجحاف کردند و تعادل جامعه را بر هم زدند .وی یاداور شد :  ما 30 سال تجربه انتخابات داشته‌ایم و بخشی از افراد به یک فرد رای می‌دادند و ان فرد هم رای نمی‌اورد اما در این انتخابات کسی که رای نیاورده برخلاف رویه و اصول در برابر نظام ایستاده و هنوز هم ایستاده و عمده نگاه انها به دانشگاهها است .رئیس نهاد نمایندگی مقام معظم رهبری با تاکید بر اینکه اداره فضای دانشگاهها برای ما امروز یک موضوع اصلی است افزود : همه کسانی که ما با انها روبرو هستیم صرف نظر از اینکه به چه کسی رای داده‌اند ،  فرزندان ،  برادران و خواهران ما هستند ما نمی‌توانیم و نباید خط‌کشی کنیم چرا که همان طور که مقام معظم رهبری فرموده‌اند همه برای نظام رای داده‌اند .او با بیان اینکه اینکه کسی با سیاستهای دولت مخالف است به این معنی نیست که با نظام مشکل دارد ،  گفت :  این دولت قانونی است و با رای ملت رای اورده و دولتی مشروع است و معنی‌اش این نیست که کسی که به دولت انتقاد دارد با اصل نظام مشکل دارد. باید فرق منتقد و معاند را مورد توجه قرار دهیم و در برخورد با دانشجویان و اساتید به این موضوع توجه کنیم و مواظب باشیم که منتقد و معاند با هم متفاوتند .محمدیان اضافه کرد :  افرادی بوده‌اند که از ابتدای انقلاب با نظام مشکل داشته‌اند اما این تعداد در سطح بسیار پایینی هستند اما نمی‌توانند فعالیتی انجام دهند .وی با اشاره به اینکه هیچ نظامی نه حق و نه باطل اجازه نمی‌دهد که از امکاناتش برای براندازی ان استفاده شود ،  یاداور شد :  امروز کسانی که در دانشگاه شعار جمهوری ایرانی می‌دهند کم هستند اما کاملا برخلاف مسیر ملت حرکت می‌کنند و شعارهایی متفاوت با ارمانهای اصلی مردم می‌دهند و برخلاف ملت و انقلاب حرکت می‌کنند .محمدیان اضافه کرد :  افرادی هم در دانشگاهها دچار شبهاتی هستند و وظیفه ما شفاف‌سازی است تا ذهنیت‌ها را نسبت به ابهامات روشن کنیم و بخشی از انها را با منطق و استدلال و بخشی با برخوردهای عاطفی و همراه با کرامت و احترام قائل شدن رفتار کنیم .وی اضافه کرد :  انتظار از روسای دانشگاهها این است که ارتباط را با اساتید بیشتر کنند و شبهات را برای انها توضیح دهند و با توجه به اینکه استادان تشکلهای منسجمی ندارند نیاز داریم که با انها ارتباط بیشتری داشته باشیم و از انها برای مسائل فرهنگی و سیاسی و توجیه کردن در فضای دانشگاهها استفاده کنیم .رئیس نهاد نمایندگی مقام معظم رهبری در دانشگاهها با اشاره به اینکه اساتید متدین و معتقد دانشگاهها باید مورد عنایت ویژه قرار گیرند و نقش بیشتری را برای حل این گونه مسائل فرهنگی سیاسی ایفا کنند ،  گفت :  و در این میان موارد نادری که در مسیر تضعیف عمل می‌کنند باید ارشاد شده و در موارد کمی نیز مورد برخورد قانونی قرار گیرند .محمدیان با اشاره به مصوبه شورای عالی انقلاب فرهنگی در خصوص جذب هیات علمی تاکید کرد :  روسای دانشگاهها دقت کنند بالاترین و شایسته‌ترین افراد از نظر علمی ،  تعهد و تدین را جذب دانشگاهها کنند .وی با اشاره به فعالیتهای تشکلهای دانشجویی در دانشگاهها اظهار داشت :  نیروهای ارزشی ،  متعهد و وفادار به دانشجویی باید مورد توجه ویژه روسا قرار گیرند. اکثریت انها دلبستگی خوبی به نظام دارند اما باید وارد فضای تاثیرگذاری شوند انها ممکن است هر نامی از جمله بسیج ،  انجمن ،  جامعه و یا هر تشکل دیگری داشته باشند اما بحث توجه تنها مالی نیست بلکه هدایت فکری انها و انتقال تجربیات مهم است و احساس اینکه رئیس دانشگاه می‌تواند روی توان این دانشجویان حساب کند. این دانشجویان انرژی زیادی دارند و انگیزه‌های انها باید تقویت شود .محمدیان افزود :  اینده دانشگاهها را قرار است این دانشجویان اداره کنند و باید مطمئن باشند که از توانشان استفاده می‌کنند. در جمع‌هایی که خود برگزار می‌کنید در جایگاه ریاست دانشگاه و با توجه به شرایط موجود حضور این نیروهای ارزشی را در دانشگاهها پررنگ‌تر کنید.