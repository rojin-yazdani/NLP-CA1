نیروهای امریکایی مستقر در خلیج فارس ،  قصد دارند تا از خاک برخی کشورهای همسایه ایران برای پیاده کردن اهداف نظامی خود بهره‌برداری کنند.به گزارش خبرنگار تابناک  ،  پس از ان‌که شنیده شد نیروهای امریکایی در کشور عمان و کویت تحرکات و فعالیت‌های خاصی را دنبال می‌کنند ،  این بار نیز از لابه‌لای اخبار منتشره شنیده می‌شود که فرماندهان امریکایی مستقر در خلیج فارس پیشنهادی را به مسئولان امارات تقدیم کرده‌اند که در صورت موافقت با ان ،  بخش گسترده‌ای از زمین‌های امیرنشین فجیره در اختیار نیروهای امریکایی قرار می‌گیرد.بنا بر این گزارش ،  هدف امریکایی‌ها از این اقدام ،  احداث پایگاه نظامی مستقل که مشرف به خلیج فارس باشد ،  عنوان شده است.این در حالی است که در بررسی‌های اولیه ،  این پیشنهاد مخالفت رؤسای امارات را به دنبال داشته است ،  اما امریکایی‌ها اصرار زیادی بر تحقق این موضوع دارند.