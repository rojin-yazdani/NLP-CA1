هفته گذشته ویدیویی در شبکه‌های اجتماعی منتشر شد که نشان می‌داد یکی از پرسنل مهد کودکی در استان اردبیل به طرز نامناسبی مشغول نگه‌داری از کودکی نوپاست. فیلم منتشر شده به سرعت واکنش مردم را برانگیخت و احساسات انها را جریحه دار کرد تا جایی که اعلام شد دادستانی استان به این امر ورود و فرد خاطی بازداشت شده است.ایسنا نوشت :  دکتر همایون هاشمی ،  رئیس سازمان بهزیستی کشور ضمن تشریح جزئیات این ماجرا به تبیین چرایی وقوع اتفاقاتی از این دست در مراکزی پرداخت که ادامه حیات انها در گروی وجود امنیت و ایجاد ارامش برای خانواده‌هاست.وی با بیان اینکه بلافاصله برابر نص صریح قانون ،  اقدامات لازم را درباره این حادثه به قید فوریت انجام دادیم ،  اظهار کرد :  15 تیرماه متوجه این تخلف شدیم و 16 تیرماه از طرف خانواده برای مجرم طرح شکایت کردیم. در این خصوص به عنوان نماینده حکومتی شکایت کردیم و از ان کوتاه نمی‌اییم.هاشمی افزود :  این مهدکودک را در فاز اول پلمپ کردیم و مربی تحویل مقامات قضایی شده است. پرونده قضایی مربوطه تشکیل شده و مابقی مراحل توسط دادستان و مقامات قضایی استان طی می‌شود. البته تاکید داریم که حق با مردم است و نباید از کنار این مسائل به سادگی گذر کرد.رئیس سازمان بهزیستی کشور با بیان اینکه علی رغم اینکه خود ما نیز از اتفاق رخ داده ناراحت هستیم و می‌خواهیم اشد مجازات برای خاطیان اعمال شود ،  گفت :  تلاش خواهیم کرد تا الگوسازی‌های مناسب انجام و از میزان بروز این خطاها کاسته شود.وی در پاسخ به اینکه چرا فیلترهای نظارتی برای ورود مربیان به مهدهای کودک به اندازه کافی قوی نیستند ?  گفت :  از چهارسال پیش گزینش مربیان تمام مهدهای کودک علی رغم اینکه متعلق به بخش غیردولتی هستند ،  از منظر اخلاقی ،  صلاحیت علمی و رفتاری انجام می‌شود ،  اما روح و روان و شخصیت انسان‌ها همواره در حال تغییر است و این امکان وجود دارد که خطای انسانی اتفاق بیافتد. البته باید خطاهای انسانی را با مراقبت و اموزش به کمترین حد ممکن رساند.هاشمی ادامه داد :  همین مهد کودک از ابتدای فروردین تا ابتدای تیرماه چهار مرتبه مورد بازرسی قرار گرفته بود. عجیب انکه این مرکز به عنوان یکی از بهترین مهدهای کودک اردبیل شناخته می‌شود و فرزندان مقامات هم به انجا سپرده می‌شدند.رئیس سازمان بهزیستی کشور همچنین درباره ماجرای تاسف بار قتل یک سالمند توسط دو پرستار در خانه‌سالمندانی در گرگان نیز توضیح داد که دادستانی به این موضوع هم ورود پیدا کرده است. قضیه مربوط به یک مرکز نگه داری خصوصی بوده که دو پرسنل درمانی انجا مرتکب ازار و اذیت سالمندی شده‌اند.وی افزود :  البته فیلمی در این خصوص مشاهده نکرده‌ام که بتوانم قضاوت کنم اما گزارشاتی به دست ما رسیده است. اکنون این خانه سالمندان تعطیل شده و پرونده‌اش مفتوح است.هاشمی بار دیگر تاکید کرد :  این مرکز تحت نظارت بهزیستی بوده و ما مشکل گزینش و ضعف نظارتی نداریم. بلکه خطای عنصر انسانی رخ داده است. البته معتقدم باید اموزش‌ها قوی‌تر شوند.