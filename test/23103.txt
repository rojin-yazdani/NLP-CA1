همین که شب عاشورا نزدیک شد حضرت امام حسین علیه السلام اصحاب خود را جمع کرد. حضرت امام زین العابدین علیه السلام فرموده که من در ان وقت مریض بودم با ان حال نزدیک شدم و گوش فرا داشتم تا پدرم چه می‌فرماید ،  شنیدم که با اصحاب خود گفت : اثنی علی الله احسن الثنا تا اخر خطبه که حاصلش به فارسی اینست :  ثنا می‌کنم خداوند خود را به نیکوتر ثناها و حمد می‌کنم او را بر شدت و رخا ، ‌ای پروردگار من سپاس می‌گذارم ترا بر اینکه ما را به تشریف نبوت تکریم فرمودی ،  و قران را تعلیم ما نمودی ،  و به معضلات دین ما را دانا کردی ،  و ما را گوش شنوا و دیده بینا و دل دانا عطا کردی ،  پس بگردان ما را از شکرگزاران خود.پس فرمود :  اما بعد ،  همانا من اصحابی با وفاتر و بهتر از اصحاب خود نمی‌دانم و اهل بیتی از اهل بیت خود نیکوتر ندانم ،  خداوند شما را جزای خیر دهد و الحال اگاه باشید که من گمان دیگر در حق این جماعت داشتم و ایشان را در طریق اطاعت و متابعت خود پنداشتم اکنون ان خیال دیگر گونه صورت بست لاجرم بیعت خود را از شما برداشتم و شما را به اختیار خود گذاشتم تا بهر جانب که خواهید کوچ دهید و اکنون پرده شب شما را فرو گرفته شب را مطیه رهوار خود قرار دهید و بهر سو که خواهید بروید چه این جماعت مرا می‌جویند چون به من دست یابند بغیر من نپردازند.چون ان جناب سخن بدینجا رسانید برادران و فرزندان و برادرزادگان و فرزندان عبدالله جعفر عرض کردند :  برای چه این کار کنیم ایابرای انکه بعد از تو زندگی کنیم ?  خداوند هرگز نگذارد که ما اینکار ناشایسته را دیدار کنیم.و اول کسی که به این کلام ابتدا کرد عباس بن علی علیه السلام بود پس از ان سایرین متابعت او کردند و بدین منوال سخن گفتند.پس ان حضرت رو کرد به فرزندان عقیل و فرمود که شهادت مسلم بن عقیل شما را کافی است زیاده بر این مصیبت مجوئید من شما را رخصت دادم هر کجا خواهید بروید. عرض کردند سبحان الله مردم با ما چه گویند و ما به جواب چه بگوئیم ?  بگوئیم دست از بزرگ و سید و پسرعم خود برداشتیم و او را در میان دشمن گذاشتیم بی‌انکه تیر و نیزه و شمشیری در نصرت او بکار بریم ،  نه بخدا سوگند ما چنین کار ناشایسته نخواهیم کرد بلکه جان و مال و اهل و عیال خود را در راه تو فدا کنیم و با دشمن تو قتال کنیم تا بر ما همان‌اید که بر شما‌اید ،  خداوند قبیح کند زندگانی را که بعد از تو خواهیم.این وقت مسلم بن عوسجه برخاست و عرض کرد یابن رسول الله ایا ما ان کس باشیم که دست از تو بازداریم پس به کدام حجت در نزد حق تعالی ادای حق ترا عذر بخواهیم ،  لاوالله من از خدمت شما جدا نشوم تا نیزه خود را در سینه‌های دشمنان تو فرو برم و تا دسته شمشیر در دست من باشد اندام اعدا را مضروب سازم و اگر مرا سلاح جنگ نباشد به سنگ با ایشان محاربه خواهم کرد ،  سوگند با خدای که ما دست از یاری تو برنمی‌داریم تا خداوند بداند که ما حرمت پیغمبر را در حق تو رعایت نمودیم به خدا سوگند که من در مقام یاری تو به مرتبه‌ای می‌باشم که اگر بدانم کشته می‌شوم انگاه مرا زنده کنند و بکشند و بسوزانند و خاکستر مرا بر باد دهند و این کردار را هفتاد مرتبه با من بجای اورند هرگز از تو جدا نخواهم شد تا گاهی که مرگ را در خدمت تو ملاقات کنم ،  و چگونه این خدمت را به انجام نرسانم و حال انکه یک شهادت بیش نیست و پس از مرگ ان کرامت جاودانه و سعادت ابدیه است.پس زهیر بن قین برخاست و عرضه داشت به خدا سوگند که من دوست دارم که کشته شوم انگاه زنده گردم پس کشته شوم تا هزار مرتبه مرا بکشند و زنده شوم و در ازای ان خدای متعال دور گرداند شهادت را از جان تو و جان این جوانان اهل بیت تو و هر یک از اصحاب ان جناب بدین منوال شبیه به یکدیگر با ان حضرت سخن می‌گفتند و زبان حال هر یک از ایشان این بود : مملوک این جنابم و محتاج این درماین مهر بر که افکنم اندل کجا برمشاها من اربعرش رسانم سریرفضلگر بر کنم دل از تو و بردارم از تو مهرپس حضرت همگی را دعای خیر فرمود.و علامه مجلسی ره نقل کرده که در ان وقت جاهای ایشان را در بهشت به ایشان نمود و حور و قصور و نعیم خود را مشاهده کردند و بر یقین ایشان بیفزود و از این جهت احساس الم نیزه و شمشیر و تیز نمی‌کردند و در تقدیم شهادت تعجیل می‌نمودند.و سید بن طاوس روایت کرده که در این وقت محمد بن بشیرالحضرمی را خبر دادند که پسرت را در سرحد مملکت ری اسیر گرفتند ،  گفت عوض جان او و جان خود را از افریننده جانها می‌گیرم و من دوست ندارم که او را اسیر کنند و من پس از او زنده و باقی بمانم. چون حضرت کلام او را شنید فرمود خدا ترا رحمت کند من بیعت خویش را از تو برداشتم برو و فرزند خود را از اسیری برهان ،  محمد گفت مرا جانوران درنده زنده بردرند و طعمه خود کنند اگر از خدمت تو دور شوم پس حضرت فرمود : ‌ای جامه‌های برد را بده به فرزندت تا اعانت جوید به انها در رهانیدن برادرش ،  یعنی فدیه برادر خود کند ،  پس پنج جامه برد او را عطا کرد که هزار دینار بها داشت.شیخ مفید ره فرموده که ان حضرت پس از مکالمه با اصحاب به خیمه خود انتقال فرمود و جناب علی بن الحسین علیهماالسلام حدیث کرده :  در ان شبی که پدرم در صباح ان شهید شد من به حالت مرض نشسته بودم و عمه‌ام زینب پرستاری من می‌کرد که ناگاه دیدم پدرم کناره گرفت و به خیمه خود رفت و با ان جناب ود جون ازاد کرده ابوذر و شمشیر ان حضرت را اصلاح می‌نمود و پدرم این اشعار را قرائت می‌فرمود : کم لک بالاشراق والاصلوالدهر لایقنع بالبدیلو کل حی سالک سبیلیا دهراف لک من خلیلمن صاحب و طالب قتیلو انما الامر الی الجلیلچون من این اشعار محنت اثار را از ان حضرت شنیدم دانستم که بلیه نازل شده است و ان سرور تن به شهادت داده است به این سبب گریه در گلوی من گرفت و بر ان صبر نمودم و اظهار جزع نکردم و لکن عمه‌ام زینب چون این کلمات شنید خویشتن داری نتوانست ،  چه زنها را حالت رقت و جزع بیشتر است ،  پس برخاست و بیخودانه جانب ان حضرت شتافت و گفت واثکلاه کاش مرگ مرا نابود ساختی و این زندگانی از من بپرداختی ،  این وقت زمانی را ماند که مادرم فاطمه و پدرم علی و برادرم حسن از دنیا رفتند ،  چه‌ای برادر تو جانشین گذشتگانی و فریادرس بقیه انهائی حضرت به جانب او نظر کرد و فرمود‌ای خواهر نگران باش که شیطان حلم ترا نرباید و اشک در چشمهای مبارکش بگشت و به این مثل عرب تمثل جست لو ترک القطانام.یعنی اگر صیاد مرغ قطا را به حال خود گذاشتی ان حیوان در اشیانه خخود شاد بخفتی ،  زینت خاتون سلام الله علیها گفت : یا ویلتاه که این بیشتر دل ما را مجروح می‌گرداند که راه چاره از تو منقطع گردیده و به ضرورت شربت ناگوار مرگ می‌نوشی و ما را غریب و بیکس و تنها در میان اهل نفاق و شقاق می‌گذاری ،  پس لطمه بر صورت خود زد و دست بر گریبان خود را چاک نمود و بر روی افتاد و غش کرد. پس حضرت به سوی او برخاست و اب به صورت او بپاشید تا بهوش امد پس او را به این کلمات تسلیم داد فرمود‌ای خواهر بپرهیز از خدا و شکیبائی کن به صبر ،  و بدانکه اهل زمین می‌میرند و اهل اسمان باقی نمی‌مانند و هر چیزی در معرض هلاکت است جز ذات خداوندی که خلق فرموده به قدرت خلایق را و بر می‌انگیزاند و زنده می‌گرداند ایشان را و اوست فرد یگانه. جد و پدر و مادر و برادر من بهتر از من بودند و هر یک از دنیا را وداع نمودند ،  و از برای من و برای هر مسلمی است که اقتدا و تاسی کند بر رسول خدا ص و به امثال این حکایات زینب را تسلی داد پس از ان فرمود‌ای خواهر من ترا قسم می‌دهم و باید به قسم من عمل کنی ،  وقتی که من کشته شوم گریبان در مرگ من چاک مزنی و چهره خویش را بناخن مخراشی و از برای شهادت من بویل و ثبور فریاد نکنی ،  پس حضرت سجاد علیه السلام فرمود پدرم عمه‌ام را اورد در نزد من نشانید انتهی.و روایت شده که حضرت امام حسین علیه السلام در ان شب فرمود که خیمه‌های حرم را متصل به یکدیگر برپا کردند و بر دور انها خندقی حفر کردند و از هیزم پر نمودند که جنگ از یک طرف باشد و حضرت علی اکبر علیه السلام را با سی سوار و بیست پیاده فرستاد که چند مشک اب با نهایت خوف و بیم اوردند پس اهل بیت و اصحاب خود را فرمود که از این اب بیاشامید که اخر توشه شما است و وضو بسازید و غسل کنید و جامه‌های خود را بشوئید که کفنهای شما خواهد بود ،  و تمام ان شب را به عبادت و دعا و تلاوت و تضرع و مناجات بسر اوردند و صدای تلاوت و عبادت از عسکر سعادت اثر ان نور دیده خیر البشر بلند بود.و روایت شده که در ان شب سی و دو نفر از لشکر عمر بداختر به عسکر ان حضرت ملحق شدند و سعادت ملازمت ان حضرت را اختیار کردند و در هنگام سحر ان امام مطهر برای تهیه سفر اخرت فرمود که نوره برای ان حضرت ساختند در ظرفی که مشگ در ان بسیار بود و در خیمه مخصوصی درامده مشغول نوره کشیدن شدند و در ان وقت بریربن خضیر همدانی و عبدالرحمن بن عبدربه انصاری بر در خیمه محترمه ایستاده بودند و منتظر بودند که چون ان سرور فارغ شود ایشان نوره بکشند ،  بریر در ان وقت با عبدالرحمن مضاحکه و مطایبه می‌نمود عبدالرحمن گفت‌ای بریر این هنگام مطایبه نیست ،  بریر گفت قوم من می‌دانند که من هرگز در جوانی و پیری مایل به لهو و لعب نبوده‌ام و در این حالت شادی می‌کنم به سبب انکه می‌دانم که شهید خواهم شد و بعد از شهادت حوریان بهشت را در بر خواهم کشید و به نعیم اخرت متنعم خواهم گردید.