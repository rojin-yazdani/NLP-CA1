کدهای بین شهری تلفن ثابت طبق برنامه دولت بزودی حذف می‌شود تا مشترکان برای تماس بین شهری نیازی به شماره گیری همراه با کد نداشته باشند اما گفته می‌شود این طرح افزایش حدود 16 درصدی نرخ مکالمات را به همراه خواهد داشت.به گزارش خبرنگار مهر ،  بند م تبصره 9 بودجه سال 86 کشور ،  وزارت ارتباطات و فناوری اطلاعات را موظف کرده بود تا پایان این سال پیش‌شماره‌های شهرستان‌های هر استان را حذف کند ،  اما از انجایی که این طرح کاهش درامد مخابرات دولتی را به همراه داشت و برای جبران این کاهش درامد ،  افزایش تعرفه مکالمات از سوی مخابرات پیشنهاد شد شورای اقتصاد و مجلس با ان موافقت نکردند و اجرای طرح هم کدی استانی منتفی شد.اما هم اکنون و با ورود مخابرات به بورس و خصوصی شدن این شرکت ،  حذف کد بین‌شهری استانهای کشور بار دیگر در دستور کار دولت قرار گرفته و به جهت انکه اجرای ان ،  کاهش درامد مخابرات و سهامدارانش را به همراه خواهد داشت دولت درصدد ارائه راهکاری برای جبران این کاهش درامد است. موافقت دولت برای حذف کدهای بین شهری تلفن ثابت مدیرکل روابط عمومی شرکت مخابرات ایران در گفتگو با خبرنگار مهر در مورد حذف کدهای بین شهری استانهای مختلف کشور گفت :  این طرح تصمیم دولت بوده و شرکت مخابرات نیز با ان موافق است و در صورتی که راهکارهای اجرای ان تعیین شود به زودی کدهای بین شهری هر استان حذف شده و مشترکان برای تماسهای بین استانی دیگر به شماره گیری مقصد موردنظر همراه با کد نیازی نخواهند داشت. داوود زارعیان افزود :  برنامه دولت این است که در اینده شهرستانهای هر استان از نامبرینگ یکسان برخوردار شوند و یا حداقل در بحث محاسبه تعرفه‌ها به صورت یکسان عمل شود اما در صورتیکه دولت موافقت کند هزینه‌های این تغییر را پرداخت کند یا اجازه دهد این هزینه‌ها از محل تغییر در تعرفه‌ها تامین شود ،  این کار عملیاتی خواهد شد. وی با بیان اینکه در طرح هم کدی یا باید تعرفه‌ها تغییر کند و یا دولت باید هزینه‌های انجام این کار را بپردازد تاکید کرد :  طبق قانون نباید درامد بخش خصوصی ناشی از اعمال سیاستهای دولت تغییر کند به همین دلیل چنانچه تکلیف جبران کاهش درامد مخابرات روشن شود طرح عملیاتی خواهد شد. عادلانه کردن نرخ مکالمات با افزایش 16 درصدی مدیرکل روابط عمومی شرکت مخابرات ایران با بیان اینکه مخابرات با طرح پیشنهادی دولت موافق است به مهر گفت :  مخابرات موافق حذف کدهای بین استانی و ایجاد تغییر در تعرفه‌ها است زیرا در این صورت تعرفه‌ها عادلانه خواهد شد چرا که هم اکنون مناطقی که دارای کد بین شهری هستند تعرفه بیشتری برای مکالمات پرداخت می‌کنند. با این طرح این تعرفه‌ها عادلانه می‌شود اما نباید مخابرات از نظر درامدی ضرر نکند. زارعیان با بیان اینکه این طرح به صورت یکپارچه در کشور عملیاتی خواهد شد در مورد زمان اجرای ان به مهر گفت :  اگر وضعیت هزینه‌ها مشخص شود زمان زیادی نمی‌برد و حتی ممکن است تا قبل از پایان امسال اجرایی شود. این مقام مسئول در شرکت مخابرات ایران از پیشنهاد افزایش 16 تا 17 درصدی تعرفه مکالمات با اجرای طرح هم کدی خبر داد و گفت :  در اجرای این طرح باید انچه که از محل کد به عنوان درامد مخابرات محاسبه می‌شد پرداخت شود که این امر افزایش تعرفه مکالمات را حدود 16 تا 17 درصد به دنبال خواهد داشت. حذف کدهای بین شهری ابتدا از استان تهران زارعیان با اشاره به حذف کدهای برخی شهرستانهای استان تهران و موافقت دولت با پرداخت هزینه‌های این تغییر تاکید کرد :  در برنامه است که شهرستانهای تهران دیگر هیچ کدی برای تماسهای بین شهری نداشته باشند. اما دولت به طور کل با حذف کد همه شهرستانها موافق است و تنها به دنبال تعیین راهکار برای جبران کسری درامد مخابرات است. وی با تاکید برعادلانه کردن تعرفه‌های مکالماتی در اجرای این طرح خاطرنشان کرد :  در حال حاضر مشترکان شهرستانها حتی برای فاصله نزدیک مجبور به پرداخت مبلغ بیشتری هستند که اگر کدهای بین شهری و استانی برداشته شود مشترکان هزینه‌های کمتری را خواهند پرداخت. مدیرکل روابط عمومی شرکت مخابرات ایران در پاسخ به اینکه این تصمیم به ضرر مشترکان تلفن شهری است که تاکنون از تلفن خود بدون شماره گیری کد استفاده می‌کنند گفت :  نباید تنها منافع چند میلیون مشترک شهری را درنظر گرفت و باید منافع کسانی که در شهرستانها ،  روستاها و مناطق دورافتاده زندگی می‌کنند را نیز مدنظر قرار داد. وی در مورد اینکه ایا راهکاری برای جلوگیری از ضرر مشترکان شهری به دنبال افزایش تعرفه‌ها درنظر گرفته شده است اضافه کرد :  از انجایی که تعرفه مکالمات تلفن ثابت مخابرات بسیار پایین است مشترکان ضرری متحمل نمی‌شوند. به گزارش مهر ،  قرار است از اردیبهشت ماه و همزمان با روز ارتباطات طرح یکسان سازی کدهای مخابراتی در تهران اجرا شود و پیش شماره برخی شهرستان‌های تهران با این استان یکی شده و به 021 تغییر کند.