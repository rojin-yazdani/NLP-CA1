رییس پلیس کشور با اشاره به فیلم تهیه‌شده از سوی گروهک ریگی که در ان مدعی شده بود ،  دو تن از گروگان‌ها یعنی فرمانده و معاون پاسگاه  ( سراوان )  اعدام شده‌اند ،  با بیان این که ممکن است ادعای اعدام کردن دو فرد مذکور ،  بخشی از یک عملیات جنگ روانی باشد ،  اظهار کرد :  در این فیلم ،  صحنه اعدام وجود ندارد ؛  البته اعدام دو فرد مذکور را فعلا نه تایید و نه تکذیب می‌کنم. به گزارش ایسنا ،  سردار اسماعیل احمدی‌مقدم ،  در حاشیه مراسم سالروز جهانی مبارزه با مواد مخدر و در جمع خبرنگاران ،  در پاسخ به پرسش یکی از خبرنگاران مبنی بر اخرین وضعیت گروگان‌های سراوان و این که اقدام اشرار برای گروگان‌گیری تا کی امکان وقوع خواهد داشت ،  اظهار کرد :  تا وقتی که مواد مخدر در افغانستان تولید می‌شود و باندهای مواد مخدر هم هستند ،  گروگانگیری به عنوان یکی از اهرم‌های کاری این باندها مطرح است و خواهد بود و هرچه تلاش ما بیشتر شود ،  حجم ان کمتر خواهد شد. وی با بیان این که حجم این نوع گروگان‌گیری‌ها ،  به تعداد باندها و نیات ان‌ها نیز بستگی دارد و اگر این باندها بتوانند ،  برای رسیدن به نیاتشان ،  از روش‌های دیگری استفاده کنند ،  از ان روش‌ها استفاده خواهند کرد ،  خاطرنشان کرد :  گروگانگیری اخیر در استان سیستان و بلوچستان ،  ارتباط کمتری با مواد مخدر داشته و موضوعی متفاوت دارد ؛  زیرا پشت پرده ان ،  سرویس‌های امنیتی غربی و گروهک ریگی هستند که خود غربی‌ها هم ان را انکار نمی‌کنند. رییس پلیس کشور همچنین در پاسخ به وضعیت امنیتی سیستان و بلوچستان ،  وضعیت امنیتی این استان را مناسب توصیف و بیان کرد :  وضعیت امنیت در این استان ،  هیچ مشکل خاصی ندارد و به جز تک حادثه‌هایی که مانند گروگان‌گیری اخیر ناشی از فعالیت گروه‌های تروریستی پیش می‌اید ،  از نظر وقوع جرایم ،  سیستان و بلوچستان در هیچ جرمی رتبه اول را ندارد. سردار احمدی‌مقدم همچنین در پاسخ به این پرسش که گروهک ریگی در قبال گروگان‌کشی چه مطالباتی داشته است ?  گفت :  بر اساس مصاحبه‌ای که از شبکه العربیه پخش شد ،  گروگان‌گیران درخواست دارند که 200 نفر از زندانیانی که ادعا می‌کنند ،  از گروه ان‌ها هستند ،  ازاد شوند. وی در پاسخ به سوالی که ازادی این 200 تن ،  تنها مطالبه گروهگ ریگی بوده است ،  گفت :  مصاحبه را شبکه العربیه پخش کرد و همه هم دیدند. فرمانده نیروی انتظامی در ادامه با این سوال خبرنگاران مواجه شد که پاسخ ایران به مطالبات گروگان‌گیران چیست و ایا افراد درخواست شده را ازاد می‌کند ،  این طور پاسخ گفت :  خیر ،  ما تا به حال چنین چیزی را نداشته‌ایم و البته ان‌ها همیشه یک درخواستی می‌کنند و یک چیزی می‌گویند ،  تا بالاخره به عدد دیگری برسند.