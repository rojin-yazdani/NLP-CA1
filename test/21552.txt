کانون هواداران باشگاه استقلال کارت لیدرهای خود را باطل کرد .به گزارش فارس ،  مجید پورسیف ،  مسئول کانون هواداران باشگاه استقلال اعلام کرد با توجه به اتفاقاتی که روز گذشته در ورزشگاه ازادی رخ داد تصمیم گرفته شد این باشگاه تا اطلاع ثانوی لیدر نداشته باشد .این موضوع به اطلاع حراست سازمان تربیت بدنی که کارت لیدرهای استقلال را صادر کرده ،  رسیده است .روز گذشته هواداران استقلال به دلیل اشتباه داوری به شدت علیه داور و کمیته داوران شعار دادند و در انتهای بازی امیر قلعه نویی را تشویق کردند و علیه واعظ اشتیانی شعار دادند و خواهان کناره گیری او از استقلال شدند .باطل شدن کارت لیدرهای استقلال در حالی رخ داده که مدیریت این باشگاه در ابتدای فصل اعلام کرده بود برای جلوگیری از اتفاقات گذشته از لیدرهای تحصیل کرده استفاده خواهد کرد اما انچه در این مدت در ورزشگاه ازادی رخ داده چیز دیگری را نشان می‌دهد.