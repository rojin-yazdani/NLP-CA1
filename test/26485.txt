رییس‌جمهور گفت :  امیدوارم در سال جاری و خصوصا در سال 93 با تنظیم بودجه‌ای منطقی ،  متوازن و واقعی ،  به کمک نمایندگان محترم مجلس ،  در حل بسیاری از مشکلات توفیق حاصل شود.به گزارش پایگاه اطلاع رسانی ریاست جمهوری ،  حسن روحانی رییس جمهور امروز  ( دوشنبه )  در دیدار مجمع نمایندگان استان اصفهان ضمن ابراز خرسندی از برگزاری این نشست ،  اظهار داشت :  استان اصفهان علیرغم وجود مشکلات به لطف خدا دارای ظرفیت‌های فراوانی است که مردم سخت‌کوش ،  تلاش‌گر ،  ایثارگر و جوانان تحصیل‌کرده و علاقه‌مند به خدمت ،  از مهم‌ترین این ظرفیت‌ها هستند.روحانی تصریح کرد :  اصفهان در عین حال که از قطب‌های مهم صنعتی کشور است ،  از پتانسیل‌های مهم گردشگری و اثار تاریخی و دیدنی بی‌نظیری نه تنها در سطح کشور ،  بلکه بعضا در سطح جهانی برخوردار است و با وجود مسائل ناشی از خشکسالی ،  در عرصه کشاورزی نیز یکی از استان‌های پیشتاز کشور به شمار می‌رود.رییس جمهور بسیاری از مشکلات کشور را ناشی از کم توجهی به ضرورت تصمیم گیری‌های عالمانه و عمیق در عرصه‌های مدیریتی دانست و گفت :  ایران با مشکلاتی نظیر کم ابی زاینده‌رود ،  دریاچه ارومیه ،  رود کارون ،  دریاچه هامون ،  پایین رفتن سطح اب در کلیه چاه‌های کشور ،  افزایش شوری نسبی زمین و اب به دلیل عدم به کارگیری یک نگاه عالمانه و کارشناسانه جامع به مسئله اب روبه‌روست که دولت تدبیر و امید تمهیداتی را برای حل مشکلات در این عرصه اندیشیده و به تدریج انها را به مورد اجرا خواهد گذاشت.روحانی اضافه کرد :  مسئله اب زاینده‌رود ،  از یک سو ریشه در خشکسالی معمول در کشور و از سوی دیگر ریشه در نحوه نگرش به مسائل ملی و کلان در عرصه اب به عنوان یکی از مهم‌ترین معضلات جهان در قرن حاضر و قرون اینده دارد.روحانی در بخش دیگری از سخنان خود با اشاره به اعمال تحریم‌های ظالمانه علیه کشورمان و ضرورت تدبیر در نحوه مصرف منابع درامدی ،  ابراز امیدواری کرد که با وجود عزم و اراده ملی در حل مشکلات و با توجه به پشتیبانی ارزشمند و اعتماد مقام معظم رهبری به دیپلماسی دولت ،  گشایش در عرصه‌های گوناگون کشور قابل پیش‌بینی است.روحانی با اشاره به پیشرفت‌های مناسبی که پس از استقرار دولت در شناسایی مشکلات اساسی حاصل شده و قدم‌های صحیح و مثبتی که با تلاش شبانه روزی و درایت گروه مذاکره‌کننده برداشته شده است ،  اظهار داشت :  امیدوارم در سال جاری و خصوصا در سال 1393 با تنظیم بودجه‌ای منطقی ،  متوازن و واقعی ،  به کمک نمایندگان محترم مجلس ،  در حل بسیاری از مشکلات توفیق حاصل شود.رییس جمهور افزود :  این امر افق‌های جدیدی را در عرصه پشتیبانی دولت از فعالیت‌های عمرانی مورد نیاز مناطق مختلف کشور پیش چشم می‌گشاید و موجبات رفع مشکلات مردم را بیش از پیش فراهم می‌کند.روحانی اظهار داشت :  همه فعالیت‌های دولت بدون نقص نیست ،  اما وقتی حجم بدهی‌های دولت گذشته به بانک‌ها و بخش‌های خصوصی و پیمانکاران بر اساس بررسی‌های مجلس شورای اسلامی ،  بیش از 180 هزار میلیارد تومان است ،  باید برای همراهی با دولت در حل مشکلات پیشگام بود و زمینه‌های حل مشکلات را در حد مقدور فراهم کرد.در این جلسه که اولین نشست از سلسله دیدارهای رییس جمهور با مجامع استانی نمایندگان مجلس شورای اسلامی بود ،  نمایندگان شهرستان‌های شهرضا ،  نجف‌اباد ،  مبارکه ،  لنجان ،  سمیرم ،  گلپایگان ،  شاهین‌شهر ،  فریدن ،  نایین ،  نطنز ،  اصفهان ،  اردستان ،  فلاورجان ،  کاشان و ارامنه جنوب کشور ،  مطالبی از مشکلات حوزه انتخابیه و بعضا برخی از مسائل عمومی کشور را با رییس‌جمهور مطرح ساختند.