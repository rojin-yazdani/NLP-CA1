به تازگی در کنفرانسی درباره افت‌های اجتماعی که گریبانگیر جوانان است ،  اعلام شد حدود 60 درصد دانشجویان دانشگاه‌ها تقلب می‌کنند. طبیعی است نمی‌توان گفت این دسته از دانشجویان ،  همگی در این مقطع از تحصیل تقلب را اغاز کرده‌اند ،  بلکه بخش عمده‌ای از انان از دوران تحصیل در مدرسه ،  این عادت را همراه خود به نهادهای اموزش عالی می‌اورند. گسترش این پدیده خطرناک که می‌تواند بنیان‌های نظام اموزش را مورد تهدید قرار دهد ،  از چند عامل ناشی می‌شود ؛  مدارای کادر اموزشی دانشگاه‌ها با کسانی که مرتکب تقلب می‌شوند ،  تلقی مثبت دانش‌اموزان و دانشجویان از تقلب که نوعی زرنگی به شمار می‌اید و گرایش بخش چشمگیری از دانش‌اموزان و دانشجویان به گذراندن دوره اموزشی بدون زحمت درس خواندن و در مواردی گرفتاری‌های شخصی دانشجویان و دانش‌اموزان از جمله این دلایل و عوامل است. دلیل گسترش بسیاری از رفتارهای ناهنجار در جامعه ،  از جمله تقلب در محیط‌های اموزشی ،  این است که افراد با انجام رفتار خلاف قانون به خواسته خود می‌رسند. برخی از این افراد نیز شاید نه از روی نیت بد ،  بلکه از روی اضطرار دست به تقلب می‌زنند. به هر حال علت هر چه باشد ،  تقلب موریانه‌ای است که بنیان اموزش را می‌خورد. در بسیاری موارد ،  با دانشجو یا دانش‌اموزی رو به رو شده‌ام که با تعجب می‌پرسد مگر می‌شود کسی تقلب نکند یا حتی باور نمی‌کند کسی در طول تحصیل تقلب نکرده باشد. در مقایسه با دو دهه پیش که روی صندلی و نیمکت کلاس می‌نشستم ،  از زشتی تقلب تا اندازه‌ای کاسته شده است. شاید توجهی که مسئولان نظام اموزشی به دیگر مسائل می‌کنند ،  سبب شده است از توجه به این ناهنجاری که به صورت نگران کننده‌ای متداول شده است ،  باز بمانند. اگر قرار است کیفیت اموزش در تمام سطوح ارتقا یابد ،  یکی از راه‌های ان اعمال مقررات موجود در زمینه برخورد با تقلب است. انواع متقلبان به نظر می‌رسد افرادی که دست به تقلب می‌زنند ،  به چند دسته تقسیم می‌شوند. البته تقدم و تاخر این دسته‌بندی به معنای کم و زیاد بودن افرادی نیست که در ان چهارچوب قرار می‌گیرند و تنها برای تسهیل شناخت این پدیده است.1 -  دسته نخست کسانی هستند که برای به دست اوردن مدرک به دانشگاه امده‌اند. این افراد احتمالا بی علاقه یا کم علاقه به درس هستند یا شاید هم علاقه‌مندند ،  اما فرصت مطالعه کافی و امادگی برای امتحان را ندارند. امتیازی که ادارات ،  شرکت‌ها و کارفرمایان برای مدرک دانشگاهی قایل می‌شوند ،  باعث می‌شود افرادی که پیش از اشتغال به هر دلیلی نتوانسته‌اند به دانشگاه راه یابند ،  اکنون با متنوع شدن نهادهای اموزش عالی و اسان شدن نسبی راهیابی به نظام اموزش عالی ،  در حالی قدم به کلاس دانشگاه بگذارند که هدفشان از ادامه تحصیل کسب مدرک به منظور بهبود موقعیت شغلی است. 2 -  گروه دوم که بیشترشان را جوانان تشکیل می‌دهند ،  به هر دلیلی به غیر از علاقه به درس به دانشگاه امده‌اند ،  مانند عقب انداختن دوره خدمت سربازی  ( برای اقایان )  ،  گرفتن امتیاز برای بالا بردن مطلوبیت در ازدواج  ( برای خانم‌ها )  ،  فرار از بیکاری  ( هم اقایان و هم خانم‌ها )  و  …  با توجه به اینکه بخش گسترده‌ای از اموزش عالی اکنون به صورت شهریه‌ای اداره می‌شود ،  این دانشجویان نهایت تلاش خود را می‌کنند تا در تمام درس‌ها نمره بیاورند. تقلب نیز بخشی از این تلاش‌هاست.3 -  گروه سوم افرادی هستند که با علاقه نسبی به کلاس درس امده‌اند ،  اما به دلایلی در مواردی تقلب کرده‌اند ،  مثلا دوستی از انان خواهش کرده است یا به درسی علاقه‌مند نبوده‌اند و تنها نمره ان را خواسته‌اند و …  این قبیل افراد معمولا از گرفتاری هنگام تقلب بیمناک هستند و اغلب با دقت و ترس و لرز این کار را می‌کنند. اثار تقلب در مواردی ،  کارکنان و حتی مدرسان برای خلاصی از مشکلات رودررویی بعدی با دانشجویان ،  ترجیح می‌دهند تقلب دانشجویان را نادیده بگیرند ،  اما در بیشتر موارد ،  مدرس تنها عامل باقی‌مانده برای اعمال قانونی است که روز به روز ضعیفتر می‌شود. نکته مهم در این میان این است که رواج تقلب موجب دلسردی عمیق دانش‌اموزان و دانشجویان ممتاز می‌شود. بارها دانشجویان درسخوان گلایه کرده‌اند برخی دیگر بدون درس خواندن و با تکیه بر تقلب ،  نمره بالا می‌گیرند. تقلب مانند دوپینگ در ورزش است که جرم به شمار می‌رود. شاید برخی دانشجویان معتقد باشند درس خواندن رقابت نیست ،  بلکه هدف فقط گذراندن درس است ،  اما حس برتری جویی انسان  ( که در جای خود احساسی کاملا سالم ،  مشروع و سازنده است )  بر اثر تقلب جریحه‌دار می‌شود. تقلب شرایط برابری را که برای رقابت در تمام عرصه‌های زندگی لازم است ،  با کاربرد اصول غیراخلاقی به نفع افراد غیرشایسته از بین می‌برد. تقلب با تضعیف بنیه علمی دانشجویان و از بین بردن روحیه رقابت سالم ،  باعث پایین امدن کیفیت تحصیل و افت توان علمی فارغ‌التحصیلان می‌شود. مقابله با تقلب به هر صورت ،  ریختن قبح تقلب و افتخار متقلبان به عمل خود ،  تهدیدی جدی برای نظام اموزش است که اثاری فراتر از اختلال در اموزش دارد. انسان در دوره تحصیل از همه رفتارها و گفتارها می‌اموزد. وقتی دانش‌اموز یا دانشجویی می‌بیند بدون زحمت می‌تواند در درسی نمره بگیرد ،  وسوسه نیرومندی برای ارتکاب این عمل پیدا می‌کند.روزنامه اعتماد امیرعباس میرزاخانی