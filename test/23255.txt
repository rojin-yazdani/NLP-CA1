رییس‌جمهور گفت :  مستکبران می‌خواهند در شرق اسیا جنگ راه بیندازند تا جلوی پیشرفت کشورها را بگیرند و ثروت‌شان را چپاول کنند.به گزارش خبرنگار اعزامی ایسنا به گیلان ،  محمود احمدی‌نژاد در جمع مردم استان گیلان در ورزشگاه شهید عضدی شهرستان رشت ضمن این‌که مردم گیلان را مردمی مومن ،  انقلابی ،  شجاع ،  صمیمی و دوست‌داشتنی خواند ،  به انها گفت :  من به تک تک شما از صمیم قلب عشق می‌ورزم.احمدی‌نژاد افزود :  سرزمین گیلان پناهگاه مومنان و مجاهدان با مردمانی سخت‌کوش و نجیب ،  دارای قلب‌های مهربان ،  اندیشه‌های نورانی و دستانی پربرکت و روحیه‌ای شجاع و شکست‌ناپذیر است و این سرزمین ،  سرزمینی است که در دامان خود عارفان ،  ادیبان ،  پهلوانان و مجاهدان فراوانی را تربیت و به ملت و جامعه بشری تقدیم کرده است.وی با بیان این‌که گیلان در صیانت از استقلال ایران و در مبارزه با اشغالگران نقش برجسته و پرافتخاری در تاریخ ایران عزیز داشته است ،  میرزاکوچک‌خان جنگلی را نماد هوشمندی ،  ایمان ،  ایستادگی و سرافرازی مردم گیلان و ملت ایران دانست و گفت :  مردمان گیلان مردمانی هستند ،  همواره وجودشان برای ملت ایران سرشار از منافع بی‌شمار بوده است و همواره برای ملت ایران باعث افتخار بوده‌اند و به فضل الهی خواهند بود.رییس‌جمهور در ادامه با مورد توجه قرار دادن سالروز ولادت حضرت فاطمه زهرا  ( س )  با بیان این‌که امروز زیباترین و بهترین روز سال است ؛  چرا که دختر پیامبر  ( ص )  یگانه هستی حضرت فاطمه  ( س )  متولد شده‌اند ،  افزود :  حضرت زهرا  ( س )  بزرگترین هدیه خدا به بشریت و الگوی کامل برای همگان تا ابد هستند و اگرچه عمر به ظاهر کوتاهی داشته‌اند ولی هر ثانیه عمر ایشان یک عصر ،  تاریخ و علامت راه و یک پرچم برافراشته توحید ،  عزت و تبعیت از ولایت بوده است.احمدی‌نژاد همچنین در همین راستا گفت :  من دیروز در جلسه‌ای مطلبی را عرض کردم که اگرچه ظاهرش شوخی بود ،  ولی ان را جدی گفتم. من گفتم روز زن را در واقع باید به مردها تبریک گفت ؛  چرا که خدای متعادل چنین موجود لطیف ،  انسانی و متعالی را افریده تا مادر ،  همسر ،  خواهر و دختر مردان باشند. زن موجب ارامش ، ‌کانون مهرورزی و تربیت ، ‌کمال انسان‌ها و نقطه اتکای مردان است.وی گفت :  من در همین جا می‌خواهم خطاب به حضرت زهرا  ( س )  مطلبی را بگویم و ان این‌که‌ای عزیز پیامبر گرچه در ان دوره کوتاهی که بودی قدر تو ناشناخته ماند و دلت شکست و تو را ازرده‌خاطر کردند و فرزندت را از بین بردند ،  اما نگاه کن که اینجا گیلان است و 1400 سال بعد از شهادت تو این زنان و مردان گیلانی و ایرانی با عشق و یاد تو این روز و هر روز را جشن می‌گیرند و همه خواسته‌هایشان را به تو عرضه می‌کنند ،  ببین این ملت ایران است و پای عهدی که با تو بسته‌اند ،  ایستاده‌اند.رییس‌جمهور در بخش دیگری از سخنان خود مباحث مربوط به منطقه را مورد توجه قرار داد و گفت :  مستکبران و استعمارگرانی که در حال غارت دنیا هستند در مسیر این غارت و سلطه‌گری دچار مشکل و بن‌بست شده‌اند و ان مشکلاتی که ده‌ها سال به سایر ملت‌ها منتقل کرده بودند ،  امروز به خود انها منتقل شده است. انها می‌خواهند برای نجات خود ،  مشکلاتشان را به سایر مناطق ببرند و بین ملت‌ها جنگ درست کنند و انها را ناامن کنند و در این مسیر درگیری‌های قومی و مذهبی و تحریک تعصبات کور به دست انسان‌های جاهل و خودخواه را مدنظر قرار می‌دهند تا دنیا بار دیگر خراب شود و برای بازسازی به انها احتیاج شود و در واقع انان از این طریق خود را احیا کنند.احمدی‌نژاد با بیان این‌که انها می‌خواهند در شرق اسیا جنگ برپا کنند تا جلوی پیشرفت این کشورها را بگیرند ،  گفت :  انها می‌خواهند در این مناطق خرابی ایجاد کنند و بعد به انها جنس بفروشند و ثروت‌شان را دوباره چپاول کنند. در منطقه ما هم عده‌ای جاهل را نزدیک کردند و با پول‌های بی‌زبان نفت ،  اسلحه‌های انچنانی در اختیارشان قرار دادند تا مردم را به جان یکدیگر بیندازند. در واقع انها می‌خواهند از این طریق ما را تضعیف کنند تا دوباره مسلط شوند.وی اظهار کرد :  می‌خواهم به انها نصحیت کنم و بگویم دست بردارید ،  این همه توطئه کردید به کجا رسیدید ،  این کارهایی که می‌کنید فقط پرونده شما را سیاه می‌کند ،  امروز ملت‌ها و ملت ایران بیدار است و هوشمندانه توطئه‌های شما را خنثی می‌کند. من به شما نصیحت می‌کنم که در کنار ملت‌ها برگردید و به عدالت و صلح تن دهید و اگر این نصیحت مشفقانه را نپذیرید بدانید به لطف خدا دست قدرت ملت‌ها شما را از منطقه ریشه‌کن خواهد کرد.رییس‌جمهور در ادامه خطاب به مردم گیلان ،  گفت :  ما در ادامه تاریخ پرفراز و نشیب و پرافتخارمان حامل دو ماموریت الهی هستیم که یکی از انها ساختن ایران است.وی افزود :  ساختن ایران یعنی ابادانی و توزیع فرصت‌ها در همه کشور و به این معنی است که همه استعدادها در همه جا امکان رشد و شکوفایی پیدا کنند و همه ایران ساخته شود.