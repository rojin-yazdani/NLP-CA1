مؤسسه قرض‌الحسنه جوانان خیر به دنبال درج گفت‌وگوی فخرالدین حیدری ،  نماینده سقز و بانه در مجلس شورای اسلامی ،  توضیحاتی را در این باره ارایه کرده است که در زیر می‌اید.به گزارش تابناک در این پاسخ امده است :  مدیریت محترم سایت خبری تابناکبا سلاماحتراما پیرو درج خبری با کد 189899 تحت عنوان پشت پرده صندوق‌های قرض‌الحسنه چیست و ایراد مطالبی بر علیه مؤسسه قرض‌الحسنه جوانان خیر مواردی به شرح ذیل جهت تنویر نگارنده محترم و نیز مدیریت سایت جهت انعکاس عمومی ان ایفاد می‌گردد : مؤسسه قرض‌الحسنه جوانان خیر از سال 1381 فعالیت رسمی خود را با اخذ مجوز فعالیت از نیروی محترم انتظامی استان اذربایجان شرقی اغاز و با ثبت اساسنامه خود تحت شماره 351 در اداره ثبت شرکت‌های تبریز و طبق قوانین ساری و جاری زمان خود به توسعه فعالیت خود پرداخته است و هم اکنون با 57 شعبه در استان‌های اذربایجان شرقی ،  اذربایجان غربی ،  اردبیل و کردستان و با بیش از 900 هزار نفر عضو و سپرده گذار به ارائه خدمات قرض‌الحسنه به عموم مردم عزیز و مخصوصا اقشار ضعیف و اسیب پذیر می‌پردازد.شایان ذکر است این مؤسسه از سال 1387 پیگیر تبدیل شدن به مؤسسه مالی و اعتباری و یا در نهایت تبدیل شدن به بانک قرض‌الحسنه بوده و بنا به درخواست بانک محترم مرکزی طی نامه شماره 92341 به تاریخ 2  / 5 /  1389 اقدام به واریزی 300 میلیارد ریال به حساب بانک محترم مرکزی نموده و پس از گذشت حدود 10 ماه و با پیگری‌های مکرر مدیریت این موسسه ،  بانک محترم مرکزی طی نامه شماره 64727 به تاریخ 23  / 3 /  1390 مجددا درخواست واریزی 150 میلیارد ریال دیگر از طرف هیات موسس این مؤسسه به حساب بانک مرکزی نمود که این کار نیز در تاریخ 24  / 4 /  1390 انجام گرفته و فی‌الحال حدود 13 ماه است که جمعا مبلغ 450 میلیارد ریال در حساب بانک مرکزی تودیع شده است.لکن سنگ اندازی‌های افراد معلوم الحالی که منافع شخصی‌شان به هیچ وجه از طرف این مؤسسه تامین نشده و نخواهد شد ،  موجب تاخیر در امر صدور مجوز لازم برای موضوع فوق گردیده است. و البته نهایتا موضوع از طریق مراجع قضایی و دیوان عدالت اداری در حال پیگیری است.چنانچه در تعریف مؤسسه و در ماده اول اساسنامه ان نیز امده ،  این صندوق ،  یک مؤسسه غیرسیاسی است. لذا طبیعی است که بسان عملکرد گذشته خود ،  از پرداختن و دخالت در امور سیاسی پرهیز نماید و به عبارتی دیگر هر تشکل سیاسی و یا افراد حقوقی و حقیقی که در صدد استفاده از موقعیت و جایگاه مردمی این مؤسسه بربیایند قطعا با مقاومت مدیران مؤسسه مواجه خواهند شد و از این رو ،  حتی اگر نماینده محترم بانه وسقز نیزدر استانه انتخابات اتی مجلس شورای اسلامی بخواهد که این مؤسسه در خدمت ایشان باشد ،  قطعا انتظاری نا بحق و کاملا غیر منطقی داشته است.و اگر درخواست ایشان مبنی بر اخراج کارکنان فعلی شعب سقز و بانه و جایگزینی نیروهای وفادار به جناب حیدری با کارکنان فعلی رد می‌گردد ،  تماما در راستای انجام وظیفه مدیریت و دست اندکاران مؤسسه بوده است. لذا اگر چه انتظاری نیست که حقایق از طرف ایشان مطرح و منصفانه با مسائل اجتماعی و منافع عمومی مردم برخورد شود ،  ولی به هر حال ایجاد هیاهو و اتهام زنی به مؤسسه‌ای که تماما در خدمت اقشار ضعیف می‌باشد امری کاملا ناعادلانه است و قطعا از طریق مراجع مربوطه پیگیری خواهد شد.و موضوع مهمتر این که مگر جناب حیدری توجه ندارند اگر این مؤسسه مورد حمایت جریان انحرافی بود و یا در حالت کلی به جاهایی که جناب حیدری در ارتباط هستند وصل بود ،  این همه مشکل سازی در مسیر ارائه خدمات صادقانه وجود نداشت و بسان برخی موسسات مالی و اعتباری می‌توانست بدون دغدغه و مشکل هر روز توسعه یابد ?  ! جالب اینجاست که نگارنده محترم از بس عجولانه تصمیم به نوشتن مطالب مغرضانه خود نموده‌اند که با کوچکترین بررسی و به سادگی ،  موهون بودن ان مشخص می‌شود ؛  به عنوان مثال ،  شعبه این مؤسسه در شهرستان سقز بیش از یک سال است که فعالیت می‌کند و اخیرا شروع به فعالیت نکرده. لکن ایشان اخیرا متوجه شده‌اند که به ایام انتخابات نزدیک شده و در جستجوی سوژه‌ای برای استفاده و بهره برداری‌های لازم ،  ناگاه متوجه فعالیت شعبه این مؤسسه مردمی در انجا شده اند. و البته در طول این یک سال و با توجه به سیاست این مؤسسه در مسیر توسعه و عدم تمرکز بر روی تبلیغات رسانه‌ای و متمرکز شدن بر رضایت مشتریان خود ،  فی الحال مجموع منابع جذب شده توسط این شعبه پنج میلیارد و چهارصد میلیون تومان می‌باشد که عموما نود درصد منابع نیز به صورت وامهای قرض‌الحسنه در اختیار مردم همان منطقه قرار می‌گیرد. حال چطور امار سپرده‌های 37 میلیارد تومانی از طرف نماینده مردم شریف سقز در مجلس محترم شورای اسلامی منتشر می‌شود خدا می‌داند.و یا بسیار جالبتر ان که اشاره‌ای هم به افزایش قیمت طلا و سکه و ارز و قیمت مسکن داشته‌اند و قطعا از نظر ایشان فعالیت این مجموعه قرض‌الحسنه در موضوع مطرح شده توسط ایشان تاثیر داشته است. بهتر است جناب حیدری توجه داشته باشند که موضوع افزایش قیمت طلا و سکه طبق اظهارات رئیس کل محترم بانک مرکزی ناشی از افزایش قیمت جهانی طلاست و به تبع ان افزایش قیمت ارز نیز متاثر از این موضوع بوده و البته مصوبه شورای محترم پول و اعتبار در مورد نرخ سپرده‌ها نیز قطعا تاثیر بسزایی در این موضوع داشته است که در صورت نیاز اقای حیدری به توضیح و توجیه شدن در این مورد ،  اداره تحقیقات و مطالعات این مؤسسه امادگی خود را جهت ارائه مشاوره لازم اعلام میدارد.و طبق ادعای جناب حیدری ،  دوستان مرتبط و همرا با ایشان در بانک محترم مرکزی که شخصی جز اقای ا.د نیست ،  اگر گزارش شفاف ،  فراگیر ،  جامع و البته کارشناسی شده‌ای در مورد فعالیت این مؤسسه تهیه نموده‌اند ،  خواهشمندیم تصویری از ان در اختیار مدیریت این مؤسسه قرار گیرد تا اگر حرکت اشتباه و تصمیم نادرستی در مدیریت این مؤسسه موجود است ،  اصلاح گردد. و یا اگر دیدگاه جناب حیدری و دوستان ایشان در نهاد مربوطه مذکور مصلحانه نبوده و تصمیم بر مشکل سازی برای این مؤسسه را دارند که به نظر ما حتما همین طور است و عملکرد سابق و فعلی ایشان نیز گواه بر مطلب است ،  خواهشندیم فقط به این موضوع توجه کنند که این ایام هم خواهد گذشت و صد البته قدرت فعلی ناشی از مسئولیت شما نیز تمام خواهد شود و روزی خواهد رسید که باید در مقابل این رفتارهایتان پاسخ دهید. ما نیز اعتقاد داریم که هر ان کسی را که خداوند تبارک و تعالی حفظش کند و رفیعش گرداند قطعا هیچ کس و گروهی توان برانداختنش را ندارند و هر ان کسی را که اراده خداوند بر افتادن او باشد ،  هیچ کس و گروهی توان رفیع کردنش را ندارند.در نهایت امید ان را داریم که هر کدام از ما در سایه فضایی که به لطف نظام مقدس جمهوری اسلامی ایجاد شده ،  شاکر نعمت‌ها باشیم و قطعا شکر نعمت یعنی ادای وظیفه و رعایت عدالت فردی و اجتماعی و اجتناب از بی انصافی و منفعت طلبی شخصی و عدم استفاده صحیح از عناوین و مناصب عمومی و اجتماعی.همچنین مدیریت مؤسسه نیز امادگی خود را جهت ارائه مستندات و مدارک لازم در خصوص موارد لازم به مسئولین محترم امر و مراجع رسمی اعلام می‌دارد.با تشکرمدیر عامل قاسمی