مدیرعامل سازمان انتقال خون ایران اظهارداشت :  ظرف 10 سال گذشته شیوع هپاتیت B در جامعه اهداکنندگان خون از 6 دهم درصد به کمتر از 15 صدم درصد و در زمینه هپاتیت C از 15 صدم درصد ظرف 10 سال گذشته با یک شیب کاهشی به 5 صدم درصد رسیده است.به گزارش خبرگزاری مهر ،  دکتر علی اکبر پورفتح اله به مناسبت فرا رسیدن روز جهانی هپاتیت ( 6 مرداد )  ،  پیامی صادر کرد.در این پیام امده است :  28 جولای برابر با ششم مرداد ماه توسط سازمان جهانی بهداشت به عنوان روز جهانی هپاتیت اعلام شده تا فرصتی جهانی جهت اگاهی ،  ارتقای دانش و حفاظت از یکی از حیاتی‌ترین اعضای بدن یعنی کبد باشد و چه زیبا در سال خود مراقبتی شعار روز جهانی هپاتیت از کبد خود مراقبت کن و به فکر هپاتیت باش انتخاب شده است.این روز فرصت مناسب برای زندگی با عزیزان مبتلا به هپاتیت و مراقبت از گسترش و محدود کردن هپاتیت است. در این میان هپاتیت‌های ویروسی به عنوان شایعترین نوع هپاتیت که به واسطه التهاب کبد با عوامل ویروسی اتفاق می‌افتد ،  بیش از همه نیاز به توجه و هشیاری در مقابله یا عوامل ویروسی مرتبط یعنی هپاتیت‌های E ، D ، C ، B ، A است.سالهای اخیر و با برنامه‌های اجرایی در سازمان انتقال خون و مشارکت وسیع اهداکنندگان خون و تغییر نگرش و حرکت به سوی جمعیت‌های سالم اهداکننده خون و برنامه انتخاب اهداکنندگان شاهد دستاورد بزرگی در کشور عزیزمان در ارتباط با سلامت خون و از جمله کاهش موارد هپاتیت بعد از انتقال خون بوده‌ایم به طوریکه ظرف 10 سال گذشته شیوع هپاتیت B در جامعه اهداکنندگان خون از 6 دهم درصد به کمتر از 15 صدم درصد و در زمینه هپاتیت C از 15 صدم درصد ظرف 10 سال گذشته با یک شیب کاهشی به 5 صدم درصد رسیده است.این در حالی است که شیوع هپاتیت B در جامعه عادی بیش از دو درصد و در مورد هپاتیت C براساس گزارشهای مختلف بین نیم درصد تا 7 دهم درصد می‌باشد. به عبارتی میزان شیوع هپاتیت B و C در جمعیت اهداکنندگان خون با فرهنگ سازی ،  اموزش و انتخاب اهدا کننده و اجرای برنامه خود حذفی محرمانه 10 برابر کمتر از جمعیت عمومی است. اختلاف معنی دار و چشمگیر هپاتیت B و C در جامعه اهداکنندگان خون در مقایسه با جامعه طبیعی کشور و همچنین شیب کاهشی روند سالیانه ان طی 10 سال گذشته نوید دستاورد بزرگی را در ایران در زمینه سلامت خون می‌دهد و اطمینان بخشی برای عزیزان مصرف کننده خون و فراورده‌های خون در ایران عزیز می‌باشد در مقایسه با کشورهای منطقه مدیترانه شرقی و اسیای میانه که حدود 700 میلیون نفر جمعیت را در خود جای می‌دهد ،  ایران با برخورداری از بهترین شاخص‌های سلامت خون یعنی کمترین شیوع عفونت‌های منتقله از راه خون از جمله هپاتیت BوC در صدر این کشورها قرار گرفته است.هپاتیت B در اهداکنندگان خون این مناطق از حدود یک تا چهار درصد است که اهدا کنندگان ایرانی با رقم 15 صدم درصد سالمترین خون را به بیماران هدیه می‌کنند. پس از ایران ،  کشور ترکیه با رقم یک و پانزده صدم درصد و با فاصله زیاد از ما قرار می‌گیرد. شیوع هپاتیت C نیز در اهداکنندگان دو منطقه فوق از حدود 45 صدم درصد تا چهار و 5 دهم درصد گزارش شده است. در این زمینه نیز ایران با رقم 5 صدم درصد باز هم سالمترین خون را به بیماران هدیه می‌کند ،  پس از ایران ،  کشورهای تونس و ترکیه با 39 صدم درصد قرار می‌گیرند.