برنامه شب گذشته 90 از ساعت 10و 30 دقیقه اغاز شد و در ادامه به حواشی پرداخت. برنامه 90 شب گذشته همچون دوشنبه شب‌های هر هفته از شبکه 3 پخش شد. در اغاز برنامه ،  نخستین بازی تیم‌های ایران و ازبکستان به تصویر کشیده شد. به گزارش تابناک  ،  نخستین بازی دو تیم در سال 1377 در چهارچوب مرحله یک چهارم نهایی بازی‌های اسیایی 1998 در بانکوک برگزار شد و با پیروزی چهار بر صفر ایران به پایان رسید.بنا بر این گزارش ،  در ان بازی ،  علی دایی  ( سه گل )  و علی موسوی زننده گل‌های تیم ملی ایران بودند و منصور پورحیدری ،  هدایت تیم ملی را بر عهده داشت. سپس دوربین 90 به تمرین تیم ملی رفت و با برخی از ملی پوشان گفت‌وگو کرد. در ادامه گزارش کوتاهی از محمد برزگر ،  بازیکن سابق پرسپولیس تهیه شد که وی در بیمارستان بستری بود و اعتقاد داشت در فوتبال به حق خود نرسید. برزگر بازیکن سابق پرپسولیس به دلیل عفونت دندان در بیمارستان بستری شد و هزینه عمل جراحی او را هم باشگاه پرسپولیس پرداخت. وی بازیکنی بود که می‌توانست یکی از ستارگان ملی ایران باشد ،  ولی خودش اعتراف کرد که به حاشیه رفت و اشتباهاتی در دوران ورزشی‌اش داشت. سرمربی تیم ملی نخستین مهمانان حضوری برنامه 90کی‌روش سرمربی تیم ملی ایران ،  نخستین مهمانان حضوری برنامه 90 بود و نزدیک سی دقیقه به پرسش‌های فردوسی‌پور پاسخ گفت. او در اغاز کار از برنامه 90 به دلیل حمایت از تیم ملی تشکر کرد و درباره بازی با ازبکستان گفت :  فضای تیم خوب است و باید مثبت‌اندیش باشیم. در این بازی ،  ورزشگاه هم پر از بیننده می‌شود که کمکی بزرگ است برای ما در راه موفقیت ؛  اما با غیبت شجاعی و مصدومیت کریمی و قاضی تغییراتی در ترکیب تیم خواهیم داشت. سپس کی روش در مورد نتیجه بازی با ازبکستان گفت :  برد بسیار خوبی برابر کره جنوبی داشیتم و امیدوارم این روند پیروزی‌های ما تداوم داشته باشد. همه بازی‌ها مهم است ،  ولی مهمتر اینکه به جام جهانی راه یابیم و سه امتیاز لازم بازی‌ها را بگیریم. ما دو امتیاز خیلی حساس را در بازی با قطر از دست دادیم و نباید دیگر چنین اتفاقی برای ما بیفتد. در ادامه سرمربی تیم ملی ایران در ارتباط با طلبش از فدراسیون گفت :  فعلا به بازی ازبکستان تمرکز کردم و مطمئن هستم فدراسیون دنبال کارم هست. کی‌روش :  ایران قرمز می‌پوشددر حالی که لباس نخست تیم ملی ایران همواره سفیدرنگ بوده است ،  در بازی برابر کره جنوبی ،  ملی پوشان با پیراهن قرمز به میدان رفتند. کارلوس کی روش سرمربی تیم ملی که در برنامه دوشنبه شب 90 حضور یافته بود ،  اعلام کرد ایران در دیدار برابر ازبکستان نیز قرمز خواهد پوشید. مجری برنامه  ( فردوسی‌پور )  با کنایه از وی پرسید :  ایا این تصمیم به دلیل برد ایران برابر کره جنوبی با لباس قرمز گرفته شده که او این مساله را یکی از دلایل این تصمیم عنوان کرد. انچه باید در این باره گفته شود این که بسیاری از مربیان خارجی به خرافات اعتقاد دارند و گویا ،  کی روش و سایر تصمیم گیرندگان در خصوص رنگ لباس تیم ملی نیز بی‌اعتقاد به این مساله نیستند !  ناصر حجازی و بهرام شفیع در برنامه 90فردوسی‌پور یکی از برنامه‌های قدیمی 90 را پخش کرد. زمانی که ناصر حجازی سرمربی استقلال رشت بود و تلفنی با برنامه 90 در مورد بازی تیمش با تیم مایلی کهن صحبت کرد. کار جالب عادل درباره جام حذفی فردوسی‌پور با نمایش بازی‌ها و میزان شرکت کننده‌های لیگ‌های معتبر انگلیس ،  اسپانیا ،  المان و ایتالیا و مقایسه بازی تیم‌ها در ان کشور با ایران ،  نشان داد که جام حذفی در همه کشورها از اهمیت بالایی برخوردار است. انگلیس با 758 تیم بیشترین تیم را در جام حذفی دارد. در انگلیس حتی تیم محلی که زمین مسابقه داشته باشد ،  می‌تواند در جام حذفی شرکت کند. ایتالیا 78 تیم ،  اسپانیا 83 تیم و المان 64 تیم در جام حذفی شرکت می‌دهند. عادل در مورد جام حذفی اظهار داشت :  داستان جام حذفی هم که دیگر عجیب‌تر شده است. یک روز می‌گویند برگزار می‌شود ،  یک روز می‌گویند برگزار نمی‌شود ،  اما یکی از مهمترین جام‌ها در هر کشور جام حذفی است ،  چرا که در وهلهٔ نخست ،  کوتاه‌ترین راه برای رسیدن به یک جام است و یک تیم می‌تواند با پنج ،  شش بازی قهرمان شود. پخش گزارشی از مسائل پشت پرده در فدراسیون و چگونگی انتخاب کادر فنی تیم ملی جواناندیگر مهمان حضوری 90 یعنی مجید جلالیوی در ارتباط با ناکامی ایران در مسابقات قهرمانی جوانان اسیا و جام جهانی فوتسال اظهار داشت :  من گمان می‌کنم این هفته زمان مناسبی برای تحلیل این دو شکست نیست. روز چهارشنبه بازی حساس و مهمی با ازبکستان داریم و باید خود را برای چنین مسابقه‌ای اماده کنیم. در تیم‌های بزرگ دنیا نظیر اسپانیا و المان استفاده از بازیکنان تیم‌های پایه امری بدیهی است ؛  حتی در تیم ملی 1998 ما 5 بازیکن از تیم‌های پایه حضور داشت اما اکنون در تیم ملی ما تنها یک بازیکن از تیم‌های پایه هست.وی ادامه داد :  ما باید فضا را برای تیم ملی ارام نگه داریم. من هم می‌دانم که مشکلات فدراسیون فوتبال فرسایشی شده است اما اگر بخواهیم این مسائل را در این هفته باز کنیم پیامدهای سنگین اجتماعی برای ما دارد ؛  بنابراین ،  باید کاری کنیم مردم نسبت به تیم ملی امیدوار باشند و ان‌ها را برای حضور در ورزشگاه ازادی برای حمایت مقابل ازبکستان تشویق کنیم. جلالی تصریح کرد :  از دست دادن جام جهانی برای جامعه ناراحتی زیادی ایجاد می‌کند و به سهم خود باید جلوی این مساله را بگیریم. وی در پاسخ به این که پیش بینی می‌کرد تیم جوانان و فوتسال این چنین حذف شوند ،  گفت :  چنین پیش بینی نمی‌کردم. به ویژه در مورد تیم جوانان که شناخت خوبی داشتم و می‌دانستم که تیم خیلی خوبی است و مربیان و فدراسیون برای این تیم زحمت کشیدند. البته بر این باورم که اشکال کار جای دیگری است که فعلا باید تا پایان بازی ایران و ازبکستان در روز چهارشنبه صبر کرد. کفاشیان :  تقصیر داور بود !  دفاع رئیس از انتخاب اکبر محمدی ?  کفاشیان نخستین مهمان تلفنی برنامه نود بود ؛  وی در سخنان خود در خصوص ناکامی تیم ملی جوانان گفت :  ما نباید این تیم را رها کنیم و باید با کادر فنی جدید خود را اماده حضور در مسابقه‌های مقدماتی المپیک کند. کفاشیان در ادامه گفت :  ما برنامه و طرح‌هایی محمدی برای کار در تیم ملی جوانان را مناسب دانستیم و در کنار وی نناد نیکولیچ را قرار دادیم و حتی برای این تیم 26 بازی تدارکاتی با تیم‌های قوی در نظر گرفتیم و در بسیاری از ان‌ها تیم ملی موفق بود حتی در بازی با کره در نیمه نخست تیم ملی ما موفق بود. وی خاطرنشان کرد :  ما در تیم ملی جوانان نتیجه‌مان را گرفتیم و اکنون تیم ملی خوبی داریم. ما در جام ملت‌ها نیز به همراه قطبی سه بازی خوب انجام دادیم و همه تعریف کردند اما با یک باخت در پلی اف نظرها برگشت و همه از قطبی انتقاد کردند. رئیس فدراسیون فوتبال در ادامه صحبتهای خود تصریح کرد :  اگر به دو سال قبل بازگردیم باز هم اکبر محمدی را سرمربی تیم ملی جوانان می‌کردم. کفاشیان در خصوص وضعیت تیم ملی فوتسال گفت :  در بازی با کلمبیا شانس با کلمبیا بود و داوری نیز به ضرر ما بود و متاسفانه ،  فوتسال ما از جام جهانی حذف شد ،  البته ما جلسه کمیته فوتسال را خواهیم گذاشت و در انجا درباره تیم ملی و تغییرات در فوتسال تصمیم گیری می‌کنیم. نصیرزاده و عسکری هم به 90 امدند !  در بخش‌های پایانی برنامه نصیرزاده و عسکری هم به 90 امدند و در مورد خود محوری دپارتمان داوری بحث کردند. داوان پیشکسوتی همچون محمد فنایی ،  خسروی و مرادی از عسگری گله‌مند بودند. اما عسکری در نهایت گفت هر چه می‌خواهم حرمت برخی پیشکسوتان داوری را نگه دارم ،  نمی‌شود. اقای فنایی به دلیل عملکرد ضعیفش کنفدراسیون فوتبال اسیا به او نظارت داوری نداد. او افتخار داوری فوتبال ایران است اما بحث نظارت فرق می‌کند ،  وگرنه چه کسی از سفر خارجی بدش می‌اید ?  جلال مرادی هم از دپارتمان داوری انتقادهایی را به صورت تلفنی مطرح کرد. هوشنگ نصیرزاده ،  کارشناس داوری کشورمان گفت :  اساسنامه تصویب شده کمیته داوران پس از تصویب اعضای این کمیته ،  باید به هیات رئیسه برود و در پایان ،  ایین‌نامه تا یازدهم اذر ماه تصویب شود. کارشناس داوری کشورمان افزود :  کشور مالزی که راه‌اندازی ان ده سال پس از اغاز به کار رسمی فوتبال در ایران بوده است ،  امروز مقر AFC و کارت‌های درجه دو و سه داوری در استان‌های کوچک ان صادر می‌شود اما در ایران روی این موضوعات مقاومت می‌کنند ،  زیرا عاشق امضا کردن هستیم. نصیرزاده افزود :  دپارتمان فیفا که 209 عضو دارد ،  توسط سه نفر اداره می‌شود اما دپارتمان ما ده نفره هستند. وقتی همه چیز را سنگین کنید ،  نمی‌توانید خوب بدوید. وی سخنانش را این گونه ادامه داد :  ما در سال 2013 هستیم و باید استانداردهای فوتبال را که ورزشی خارجی است ،  یاد بگیریم. این استانداردها می‌گوید کسانی که همکاری می‌کنند ،  نباید به رسانه‌ها بروند. این تصمیم در راستای دفاع از رسانه‌ها هم بوده است زیرا افراد بی‌طرف باید به رسانه‌ها رفته و نظرشان را اعلام کنند ؛  فرض بر اینکه این افراد بی‌طرف باشند ،  اما با فدراسیون کار می‌کنند که این یک مشکل است. کارشناس داوری کشور در ادامه گفت :  در کشورهای دیگر حتی فیفا و یوفا تعداد کمیته‌ها زیاد ،  اما تعداد افراد دپارتمان‌ها کم است ،  اما در ایران دپارتمان‌ها و حقوق بگیرها زیاد و اعضای کمیته‌ها کمتر است. به نظر من ،  رئیس کمیته داوران نباید میز و صندلی داشته باشد و عسکری که رئیس دپارتمان است ،  باید در فدراسیون مستقر شود. همچنین باید تابلوهای فدراسیون هم عوض شود زیرا اشتباه است. جالب اینکه شناسنامه صغر سنی یک داور توسط عادل نشان داده شد ولی عسکری پاسخ قانع کننده‌ای نداد !  در ضمن خداداد افشاریان به عسکری گفت :  اگر وابستگی به تیم خاصی جرم است ،  پس چرا شما مشاور تیم الومینیوم هستید ?  خداداد افشاریان که اخرین مهمان تلفنی برنامه نود بود ؛  وی از عسکری پرسید :  ایا من محروم هستم یا خیر ?  عسکری :  این مسائل به کمیته داوران مربوط می‌شود ؛  شما رسما ابراز تمایل خود را به یک تیم اعلام کردید. افشاریان :  شما مشاور ارشد تیم الومینیوم هرمزگان هستید و پارسال در جشن این تیم شرکت کردید !  عسکری :  شما اگر سند و شاهد دارید بیاورید. در بخش پایانی برنامه بازی‌های لیگ یک پخش شد پرسش و پاسخ نظرسنجی نودپرسش نظرسنجی 90 این بود که نتیجه بازی تیمهای ایران و ازبکستان چیست ? 1 برد ایران 2 نتیجه مساوی 3 برد ازبکستان ،  که در پایان نزدیک 82 درصد به برد ایران رای دادند و نزدیک به 6 درصد اعتقاد به باخت ایران داشتند. این برنامه در ساعت 2و 28 دقیقه پایان یافت.