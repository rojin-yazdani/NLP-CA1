24 ساله بود که دایی‌اش ،  امام موسی صدر ربوده شد ؛  عروس امام خمینی ان روزها تصور نمی‌کرد که ان ماجرا تا امروز که خودش 60 ساله شده و اسارت دایی‌اش 36 ساله  ( از 9 شهریور 1357 )  طول بکشد.فاطمه طباطبایی در خاطراتی که گروه تاریخ شفاهی موسسه امام موسی صدر در اختیار سایت تاریخ ایرانی گذاشته ،  از برخورد امام موسی صدر با زنانی می‌گوید که از نظر خواهرزاده‌اش حجاب سفت و سختی نداشتند و ظاهرشان با تصویر او از زنان متدین و مذهبی متفاوت بود. متن کامل این خاطرات قرار است به زودی در قالب کتابی منتشر شود : وقتی که خبر ربودن امام رسیدیک روز صبح زود روی پشت‌بام خواب بودیم. احمد  ( خمینی )  از صدای کوبیدن در بیدار شد و پایین رفت و در را باز کرد. من از پشت‌بام نگاه کردم دیدم خاله فاطمه است. داخل حیاط امد و با احمد مشغول صحبت شد. از امدن خاله در ان ساعت نگران شدم. امدم پایین و پرسیدم چه خبر است ?  خاله فاطمه با چشمانی خیس ولی ارام گفت :  یک نفر به مهمانی دعوت شده اما صاحبخانه او را نگه داشته است. گفتم چه کسی ?  گفت :  امام موسی صدر. هم متعجب شدیم و هم خیلی نگران. ان زمان هنوز عمق فاجعه برایمان روشن نبود و فکر می‌کردیم این ماجرا چند روز بیشتر طول نمی‌کشد.خاله امده بود تا با احمد درباره کارهایی که سید محمدباقر صدر  ( همسرش )  می‌خواست برای دایی جان انجام دهد ،  مشورت کند و از امام هم بخواهد برای ازادی‌اش کاری کنند. احمد بلافاصله به خانه امام رفت و خبر را بهشان گفت. امام هم از شنیدن این خبر خیلی نگران شدند و به فکر فرو رفتند. بعد هم تلگراف‌هایی برای حافظ اسد ،  رئیس‌جمهور سوریه و یاسر عرفات ،  رهبر سازمان ازادی‌بخش فلسطین فرستادند و از انان خواستند در این مورد تحقیق کرده و از سلامت اقای صدر خبر بدهند.ان موقع فکر نمی‌کردیم که اینقدر طول بکشد ،  یعنی کم کم شد. فکر می‌کردیم که دو روز دیگر حل می‌شود. فکر نمی‌کردیم که اینقدر زمان طول بکشد. بعد هم بلافاصله با جریان انقلاب قاطی شد و من امدم ایران و دیگر تحولات ایران پیش امد که بعد رفتیم پاریس و اتفاقات بعد. ولی این اتفاق همیشه یکی از مسائل مهمی بود که در ذهن همه بود. همان اول انقلاب بود که ربابه خانم صدر امدند ایران و پیش علما و مراجع می‌رفتیم. من خیلی جاها با ایشان بودم. تا جایی که یادم هست ،  شیراز رفتیم. اصفهان رفتیم. پیگیری می‌کردیم که از مردم چه بخواهیم ،  از مراجع چه بخواهیم ولی نمی‌دانم متاسفانه چه حکمتی در این کار هست که هنوز حل نشده. ان‌شاالله معجزه‌ای اتفاق بیفتد. شاید این یکی از معجزه‌های خدا باشد که ایشان را سال‌ها نگه دارد و بعد ظاهر کند. شاید خدا هم می‌خواهد معجزه‌ای کند.عدم پیگیری سرنوشت امامهنوز هم سرنوشت ایشان معلوم نشده. دولت لیبی هم رفته ولی هنوز هم پیگیری نشده. این مساله‌ی خیلی مهمی است. یعنی ادم فکر می‌کرد که در این مدت باید روشن شود که هنوز هم روشن نشده. می‌خواهم بگویم که همیشه پیگیری می‌کردند ولی چون نتیجه‌ی اصلی نیست ،  ادم فکر می‌کند که به نتیجه نرسیدند. شاید بیشتر از این باید می‌بود ،  همه به فکر بودند ولی هنوز هم می‌بینیم که بعد از اینکه قذافی هم رفته ،  نتوانستیم جوابی برای این موارد داشته باشیم.در این سال‌ها فعالیت کردند ولی چون جواب نبوده ادم فکر می‌کند که لابد ناکافی بوده ولی اگر انجام شده بود می‌گفتند که فعالیت شده و به نتیجه هم رسید ،  ولی خب چون به نتیجه نرسیده طبیعتا ادم تحلیل می‌کند که شاید کافی نبوده ،  شاید موفق نبودند ،  شاید از راه درستی وارد نمی‌شدند اما الان دیگر باید عملکردشان نتیجه داشته باشد ،  اما هنوز هم نمی‌توانند در این موضوع به نتیجه‌ی قطعی برسند.جلسات درباره‌ی پیگیری سرنوشت امامبعد از پیروزی انقلاب که ایران امدیم ،  دکتر چمران جلساتی درباره‌ی پیگیری سرنوشت دایی جان می‌گذاشت که ما هم شرکت می‌کردیم. من و احمد با هم می‌رفتیم. در این جلسات صحبت می‌کردیم که چه کار کنیم و در این کمیته چه کسانی باشند. معمولا با هم خیلی در این جلسات شرکت می‌کردیم.دکتر چمران که دفترش در نخست‌وزیری بود ،  خانه‌ی کوچکی در همان نخست‌وزیری داشت ،  در همان چهارراه پاستور که مهندس بازرگان طبقه‌ی بالا می‌نشست و دکتر چمران پایین. دکتر چمران چند بار انجا جلسه می‌گذاشت. یادم هست که یک بار جایی می‌خواستیم برویم. به احمد اقا گفتم صبر کن با هم بیاییم. گفت تو خودت برو. من هم از این طرف خودم می‌ایم ،  دیگر لزومی ندارد با هم برویم.در ان جلسات درباره‌ی راهکارها صحبت می‌کردیم. یادم است اخرین بار چند حقوقدان را پیشنهاد دادند که از کشورهای مختلف باشند و ترکیب کمیته بسته شد و قرار شد که مسیرش اینطور باشد.فکر می‌کنم در این جلسات صادق خودمان  ( برادر ایشان )  هم بود. فکر می‌کنم دکتر یزدی هم بود. ولی یادم نیست چند نفر بودیم. معمولا این جلسات در همان خانه‌ی دکتر چمران بود. الان هم فضایش یادم هست ؛  هالی که دور صندلی‌هایش می‌نشستیم کاملا یادم است. ولی یادم نیست که چه کسانی بودند.این جلسات را دکتر چمران دنبال می‌کرد. نمی‌دانم ایده‌اش هم از خودش بود یا نه ولی او کسی بود که معاون نخست‌وزیر بود و خیلی هم درگیر این کار بود و خیلی هم علاقه‌مند بود. شیفتگی دکتر چمران به امام موسی صدر هم بود. خیلی دنبالش بود و مرتب هم پیگیری می‌کرد ولی متاسفانه به نتیجه نرسید.از ان جلسه طرز نشستنمان روی زمین هم یادم می‌اید. در این جلسات بیشتر این ایده مطرح می‌شد که کار از طریق چند حقوقدان بین‌المللی انجام بگیرد. طرح خیلی هم پخته شد و همه راضی بودند. بالاخره به جمع‌بندی رسیدیم که چند نفر باشند و چند نفر هم از حقوقدان‌های بین‌المللی و معتبر معرفی شدند که انها هم حتما دعوت بشوند که بروند ولی اینکه کجا بروند ،  باز یادم نیست یا اینکه بخواهند شکایتی کنند.احمد بیشتر شخصی می‌امد البته به امام گزارش هم می‌داد. یعنی یادم هست وقتی برمی‌گشتیم همین مساله را برای حضرت امام مطرح کرد که پیشنهادی شده و به این جمع‌بندی رسیدیم. بعد از شهادت دکتر چمران یادم نمی‌اید که این جلسات ادامه داشته باشد ،  ولی خانم ربابه صدر گاهی اوقات که می‌امدند ایران ،  دو مرتبه دیداری هم با امام داشتند که این مربوط به خانواده می‌شد ولی اینکه بیرون جلسه‌ای باشد و کس دیگری این کار را می‌کرد ،  یادم نمی‌اید. اگر هم جلسه‌ای بود دیگر ما را دعوت نمی‌کردند. ان موقع چون دکتر چمران با ما اشنایی داشت ما را هم گفته بود.حال و هوای خانواده‌ی امام موسی صدراینقدر ان فضا و ان زمان پرالتهاب بود که همه حالت خاصی داشتند. هیچ‌کس انتظار نداشت که کسی ارام باشد. همه‌جا ملتهب بود.تفاوت فضای لبنان و ایرانفضایی که دایی جان با ان برخورد داشتند ،  با فضایی که ما در قم و نجف بودیم ،  خیلی متفاوت بود. مثلا می‌دیدم که خانم‌هایی می‌امدند که دایی جان خیلی با انان خوب برخورد می‌کنند و می‌گویند خیلی متدین‌اند ،  خیلی خوبند ،  در حالی که به لحاظ ظاهری اینطور نبود. شاید بار اول این برای من یک مقدار نامانوس بود که خانمی حجاب نداشته باشد ولی متدین حساب شود.بعد می‌دیدم که دایی جان ابتدا مقداری از فرد تعریف می‌کنند بعد می‌نشینند با او صحبت می‌کنند و می‌گویند این خانم خیلی خیر است. خیلی خانم نیکوکاری است. برای همین متدین حساب می‌شود. بعد می‌دیدم که این خیلی متفاوت است از ان چیزی که من از کلمه‌ی خوب در ذهنم داشتم. بعد به مرور با گروه‌های مختلفی که انجا می‌امدند اشنا شدم. خانم‌هایی می‌امدند که فعالیت‌های نظامی داشتند. این برای من خیلی عجیب بود. چون ان موقع چنین چیزی نبود. بعد از انقلاب برای ما عادی شد ولی ان موقع مثلا می‌دیدم که خانمی می‌امد که چریک بود. بعد دایی جان خیلی از او تعریف می‌کرد. بعد می‌دیدیم که خانمی که با او صحبت می‌کردند خیلی متفاوت است از فرد قبلی. هر دو هم می‌ایند با ایشان صحبت می‌کنند ،  بعد از هر دو هم تعریف می‌کنند که انگار هر دو خیلی خوبند.اینکه خانمی چریک باشد و مبارز باشد و وقتی در این محیط می‌اید خیلی مورد پذیرش باشد ،  ان هم با ان شکل و شمایل ،  مقبول و مورد پذیرش است و با صفات ممتازی که از او یاد می‌شود ،  فضایی بود که برای ما جالب بود.برخورد امام موسی صدر با افرادمن این را از ایشان شنیدم ولی روش کارشان را نمی‌دیدم. از بعضی افراد که انجا بودند و تعریف می‌کردند که مثلا این خانم معلم چیست و اینطور کار می‌کند و اینطور بحث می‌کند و اینطور تعلیم می‌دهد. ولی مواجهه‌شان را با افراد تحت تربیتشان ندیده بودم و از خانم‌هایی که می‌امدند نقل می‌کردند ،  می‌شنیدم.محیطی که من بودم و کسانی که می‌امدند و به نظر من دیندار می‌امدند ،  افرادی بودند که یا مثلا پوشیه داشتند یا چیزی که ان زمان پیچه می‌گفتند. یک چیز مشکی بود و غیر از پوشیه بود که می‌افتاد روی صورت. مانند نقاب بود و سیاه بود. کل صورت را می‌گرفت و صورت اصلا پیدا نبود. منتها نمی‌چسبید به صورت. بهش می‌گفتند پیچه. مثل سایه‌بان بود. چادرها هم چادر بندی بود که الان هم دوباره مد شده و بعضی از خانم‌ها می‌پوشند ؛  بندی به کمرشان می‌بندند و پایینش مانند دامن می‌شود و بالایش هم مانند چادر. لباس این بود. اتفاقا خانم ایت‌الله بروجردی و مادربزرگم ،  بی‌بی‌جون از اینها می‌پوشیدند. حتی همین پیچه را هم می‌زدند. بی‌بی‌جون وقتی که رفتند لبنان پیچه را گذاشتند کنار و پوشیه شد. پیچه‌ی ایشان پوشیه شد و چادرشان هم اینطور شد ،  به جای چادر بندی.ان زمان خب این چیزها بود و کسانی که من می‌دیدمشان که می‌گفتند خانم‌های مؤمن و مذهبی هستند ،  این پوشش را داشتند و غیر از این کسی را نمی‌دیدیم. بعد هم که می‌امدیم تهران مثلا خانم‌هایی بودند که دیگر بی‌حجاب بودند و اگر در خط و کارهای دیگری بودند ،  مثلا هنرپیشه و خواننده بودند ،  فرم دیگری بودند. برای من این بود که خانم مذهبی این شکل هست و خانم بی‌دین هم انطور هست. بعد لبنان که رفتم می‌دیدم که خانم‌هایی می‌ایند با همان پوشش‌هایی که من فکر می‌کردم که یا بی‌دین هستند یا هنرپیشه هستند و در ان قالبند ،  اما دایی جان خیلی ازشان تعریف می‌کنند که خیلی خانم مذهبی است و خیلی اخلاقی است و خیلی خیر است و خیلی کمک می‌کند. فهمیدم که پس می‌شود چیزی غیر از انکه در ذهن من بود هم باشد. این تفاوت را انجا احساس کردم که همه‌ی بی‌حجاب‌ها الزاما بی‌دین نیستند. انجا دیدم افرادی هستند که واقعا حجاب ندارند اما خیلی دین دارند و کار خیر می‌کنند ،  کار فرهنگی می‌کنند. این اتفاق برای من خیلی جالب بود.تعامل امام با خانم‌هایی که حجاب سفت و سختی ندارندمی‌دیدم خانم‌هایی که مسیحی یا مسلمان بودند و حجاب درستی نداشتند ،  حتی دعوت می‌کردند و امام موسی صدر می‌رفتند منزلشان. اینها را یادم هست ولی موسیقی را نمی‌دانم که گوش می‌کردند یا نه. من ندیدم که بگذارند. اینها را هم از دیگران شنیدم ،  از خودشان یادم نیست. وقتی هم که ایشان می‌امدند خانه اینجور نبود که خیلی رادیو روشن باشد. حتی اگر هم روشن بود خاموش می‌شد که خود ایشان را ببینند و باهاشان صحبت کنند.می‌دیدم که خانمی می‌اید و بی‌حجاب هست و می‌رود در دفتر ایشان و بحث می‌کند و کار می‌کند و سؤال شرعی و مذهبی‌اش را می‌پرسد ،  سؤال فرهنگی دارد و در خیریه کار می‌کند و از ایشان کمک می‌گیرد. ایشان هم با او بحث می‌کند و بعد هم می‌اید از او تعریف می‌کند که مثلا ایشان مؤسسه‌ی خیریه دارد و کمک می‌کند. می‌دیدم که مهمانشان می‌شوند و می‌روند خانه‌شان و می‌گفتند که ناهار مهمان این خانمند. فضای لبنان با فضای ایران خیلی متفاوت بود. قم و شهری که من بودم و علمای قم هم محیطشان خیلی متفاوت بود با محیط لبنان و بیروت.