با بارش اولین باران و برف پائیزی در برخی از استان‌های کشور ،  متوسط مصرف گاز بخش خانگی و تجاری در حالی یک شبه به سه برابر افزایش پیدا کرده‌است که مسئولان وزارت نفت تاکید می‌کنند برای زمستان سال جاری گاز منازل مردم ،  صنایع ،  نیروگاه‌ها و پتروشیمی‌ها قطع نخواهد شد.به گزارش خبرگزاری مهر ،  روزهای افزایش مصرف گاز برای مجموعه صنعت در سال جاری زودتر از سال‌های گذشته اغاز و با اغاز اولین بارش برف و باران پائیزی ،  رکورد مصرف گاز طبیعی کشور هم شکسته شد.مرکز دیسپچینگ شرکت ملی گاز ایران هفته جاری با انتشار گزارش کوتاهی درباره اخرین وضعیت مصرف گاز طبیعی در کشور گزارش داد :  با کاهش 8 درجه‌ای میانگین وزنی دما پیش‌بینی می‌شود در صورت تداوم و پایداری کاهش دما تا روز چهارشنبه 14 ابان‌ماه میزان مصرف گاز در کشور به میانگین 350 میلیون مترمکعب در روز افزایش می‌یابد.پیش‌بینی‌ها در حالی از افزایش متوسط مصرف گاز طبیعی کشور به 350 میلیون متر مکعب در روز حکایت دارد که مهر ماه سال جاری متوسط مصرف گازمشترکان خانگی حدود 120 میلیون متر مکعب در روز بوده است.مرور متوسط مصرف گاز در بخش خانگی نشان می‌دهد پائیز و زمستان سال گذشته متوسط مصرف گاز در بخش خانگی و تجاری با عبور از مرز 420 میلیون متر مکعب یک رکورد جدید به نام خود ثبت کرد اما برای زمستان سال جاری در حالی هنوز خبری از افزایش تولید گاز در پارس جنوبی نیست که تعداد مصرف‌کنندگان گاز در مقایسه با مدت مشابه سال گذشته حدود 10 درصد افزایش پیدا کرده‌است.بر این اساس در صورتی که سردی زمستان سال گذشته تکرار شود قطعا متوسط مصرف گاز طبیعی در بخش خانگی و تجاری از مرز 450 میلیون مترمکعب در روز عبور می‌کند گه ثبت این میزان مصرف گاز به منزله اعمال محدودیت‌های جدید در گازرسانی به صنایع ،  نیروگاه‌های برق و پتروشیمی‌ها خواهد بود.وعده‌های شرکت بهینه سازی مصرف سوخت نصرت الله سیفی ، مدیر عامل شرکت بهینه‌سازی مصرف سوخت بهار سال جاری طرح‌های جدیدی را برای مدیریت مصرف سوخت و انرژی به ویژه در بخش خانگی در رسانه‌ها مطرح کرد که یکی از مهم‌ترین طرح‌های تبلیغاتی این مجموعه مدیریت مصرف گاز در موتورخانه و تاسیسات متمرکز گرمایشی ساختمان‌ها بود.بر اساس طرحی که مدیر عامل شرکت بهینه سازی مصرف سوخت ارائه کرده بود ،  قرار شد با اجرای طرح افزایش کارایی انرژی 600 هزار موتورخانه موجود در کشور ،  روزانه 13 میلیون مترمکعب صرفه‌جویی در مصرف گاز طبیعی کشور حاصل شود.در این بین هر چند جزئیات این طرح دو میلیارد دلاری مطابق با بند ق تبصره 2 قانون بودجه سال 93 کل کشور در شورای اقتصاد کشور هم تصویب و توسط معاون اول رئیس‌جمهور ابلاغ شده اما تاکنون عملیات اجرایی ان اغاز نشده است.در طول هشت ماه نخست سال جاری مسئولان شرکت بهینه‌سازی مصرف سوخت به عنوان متولی اصلی بهینه‌سازی مصرف گاز طبیعی در کشور نه تنها هیچ گونه فعالیت عملیاتی برای ساماندهی به مصرف سوخت و انرژی در کشور را اجرایی نکردند که این مسئله می‌تواند در صورت کاهش دمای هوا در زمستان سال جاری به جهش مصرف گاز در بخش خانگی و تجاری منجر شود.طرح‌های افزایش تولید گاز برای زمستان 93برای زمستان سال جاری مسئولان مختلف شرکت ملی نفت ایران از افزایش روزانه 100 میلیون متر مکعبی افزایش تولید گاز با اولویت طرح توسعه فازهای پاسر جنوبی خبر داده بودند اما تاکنون به استثنای افزایش 25 میلیون متر مکعبی تولید گاز در فاز 12 پارس جنوبی ،  هیچ یک از پروژه‌های افزایش تولید گاز طبیعی از محل طرح توسعه فاز 15 تا 18 پارس جنوبی به نتیجه نرسیده است.مطابق با برنامه زمانبندی اعلام شده از سوی شرکت ملی نفت ایران باید تولید گاز از سکوها و پالایشگاه‌های فاز 15 تا 18 پارس جنوبی تا پیش اززمستان سال جاری عملیاتی شود. تاکنون طرح‌هایی برای افزایش تولید گاز از میادین مناطق مرکزی ایران عملیاتی شده به طوری که سلبعلی کریمی ،  مدیر عامل شرکت نفت مناطق مرکزی ایران در تشریح مهم‌ترین برنامه‌های افزایش تولید گاز طبیعی در مناطق مرکزی ایران ،  گفته است :  برای زمستان سال جاری افزایش حدود 27 میلیون متر مکعب تولید گاز طبیعی برای جبران کمبود گاز تا به بهره برداری رسیدن فازهای جدید پارس جنوبی در دستور کار قرار گرفته است.مدیر عامل شرکت نفت مناطق مرکزی ایران با اشاره به انجام تعمیرات اساسی در تاسیسات بخش بالادستی گاز مناطق مرکزی ایران برای تامین و تولید حداکثری گاز طبیعی برای زمستان سال جاری ،  تصریح کرد :  افزایش تولید گاز در مناطق مرکزی ایران معادل تولید گاز یک فاز پارس جنوبی خواهد بود.زمستان امسال قطعی گاز نداریممنصور معظمی  ، معاون برنامه‌ریزی وزارت نفت هفته گذشته در یک گردهمایی اعلام کرد :  ظرفیت تولید گاز ایران امسال 100 میلیون متر مکعب افزایش پیدا می‌کند و قطعا بریا زمستان سال جاری کمبود گاز نداریم و گاز هیچ از یک واحدهای صنعتی و نیروگاه‌ها قطع نخواهد شد.در همین حال هوشنگ فلاحتیان  ، معاون وزیر نیرو در امور برق و انرژی با تشریح وعده گازی وزارت نفت به مسئولان وزارت نیرو ،  گفته است :  وزارت نفت این وعده را به وزارت نیرو داده که با افزایش ظرفیت تولید گاز در پارس‌جنوبی زمینه برای فراهم اوردن سوخت گاز مورد نیاز نیروگاه‌ها فراهم شود اما این امر بستگی به این امر وزارت نفت به تعهدات خود عمل کند.این مقام مسئول همچنین با اعلام ان‌که برخی از نیروگاه‌های کشور از سوخت مازوت استفاده می‌کنند و بهره‌گیری از این نوع سوخت از سوی مراجع قضایی و محیط‌زیست محدود شده است ،  تاکید کرده :  امیدواریم شرایط به گونه‌ای پیش برود که میزان تولید گاز کشور افزایش پیدا کند و نیازی به استفاده از گازوئیل و مازوت در نیروگاه‌ها نباشد.از سوی دیگر مسئولان وزارت نفت مهر ماه سال جاری مصوبه‌ای را ابلاغ کردند که در صورت قطع گاز واحدهای پتروشیمی ،  شرکت ملی گاز ایران باید غرامت قطع گاز را به صنایع و واحدهای پتروشیمی کشور پرداخت کند.