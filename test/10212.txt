مسعود ده‌نمکی با بیان این که اخراجی‌ها3 به سینماهای تعطیل شهرستان‌ها هم رونق داد ،  گفت :  فیلم من به زبان مردم صحبت می‌کند پس مورد استقبال قرار می‌گیرد و اگر نسخه بعدی اخراجی‌ها3 ساخته شود ،  حرف متعالی‌تری خواهد زد.به گزارش فارس ،  عصر امروز نشست فیلم سینمایی اخراجی‌ها3 با حضور مسعود ده‌نمکی  ( کارگردان )  ،  فرشاد گل سفیدی  ( مدیر فیلم‌برداری )  ،  محمدرضا شریفی‌نیا  ( بازیگر )  ،  امیر قادری  ( منتقد )  و جمعی از اهالی رسانه در فرهنگسرای رسانه برگزار شد.* ده‌نمکی :  درباره الی …  و پوپک مش ماشاالله هم در شهرستان‌های سالن‌های زیادی داشتند اما … بنابراین گزارش ،  در ابتدای این نشست یکی از حضار از مسعود ده‌نمکی در مورد ناعادلانه تقسیم شدن فیلم‌ها در شهرستان‌ها سوال کرد که وی در پاسخ ،  اظهار داشت :  این بخش خیلی به حوزه کاری من ربطی ندارد و پخش کننده مختار است که با سینماها قرار ببندد اما برای بعضی دوستان زمین کج است چراکه در همه ادوار اکران چند فیلم پرمخاطب می‌شود و باید عادلانه سینماها تقسیم شوند.این کارگردان در ادامه افزود :  اخراجی‌ها3 به سینماهای تعطیل شهرستان‌ها هم رونق داد و این خدمت بزرگی بود که این فیلم انجام داد و حالا فیلم ما در تهران 27 سالن در اختیار دارد که بدترین و کوچکترین سالن‌ها را به اکران این فیلم اختصاص دادند.ده‌نمکی در ادامه افزود :  درباره الی …  و پوپک مش ماشاالله هم 30 سالن در اختیار داشتند و کسی اعتراض نکرد اما حالا با اعداد و ارقام می‌شود این مقایسه‌ها را کرد. این در صورتی است که فیلم ما پول‌های معوقه و پرداخت نشده سینمادارها را هم در اکران جبران کرده است و یک گردش مالی خوبی در سینما رخ داده است و بعضی حرف‌ها واقعا بی‌انصافی است و این در صورتی است که من به پخش کننده فیلم خود هم اطمینان دارم و اعتقاد دارم که بین دو فیلم برتر اکران تقسیم عادلانه‌ای صورت نگرفته است.* ده‌نمکی :  من سری دوز نیستم و در پلان به پلان فیلم خودم حرف برای گفتن دارمبه گزارش فارس ،  در ادامه این نشست یکیاز حضار از مسعود ده‌نمکی در مورد پراکندگی فیلم سوال کرد که وی در پاسخ ،  بیان داشت :  من این مسئله را قبول ندارم و فیلم من در برایند مسائل فنی نمره قبولی می‌گیرد ،  خب خالی از ضعف هم نیست چرا که ما یک سوژه ملتهب اجتماعی را دستمایه کار خود قرار دادیم و تصویر شرایط ملتهب جامعه را نشانه گرفتیم.این کارگردان در ادامه افزود :  نوع ساختار و فیلمبرداری کمک کرد تا این القا بهتر صورت گیرد و من اعتقاد دارم در ساخت یک فیلم نباید کم‌فروشی کرد. من سری دوز نیستم و در مورد پلان به پلان فیلم خودم حرف برای گفتن دارم و همه سه موضوعی که موازی در فیلم مطرح می‌شود در اخر به یک سرانجامی می‌رسد.* گل‌سفیدی :  در اخراجی‌ها3 از دوربین روی دست استفاده شد تا حس صحنه به مخاطب انتقال داده شودبه گزارش فارس ،  در ادامه امیر قادری از فرشاد گل سفیدی در مورد نوع فیلمبرداری سوال کرد که وی در پاسخ ،  اظهار داشت :  در کدام اسقلال ،  کدام پرسپولیس با مسعود ده‌نمکی همکار بودم و این کار نیز به صورت دوربین روی دست کار شد تا حس صحنه به مخاطب انتقال داده شود.* ده‌نمکی :  منتظر مرگ من در سینما هستنددر ادامه یکی از حضار از مسعود ده‌نمکی در مورد کپی فیلم سوال شد که وی در پاسخ ،  خاطرنشان کرد :  کپی کردن کار فیلم کاری سختی بود ،  چرا که 40 مگا بایت دانلود کردن ،  دشوار است و جالب است که کسی اعتراض هم نمی‌کند !  اما اگر جلوی کپی دو نسخه قبلی را هم می‌گرفتند ،  اخراجی‌ها2 16 میلیارد تومان می‌فروخت.وی گفت :  کپی فیلم هم با موبایل نبوده و عجله‌ای کار کردند چون منتظر مرگ من در سینما هستند.این کارگردان در ادامه افزود :  اخراجی‌ها3 در بعد صنعت و رسانه موفق عمل کرد اما در فرم می‌توانست بهتر هم باشد و در عالم سینما همه چیز می‌تواند تغییر کند.وی اظهار داشت :  در این فیلم مصادیق ذیل مفاهیم است چرا که اخراجی‌ها3 را هشدار دهنده ساختم.* ده‌نمکی :  در سالجاری با 30 رصد ریزش مخاطب همراه بودیمده‌نمکی ادامه داد :  در سالجاری با 30 رصد ریزش مخاطب همراه بودیم و این برای سینمای ایران خیلی بد است و امیدوارم این موضوع هر چه سریعتر توسط مسئولان پیگیری شود.* شریفی‌نیا :  سینما را دانشکده عمومی فرض نکنیمبه گزارش فارس ،  در ادامه محمد رضا شریفی‌نیا نیز گفت :  اگر در سال 100 تا فیلم تولید شود حدود 80 تای ان به من پیشنهاد می‌شود اما من در 3 فیلم بیشتر بازی نکردم و اعتقاد دارم دانشکده عمومی فرض نکنیم ،  سینما برای قشر فرهیخته نیست بلکه برای عموم مردم است و اگر همه فیلم نبینند به فارسی وان گرایش پیدا می‌کنند.این بازیگر در ادامه افزود :  دو فیلم خوب را با هم مقایسه نکنیم و جلوی یکدیگر قرار ندهیم چرا که این فیلم باعث رونق سینما شده‌اند و در ضمن اخراجی‌ها سه قصه مرتبط است اما بعضی ان را جدا فرض می‌کنند.* ده‌نمکی :  اخراجی‌ها 4 حرف متعالی‌تری در بردارددر ادامه مسعود ده‌نمکی گفت :  و من از تیم جوانی استفاده کردم تا پتانسیل این را داشته باشند که فیلم را 45 روزه جمع کنیم واستفاده اطز طنز همدر فیلم سلیقه‌ای است.به گزارش فارس ،  در پایان این نشست مسعود ده‌نمکی  ،  گفت :  اخراجی‌ها 3 به زبان مردم صحبت می‌کند و حرف دل مردم را می‌زند پس مورد استقبال قرار می‌گیرد و من تریبون هیچ جناحی نیستم و اگرنسخه بعدی ساخته شود حرف متعالی‌تری در بر دارد.در پایان لوح تقدیری به مدعوین اهدا شد.این نشست راس ساعت 18 به اتمام رسید.