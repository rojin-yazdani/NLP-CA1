سخنگوی قوه قضائیه در نشست خبری خود با اصحاب رسانه در کنار خبررسانی پرونده‌های مشهور و مطرح به بیان اخرین وضعیت پرونده رئیس جمهور سابق و معاون اول وی و سعید مرتضوی نیز پرداخت.به گزارش ایسنا ،  حجت الاسلام و المسلمین غلامحسین محسنی‌اژه‌ای در رابطه با پرونده فساد بزرگ بانکی گفت :  20 نفر از کسانی که کارمند یا مدیر بانک ملی در شعبات مختلف بودند و با این پرونده ارتباط داشتند محاکمه شدند و حکمشان قطعی شده است و احکام انها اجرا می‌شود و تعدادی از انها که باید به زندان بروند ،  زندان رفتند. وی افزود :  17 الی 18 نفر از این 20 نفر به زندان رفتند و حکم‌شان در مرحله اجرا است. وی گفت :  اموال برادر مه‌افرید امیرخسروی  ( مهرگان )  که در خارج از کشور بسر می‌برد ،  در ایران شناسایی و کارشناسی شده است و در روزهای اینده به مزایده گذاشته می‌شود. محسنی‌اژه‌ای بیان کرد :  برادر مه‌افرید غیابا محاکمه شد.متهمان حوادث 88سخنگوی قوه قضاییه بیان کرد :  پیش از این گفته بودم که 28 نفر از کسانی که در جریان فتنه اتهامی متوجه‌شان بود و کیفرخواست پرونده انها صادر شد ،  پرونده شان به دادگاه رفت که اکنون این تعداد به 38 نفر رسیده است. وی افزود :  از این 38 نفر 14 نفر حکمشان قطعی شده و به اجرای احکام رفته است و حبس انها از 1 سال تا 13 سال است و حکمشان قطعی شده است. بقیه متهمان در رابطه با این موضوع طی مراحل قانونی محاکمه می‌شوند.دستگیری افراد مرتبط با پرونده نفتیمحسنی‌اژه‌ای اظهار کرد :  پنج نفر از کسانی که با پرونده نفتی ارتباط داشتند بازداشت شدند. بازپرس این پرونده ردیابی اموال را پیگیری می‌کند و با کمک سازمان بازرسی کل کشور ،  وزارت اطلاعات و بانک مرکزی شناسایی اموال دنبال می‌شود و بانک مرکزی نیز وجوهی را که بابت محموله‌های نفتی دریافت کرده ،  دنبال می‌کند. وی اظهار کرد :  شرکت نفت قبول کرده که معاون اول رییس‌جمهور دستور دهد تا اموال مربوطه در این پرونده قیمت‌گذاری شود و به شرکت نفت بازگردانده شود. در این صورت موضوع این پرونده سبک‌تر می‌شود. سخنگوی قوه قضاییه گفت :  اگر میزانی که در این پرونده پرداخت شده قیمت‌گذاری شود تا قبل از صدور حکم بخشی از موضوع حل می‌شود.دادگاه مهدی هاشمیمحسنی اژه‌ای در پاسخ به سؤالی درباره اتهامات مهدی هاشمی گفت :  طبق قانون ایین دادرسی کیفری دادگاه‌ها اساسا به صورت علنی باید برگزار شوند مگر در مواردی که استثنا وجود داشته باشد و تشخیص موارد هم به عهده قاضی است. وی ادامه داد :  بنابراین اگر پرونده‌ای غیرعلنی رسیدگی شود کیفرخواستش در اختیار رسانه‌ها قرار نمی‌گیرد. این پرونده نیز غیرعلنی بوده ولی به این معنا نیست که تا پایان غیرعلنی باشد بلکه ممکن است در جلسه‌ای قاضی تشخیص دهد که ایرادی ندارد جلسه دادگاه به صورت علنی برگزار شود. سخنگوی قوه قضاییه گفت :  لذا با توجه به غیرعلنی بودن این پرونده جلسات دادگاه فعلا منتشر نمی‌شود و بعد از قطعی شدن حکم در اختیار رسانه‌ها قرار می‌گیرد ،  اما اجمالا می‌گویم که اتهام ایشان هم امنیتی و هم اقتصادی است و از این بیشتر نمی‌توانم چیزی بگویم. وی در پاسخ به این سؤال که ایا مهدی هاشمی خودش از دادگاه تقاضای غیرعلنی برگزار شدن دادگاه را داشته است یا خیر ،  گفت :  در ماده 187 پیش‌بینی شده که در چه مواردی دادگاه غیرعلنی برگزار می‌شود و ان موارد به تشخیص قاضی پرونده است. خبرنگار دیگری درباره افرادی که با پرونده مهدی هاشمی ارتباط داشتند و ایا در این زمینه محاکمه می‌شوند از سخنگوی قوه قضائیه خواستار توضیح شد که محسنی‌اژه‌ای در پاسخ به این سوال گفت :  در رابطه با پرونده مهدی هاشمی تعدادی قبل از وی دستگیر و محاکمه شدند و تعدادی دیگر نیز همزمان با وی محاکمه شده‌اند. در پرونده کنونی مهدی هاشمی باید بگویم که این پرونده فقط مربوط به خود اقای هاشمی است و کیفرخواست ان مرتبط با وی است. وی تاکید کرد که ما حق انتشار محتویات جلسه دادگاه مهدی هاشمی را نداریم.دستگیری مرتبطین با شبکه‌های ماهواره ایسخنگوی قوه قضاییه همچنین از دستگیری افرادی که از طریق شبکه‌های ماهواره‌ای به ایجاد اختلاف بین مسلمانان می‌پرداختند خبر داد و گفت :  با این افراد در چند استان برخورد شد. تعدادی از اعضای ان‌ها بازداشت و دفاتر ان‌ها پلمپ شد.هشدار درباره یک کلاهبرداریمحسنی اژه‌ای در بخش دیگری از صحبت‌های خود نسبت به ضرورت هوشیاری مردم در برابر کلاهبرداری‌ها هشدار داد و گفت :  اخیرا به موردی برخورد کردم که جا دارد مردم نسبت به ان توجه داشته باشند و ان این است که برخی افراد که ادعا می‌کنند ذی نفوذ هستند به محکومین می‌گویند اموالتان را به من صلح کنید ،  من از نفوذم استفاده می‌کنم ،  اموال را به دست می‌اورم و بعدا بخشی از ان‌ها را برمی‌دارم. وی افزود :  برخی افراد الان می‌ایند اموال مشکوک و حتی توقیف شده را از این طریق می‌گیرند و دست به کلاهبرداری می‌زنند.لیست بدهکاران بانکیسخنگوی قوه قضاییه در پاسخ به سوالی مبنی بر اینکه ایا نزدیکان رییس‌جمهور سابق در بین بدهکاران کلان بانکی هستند یا خیر گفت :  اسامی شش نفر در این زمینه در سایت‌ها منتشر شده ولی این افراد در ان لیستی که ما از بدهکاران بانکی داریم وجود ندارد. محسنی‌اژه‌ای در این باره گفت :  وقتی دادستان کل کشور در خصوص معوقات بانکی وارد شد اقداماتی صورت گرفت و لیست کسانی که معوقات بیش از 10 میلیارد تومان دارند اخذ شد. وی ادامه داد :  شش نفری که در این رابطه در بعضی سایت‌ها اسمشان برده شده است به هیچ وجه در لیست کسانی که ما داریم نبوده‌اند یعنی نه اسامی ان‌ها نه موارد مطرح شده در لیست ما وجود ندارد مگر مواردی باشد که به ما اطلاع نداده باشند.حمایت از تفکیک جنسیتی در شهردارییکی از خبرنگاران نظر محسنی اژه‌ای را درباره اجرای تفکیک جنسیتی در شهرداری تهران پرسید که محسنی اژه‌ای در این‌باره گفت :  کرامت زن این است که اگر ممکن است از مرد جدا باشد. اصلا شرع را کنار بگذارید. کار برای زن در اتاقی با چند مرد راحت‌تر است یا در اتاقی که در ان چند زن وجود دارد ?  محسنی اژه‌ای اظهار کرد :  ما باید از این اقدام شهرداری حمایت کنیم و من تعجب می‌کنم از کسانی که از این اقدام شهرداری انتقاد می‌کنند به ویژه کسانی که مسئولیت دارند. وی با بیان اینکه اقدام صورت گرفته به نفع خانم‌ها است گفت :  در سال‌های گذشته در همین مجموعه دادستانی چنین موردی وجود داشت و من دیدم یک خانم در یک اتاق با دو مرد کار می‌کند و بسیار معذب است. از خود او سوال کردم و گفتند معذب هستند و درخواست جدا شدن داشتند و بعد هم که این کار صورت گرفت بسیار تشکر کردند. دادستان کل کشور گفت :  من به شخصه از شهرداری محترم تهران تشکر می‌کنم و فکر می‌کنم اگر همه این کار را کنیم به نفع زن‌هاست.شکایت پسر ناطق از احمدی نژادمحسنی‌اژه‌ای در پاسخ به سوالی درباره اظهارنظر علی‌اکبر ناطق نوری که از قوه قضاییه خواسته به اتهاماتی که احمدی‌نژاد علیه خانواده او مطرح کرده رسیدگی کند ،  گفت :  مطلبی که از قول اقای ناطق مطرح کردید دو جور نوشته شده است ؛  در یکجا گفته بود پسر من می‌خواست شکایت کند و فهمیدیم به جایی نمی‌رسد. من نفهیدم شکایت کرده‌اند یا خیر ?  لذا هنوز داریم پیگیری می‌کنیم که ایا شکایت شده است یا نه ?  وی افزود :  هر کسی شکایت کند رسیدگی می‌شود اما رسیدگی به این معنا نیست که الزاما شاکی نتیجه بگیرد. محسنی‌اژه‌ای تصریح کرد :  لذا تاکنون شکایتی از سوی پسر اقای ناطق از اقای احمدی‌نژاد به قوه قضاییه واصل نشده است.اخرین وضعیت پرونده احمدی نژاد ،  رحیمی و مرتضویسخنگوی قوه قضائیه همچنین درباره اخرین وضعیت پرونده احمدی‌نژاد و معاون اول وی که سوال یکی دیگر از خبرنگاران بود گفت :  پرونده اقای احمدنژاد هنوز به مراحل نهایی نرسیده و پرونده معاون اول وی نیز حکمش صادر نشده است ،  ولی جلسات دادگاه برگزار شد و به اتمام رسید. محسنی‌اژه‌ای درباره اخرین وضعیت پرونده سعید مرتضوی و ابهامات مربوطه در این زمینه که سوال یکی دیگر از خبرنگاران بود اظهار کرد :  پرونده وی رسیدگی و حکم ان صادر شد و اکنون در دیوان عالی کشور است و پرونده دیگر اقای مرتضوی در دادسراست و هنوز به دادگاه نرفته و ابهامی در رابطه با پرونده وی وجود ندارد.اعلام جرمی درباره رانت 650 میلیون یورویی نشدهسخنگوی قوه قضائیه درباره پرونده موسوم به رانت 650 میلیون یورویی و صحبت‌های احمد توکلی که گفته در این زمینه رانتی صورت گرفته است ،  گفت :  اعلام جرمی از سوی دیوان محاسبات به قوه قضائیه در این زمینه نشده و اگر جرمی در این رابطه باشد قطعا به دستگاه قضایی ارجاع می‌شود. وی اظهار کرد :  این پرونده به قوه قضائیه نیامده است. در این پرونده این فرد حدود 1000 میلیارد تومان بدهی بانکی دارد.صبا اذرپیک در اوین استوی درباره اخرین وضعیت پرونده صبا اذرپیک و اینکه تاکنون دو بار حضوری و یک بار غیابی محاکمه شده و 70 روز است که در بازداشت موقت به‌سر می‌برد ،  اظهار کرد :  امکان دارد کسی دو الی سه پرونده داشته باشد که در این صورت می‌توان پرونده‌ها را یک جا جمع کرد. محسنی‌اژه‌ای افزود :  این‌که گفته می‌شود خانواده اذرپیک از وی خبر ندارند خلاف واقع است. لازم نیست که بنده و دیگران اتهامات شخص مذکور را بدانیم و در بسیاری از موارد نیاز نیست که خانواده متهم از جزئیات خبر داشته باشند و ما اتهامات را به خود متهم تفهیم می‌کنیم. سخنگوی قوه قضائیه یاداور شد :  اکنون پرونده صبا اذرپیک در دادسرای تهران بوده و وی در زندان اوین است و بنده از این‌که می‌توان بازداشت موقت وی را تبدیل کرد اطلاعی ندارم و این موضوع بستگی به نظر قاضی پرونده دارد.