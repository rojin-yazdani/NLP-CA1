رئیس شورای عالی جبهه ایستادگی گفت :  در برابر برخی اظهارات که گفته‌اند در جبهه ایستادگی چند حزب تکنفره است ،  باید بگوییم اگر ناچار شدیم که لیستی ارایه دهیم ان وقت این افراد میفهمند که ما احزاب تکنفره نیستیم.به گزارش خبرگزاری فارس حجت الاسلام والمسلمین سید محمود علومی رئیس شورای عالی جبهه ایستادگی در اولین همایش جبهه ایستادگی که عصر امروز سه شنبه در مسجد امام صادق  ( ع )  برگزار شد با اشاره به نظریات دانشمندان غربی مبنی بر اصالت دادن به فرد و جمع اظهار داشت :  برخی نظریه پردازان معتقدند که فرد اصالت دارد اما در مقابل برخی دیگر معتقدند فرد تا زمانی که در جمع ذوب نباشد فاقد هویت است.وی افزود :  دین مبین اسلام به فرد و جمع اصالت داده است و فرد را به عنوان موجود زنده‌ای که اختیار و اراده از خود دارد صاحب اصالت دانسته است. البته جمع نیز در اسلام اصالت دارد.علوی به حزب پرستی ،  ملیت پرستی ،  خودپرستی و تخریب دیگران را از جمله ناهنجاری‌های طغیان شده از اجتماع و جمع دانست و گفت :  اسلام برای جمع و اجتماع اصالت قائل شده و در عین حال برای حراست از ابروی جامعه و اجتماع تاکید کرده است.رئیس شورای عالی جبهه ایستادگی با اشاره به رهنمودهای قران کریم به تقوای فردی و جمعی تاکید کرد :  وقتی قران روزه را برای تقویت روح تقوا توصیه می‌کند به این معنا است که تقوای جمعی می‌تواند از روزه‌های افراد حاصل شود.وی با اشاره به تاسیس جبهه ایستادگی ،  تقوای و اخلاق سیاسی واحترام به شخصیت‌ها و کرامت انسانی را از جمله سیاست‌های کلی این جبهه دانست و گفت ما به دنبال ولایت مداری توام با بصیرت هستیم. چرا که ولایت مداری بدون بصیرت مفید نیست ؛  ما حتی اگر نظرمان با نظر رهبری یکسان نباشد قطعا نظر خود را رها کرده و به نظر رهبری توجه خواهیم کرد.علوی جبهه ایستادگی را در مقام سرباز ولایت فقیه توصی کرد و گفت :  موضع جبهه ایستادگی در برابر جریان فتنه و انحرافی نظر رهبر انقلاب است به طوری که هر کس از نظر رهبری زاویه بگیرد با جبهه ایستادگی زاویه خواهد داشت.رئیس شورای عالی جبهه ایستادگی با بیان اینکه جبهه ایستادگی به نظر ایت الله مهدوی کنی و ایت الله یزدی احترام می‌گذارد و به عنوان بازوی عملیاتی انها عمل خواهد کرد ؛  گفت :  جبهه ایستادگی حتی اگر در 8 + 7 نماینده نداشته باشد و یا اینکه نمایندگان جبهه ایستادگی در لیست واحد اصولگرایان جای نداشته باشد قطعا با 7 + 8 همکاری خواهد کرد. چرا که ما وحدت اصولگرایان را یک ضرورت می‌دانیم. وی همچنین گفت :  جبهه ایستادگی دست همکاری به سوی کمیته8 + 7 و جبهه پایداری و سایر اصولگرایان ولایت مدار دراز می‌کند.وی همچنین گفت :  جبهه ایستادگی برای حضور در کمیته 8 + 7 درخواست نماینده نکرد تا از ادبیات سهم خواهانه فاصله داشته باشد و نمایندی خود را معرفی نکرد تا کمیته 8 + 7 را در محذورات اخلاقی قرار ندهد.رییس شورای عالی جبهه ایستادگی تاکید کرد :  تنها در برابر برخی اظهارات که گفته‌اند در جبهه ایستادگی چند حزب تک‌نفره است ،  باید بگوییم اگر ناچار شدیم که لیستی ارایه دهیم ان وقت این افراد می‌فهمند که ما احزاب تک‌نفره نیستیم.علوی افزود :  بر اساس رهنمودهای مقام معظم رهبری به راهبرد جذب حداکثری و دفع حداقلی پایبندیم و به اندک موردی افراد و مجموعه‌ها را از اردوگاه انقلاب و رهروان ولایت حذف نمی‌کنیم. هم‌چنین با توجه به تاکیدات مقام معظم رهبری از هرگونه حرمت‌شکنی ،  دروغ بستن به شخصیت‌ها و به مخاطره افکندن وحدت جامعه به شدت پرهیز می‌کنیم. ضمن این‌که از 8 + 7 درخواست نماینده نکردیم تا بدین صورت از سهم‌خواهی پرهیز کرده باشیم. ما تنها انتظار خود را همراه با نجابت به کمیته وحدت به زبان اوردیم و گفتیم که کمیته این جبهه را باور کند و نحوه حضورش را بپذیرد. ما با مورد توجه قرار دادن ادب سیاسی سعی کردیم برای اثبات خود به نفی دیگران نپردازیم.وی در ادامه خاطرنشان کرد :  پایبندی ما به چنین مواردی باعث اعتبار روزافزون جبهه ایستادگی در میان نخبگان و تمایل نیروهای ارزشی به این جبهه شده است.رییس شورای عالی جبهه ایستادگی هم‌چنین ضمن تشکر از رسانه‌ها به خاطر انعکاس درست اخبار و مواضع جبهه ایستادگی گفت :  معتقدیم که رسانه‌ها چشم و گوش ملت بیدار ما هستند و ما به خاطر رعایت صداقت و امانت انها در انتقال اخبار و مواضع جبهه ایستادگی تشکر می‌کنیم.علوی هم‌چنین تاکید کرد که مواضع دبیران کل جبهه ایستادگی مربوط به احزاب خودشان است و اظهارات ایشان از مواضع دبیرکلی به معنای اظهار مواضع جبهه ایستادگی نخواهد بود.وی هم‌چنین انتقال تجریبات نسل اول و دوم به نسل سوم انقلاب ،  پرورش جوانان برومند و نهادینه کردن تقوا ،  اخلاق و ادب سیاسی در فعالیت‌های سیاسی در سطح اعضای تشکل‌های عضو جبهه را از جمله اهداف جبهه ایستادگی عنوان و اظهار کرد :  سعی می‌کنیم این اهداف را به کلیت جامعه تسری دهیم تا جامعه ما از برکات نشاط سیاسی و ساختار سیاسی شایسته‌سالارانه استفاده کند و در این راستا شکل بگیرد و در مسیر تحقق ارمان‌های انقلاب قدم بردارد تا در نهایت منجر به ایجاد مسرت و شادی در چهره رهبر عزیزمان باشیم.رییس شورای عالی جبهه ایستادگی گفت :  چنین رویکردی را با دو راهکار در پیش می‌گیریم ؛  یکی از انها راهبردهایی است که از طریق مصوبات شورای عالی به تشکل‌های عضو اعلام می‌شود و دیگری برگزاری یک سلسله همایش‌ها با ترتیب‌های گوناگون است. ضمن این‌که باید گفت این همایش که امروز برگزار شده است به عنوان یک برنامه کاری جبهه ایستادگی و نه به عنوان مانور قدرت است.علوی در پایان سخنان خود با تشکر از محسن رضایی گفت :  ما به پایبندی اقای رضایی به تقوای سیاسی باور داریم و از ایشان تشکر می‌کنیم که در طول حرکت جبهه با ما همکاری کردند و از سر دلسوزی پی‌گیر مواضع جبهه هستند.