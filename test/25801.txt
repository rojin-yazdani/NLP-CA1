رئیس سازمان میراث فرهنگی و گردشگری درباره محدودیت برای کشیدن قلیان توسط خانم‌ها در بعضی اماکن گفت :  با این موضوع مخالفم حالا بنده با همسرم یا دخترم رفتیم قلیان بکشیم دو پک هم انها بزنند چه مشکلی دارد ?  به گزارش فارس ،  محمد علی نجفی ،  معاون رئیس جمهور و رئیس سازمان میراث فرهنگی و گردشگری با حضور در برنامه پایش در برابر پرسش‌های متنوعی قرار گرفت که یکی از انها بحث امضاهای طلایی در سازمان میراث فرهنگی بود مبنی بر اینکه برای ارائه قلیان به مردم در اماکن عمومی اگر مجوز از میراث فرهنگی اخذ شده باشد دیگر هیچ مشکلی برای عرضه قلیان به خانم‌ها و اقایان وجود نخواهد داشت ،  نجفی در پاسخ گفت :  من این قول را می‌دهم که تا 2 ماه اینده تمام ضوابط مجوزها را روی سایت سازمان میراث فرهنگی بگذاریم تا علت دریافت یا عدم دریافت مجوزها توسط افراد ،  مشخص و شفاف شود ،  دیگر امضاهای طلایی وجود نخواهد داشت.موافق قلیانم  /  چقدر امکان نفس کشیدن برای مردم گذاشتیم ? معاون رئیس جمهور تصریح کرد :  موافق قلیانم در محیط‌های مشخص با استانداردهای کافی. ببینید چقدر امکان تحرک ،  تفریح و حتی نفس کشیدن برای مردم باقی گذاشته‌ایم ?  نمی‌گویم هر رستورانی ،  سرو شود.وی ادامه داد :  جلوی قلیان را بگیریم همراه با قلیان چیزهای دیگری هم وارد فضای خانه می‌شود.نجفی درباره محدودیت‌ها برای مصرف قلیان ،  توسط خانم‌ها هم گفت :  با این مخالفم ،  حالا بنده با همسرم یا دخترم رفتیم قلیان بکشیم دو پک هم انها بزنند چه مشکلی دارد ?  می‌دانم خیلی‌ها با حرفهای من مخالف هستند اما ببینیم مجموع محدودیت‌ها قابل دفاع هستند ?  اگر نبود بدانیم بعضی محدودیت‌ها را زیاد به مردم تحمیل می‌کنیم و در تصمیمات ،  تردید کنیم.اگر بناست قلیان باشد بین زن و مرد تفاوت نباشدوی افزود :  علما می‌گویند هر چیز که منع می‌کنید انسان حریص می‌شود ،  اگر این را ملاک تصمیم گیری بگذاریم شاید به این نتیجه برسیم بعضی تصمیمات قبلی اشتباه بوده است.رئیس سازمان میراث فرهنگی و گردشگری تصریح کرد :  اگر بناست ،  قلیان باشد برای زن و مرد نباید تفاوت باشد.نجفی با اشاره به واکنش‌های موافق و مخالفی که از سوی مردم در برنامه درباره اظهار نظرش در خصوص قلیان اعلام شد ،  پیشنهاد داد تا تلویزیون نظرسنجی درباره قلیان بگذارد.تخصص مرعشی ،  قلیان است ! مجری برنامه هم از نجفی پرسید اگر موضوع یکی از برنامه‌های مناظره که جمعه‌ها از شبکه یک سیما پخش می‌شود را به قلیان اختصاص دهیم شما می‌ایید ?  که رئیس سازمان میراث فرهنگی و گردشگری هم پاسخ داد :  تخصص من قلیان نیست ،  تخصص اقای مرعشی  ( رئیس سازمان میراث فرهنگی در دولت هشتم )  ،  قلیان است ایشان را دعوت کنید ! هتل‌ها در دنیا از فروش مشروب پول درمی اورندرئیس سازمان میراث فرهنگی و گردشگری درباره اینکه در دنیا هتل‌ها فقط از اشغال تخت ،  درامد کسب نمی‌کنند اما در ایران تنها محدود به اشغال تخت است ،  گفت :  ما محدودیت‌های فرهنگی و شرعی داریم.وی اضافه کرد :  هتل‌ها در دنیا از فروش مشروب پول درمی اورند. ما باید از شرایط دیگری مثل فروشگاه‌ها در هتل‌ها بهره ببریم.شیردال را 950 هزار دلار می‌خواستند بفروشندمعاون رئیس جمهور درباره جام شیردال که امریکا از یک قاچاقچی عتیقه به دست اورده و ان را به ایران بازگردانده است ،  گفت :  شیردال ،  ولو اینکه تقلبی باشد اقدامی حاصل از حسن نیت امریکا باید تلقی کنیم این جام ،  در سال 2003 توسط امریکایی‌ها ضبط شده و 3 کارشناس امریکایی ،  حکم اصل بودن ان را داده اند.نجفی ادامه داد :  قرار بوده این جام شیردال را 950 هزار دلار بفروشند ،  در هر صورت ،  قدمت ان را کارشناسان داخلی در دست بررسی دارند. اما اینکه شیئی بوده و این را از روی ان ساخته باشند درست نیست.تصویب بدون برنامه ریزی 1167 منطقه گردشگری در سفرهای استانیرئیس سازمان میراث فرهنگی و گردشگری در خصوص اوضاع نابسامان مناطق نمونه گردشگری نیز گفت :  سازمان میراث فرهنگی و گردشگری ،  توان مشورت دادن برای سرمایه گذاری را نداشته است 1167 منطقه نمونه گردشگری را در سفرهای استانی رئیس جمهور تصویب کردند که معلوم است بدون محاسبه و برنامه ریزی بوده است.نجفی افزود :  دستور داده‌ام کمیته‌ای اینها را بررسی کند و انهایی که ظرفیت ندارد را خارج کنند. 150 منطقه نمونه با امکانات موجود کفایت می‌کرد.تشکیل کمیته‌های گردشگری با 12 ارگانوی در خصوص همکاری‌های مشترک با دستگاه‌هایی که عملکرد مکمل گردشگری دارند ،  گفت :  می‌خواهیم با 12 ارگان ،  کمیته مشترک گردشگری تشکیل دهیم.امارهای گردشگری را قبول ندارم /  جای شک و شبهه داردمعاون رئیس جمهور درباره امارهای گردشگری و به کار بردن الفاظی چون نفر  -  سفر هم گفت :  اصلا امارها را قبول ندارم اشکالات اساسی دارد ،  در دنیا تعاریف استاندارد برای گردشگری و حساب‌های اقماری وجود دارد.نجفی اضافه کرد :  از دو گروه خواهش کرده‌ام که در این زمینه برنامه و روش بدهند تا یک سال اینده ،  امار دقیق گردشگر خارجی و داخلی بدهیم. درباره امار گردشگری خارجی در سال گذشته هم جای شک و شبهه وجود دارد.دغدغه کمبود سرویس بهداشتی و نبود مدل فرنگی ان در جاده هاوی مصوبه احداث سرویس‌های بهداشتی در جاده‌ها را متعلق به سال 86 اعلام کرد و گفت :  در اجرا این مصوبه ناموفق بوده است ،  بخشی ساخته شده اما پیش بینی نشده که چه کسی ان را تحویل بگیرد و اداره کند.وی افزود :  تعداد سرویس‌های بهداشتی کم است و سرویس بهداشتی فرنگی وجود ندارد در حالی که بخشی از گردشگران از این نوع ،  استفاده می‌کنند.رئیس سازمان میراث فرهنگی و گردشگری اظهار داشت :  این هم یکی از مسائلی است که باید حل شود و اتفاقا هفته پیش به یکی از معاونان نوشتم که کمیته‌ای تشکیل و مسئله سرویس بهداشتی حل شود.برند و شعار گردشگری قرار است تعیین کنیمنجفی تصریح کرد :  باید شعار و برند گردشگری در دنیا داشته باشیم در همین زمینه کمیته‌ای تشکیل داده‌ایم که انشا الله بودجه را بگیریم و تبلیغات گردشگری ایران را در دنیا انجام دهیم.وی افزود :  باید امنیت کشورمان را به خارجی‌ها معرفی کنیم. دولت باید سرمایه گذاری وسیعتری در این زمینه داشته باشد. در همه دنیا می‌گویند تعامل بخش خصوصی و دولتی باعث رونق گردشگری می‌شود.رئیس سازمان میراث فرهنگی و گردشگری درباره بودجه گردشگری نیز گفت :  انچه در بودجه امسال است اصلا به گردشگری ،  جدی نگاه نشده است از حالا به بعد این جدیت اغاز می‌شود.نجفی ادامه داد :  گردشگری بدون صرف بودجه‌های اولیه رونق نمی‌گیرد اول ،  دولت باید امکانات و شرایطی را فراهم کند سپس بخش خصوص را فرا بخواند.وی تاکید کرد :  از اول انقلاب ،  شعار اقتصاد بدون نفت را مطرح کردیم و گامی برای گردشگری باید برداشته می‌شد اما بی تفاوت از کنار ان گذشتیم. گردشگری فقط اقتصادی نیست فرهنگی هم هست موجب تعامل و صلح و دوستی می‌شود متاسفانه از همه اینها غفلت کردیم ،  کشور همسایه ما ترکیه سال گذشته 29 میلیون گردشگر خارجی داشته است ،  باید زنجیره فعالیت‌ها در گردشگری از بدو ورود گردشگر تا لحظه خروج ،  به خوبی عمل کند هر حلقه‌ای ،  بد عمل کند کل جریان را از بین می‌برد.1500 نفر از کارکنان ما مازاد هستند /  شرمنده امرئیس سازمان میراث فرهنگی و گردشگری درباره مشکل حقوق‌های عقب افتاده کارکنان این سازمان نیز تصریح کرد :  1500 نفر از 8000 نفر کارکنان ما مازاد هستند و فعلا پستی برای انها نداریم 60 درصد کارکنان ما استخدام قراردادی هستند. مسئله حقوق در سازمان میراث فرهنگی ،  معضلی است و شرمنده کارکنان هستم.نجفی افزود :  ولی من 2 ماه است که وارد سازمان شده‌ام امیدوارم بتوانم مجوز بگیرم قراردادی‌ها را رسمی کنیم. در استانها هم مشکل بودجه استانی داریم و درست است که بعضی نیروهای ما حقوق دریافت نکرده‌اند ظرف یکی دو ماه اینده اینها را حل می‌کنیم.اجازه می‌دهیم بناهای تاریخی را رستوران و هتل کنندوی درباره مشکل مالکان بناهای تاریخی که برای فروش با مشکل مواجه هستند ،  گفت :  در مناطق مختلف کشور ،  بناهای تاریخی متعدد داریم می‌توانند مالکان ،  ساخت و ساز در ان انجام دهند اما زیر نظر سازمان میراث فرهنگی و گردشگری. سازمان میراث فرهنگی بودجه‌ای برای خرید همه این بناها ندارد. راه حل این است که بودجه عمرانی سازمان را بالا ببریم و ساخت و ساز در چهارچوب میراث فرهنگی را توسعه دهیم.معاون رئیس جمهور تصریح کرد :  اجازه می‌دهیم بنای تاریخی را رستوران و هتل کنند در یزد و کاشان نمونه‌هایی داریم که از بناهای تاریخی ،  استفاده تجاری کرده اند. بخش خصوصی هم در این زمینه به صندوق احیا در زیرمجموعه میراث فرهنگی مراجعه کند.نجفی گفت :  برای اینکه بناهای تاریخی حفظ شوند باید زندگی در انها جریان داشته باشد و باید گروه‌های طرفدار میراث فرهنگی را فعال کنیم و میراث فرهنگی دارای عقبه اجتماعی شود.موزه‌ها باید هیئت امنایی شوندوی به قانونی در زمینه اداره موزه‌ها به صورت هیئت امنایی اشاره کرد و گفت :  متاسفانه این قانون اجرا نشده است. شدیدا موافق اجرای ان هستم.معاون رئیس جمهور افزود :  باید افراد فرهنگی در هیئت امنا قرار گیرند نه کسانی که دنبال پول دراوردن هستند.تا چه زمانی باید در صنایع دستی قلمدان تولید شود ? رئیس سازمان میراث فرهنگی و گردشگری صنایع دستی را صنایع فرهنگی خواند و گفت :  باید کاری کرد که صنایع دستی قدرت رقابت پیدا کند و با نیازهای روز جامعه ،  پیش رود. تا چه زمانی باید قلمدان تولید شود ? نجفی اضافه کرد :  باید ظرفیت و کیفیت را بالا برد. باید به وضعیت هنرمندان صنایع دستی رسیدگی کنیم تا انتقال هنر به نسل‌های جدید از بین نرود.وی با بیان اینکه صنایع دستی ،  ضعیف‌ترین حلقه صنعت نیست ،  گفت :  با انتخاب معاون جدید صنایع دستی امیدوارم تحولی ایجاد شود. مسائل بیمه ،  پرداخت وام‌های کم بهره و برند صنایع دستی ،  کارهایی است که باید انجام دهیم.رئیس سازمان میراث فرهنگی و گردشگری در خصوص گله مندی هنرمندان در خصوص ارائه تسهیلات بانکی پاسخ داد :  سقف تسهیلات برای صنایع دستی پر شده است اما اخیرا در دولت مصوبه‌ای داشتیم که تمام تسهیلات بخش صنعت ،  به گردشگری و صنایع دستی نیز تعلق بگیرد.معاون رئیس جمهور درباره صنایع دستی چینی در ایران نیز گفت :  اشکالی است که وجود دارد ضوابطی برای ورود این کالاها باید اعمال شود. با این کار باعث شده‌ایم سلیقه مردم هم تغییر کند.تمام راه ابریشم احیا می‌شودنجفی از برنامه ریزی برای احیای تمام راه ابریشم خبر داد و گفت :  این اقدام برای نگهداری بهتر کاروانسراها و  …  در این راه است.وی ادامه داد :  سرمایه گذاران مرمت را زیر نظر میراث فرهنگی انجام می‌دهند و میراث فرهنگی بناها را اجاره درازمدت 40 و 50 ساله می‌دهد که فرمول دارد.رئیس سازمان میراث فرهنگی و گردشگری که گزینه اول رئیس جمهور برای وزارت اموزش و پرورش در دولت یازدهم بود ،  درباره علاقه‌اش به میراث و اموزش و پرورش گفت :  اموزش و پرورش را دوست دارم به خصوص از لطفی که دوستان دارند اما اموزش و پرورش سخت‌تر بود. به مسائل میراث فرهنگی ،  صنایع دستی و گردشگری هم خیلی بیشتر از گذشته علاقمند شده ام. این 2 ماه هم صرف وضعیت فعلی سازمان میراث فرهنگی و گردشگری و انتخاب همکارانم در این سازمان ،  شده است.نجفی در این برنامه ،  پست الکترونیکی شخصی خود را هم اعلام کرد تا مخاطبان بتوانند با وی در ارتباط باشند.