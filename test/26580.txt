رئیس فدراسیون تیراندازی گفت :  فراکسیون ورزش مخالف استیضاح وزیر ورزش و جوانان است و این بحث به پس از المپیک موکول شد.به گزارش خبرگزاری فارس  ،  سید مهدی هاشمی در نشست خبری که امروز برگزار شد ،  با بیان اینکه فدراسیون تیراندازی پس از حدود 70 سال از تاسیس این رشته و فدراسیون برای اولین بار این امکان را پیدا کرد تا با کسب سهمیه در المپیک شرکت کند ،  اظهار داشت :  با دو سهمیه بانوان و یک سهمیه اقایان توفیق حضور را پیدا کردیم و علیرغم مشکلاتی که بود امروز یک امادگی نسبی خوبی داریم.وی ادامه داد :  الهه احمدی به عنوان پرچمدار کاروان انتخاب شده بود اما به دلیل اینکه باید در روز پس از مسابقات افتتاحیه رقابتش را اغاز می‌کرد ،  با هماهنگی و مشاورانی که انجام دادیم باعث شد از این امر انصراف دهیم تا برای روز اول تاثیر منفی در عملکرد وی نگذارد.هاشمی با بیان اینکه از روز اول مسابقات المپیک ، تیراندازان کارشان اغاز می‌شود ،  تصریح کرد :  به دلیل اینکه سابقه مدال اوری در این رشته وجود نداشته و رشته‌هایی که سابقه کسب مدال داشتند از هفته دوم مسابقات‌شان اغاز می‌شود ،  ممکن است تمرکز روی مسابقات هفته اول بیش از حد باشد. هر چند در گوانگجو هم همین طور بود و با اینکه اولین مدال توسط تیراندازان کسب شد ،  اما در طول یک هفته‌ای که گذشته بود و مدال‌های کسب شده عدد انچنانی نداشت ،  باعث رنجش خاطر ملت شریف ایران شده بود. بنابراین اصحاب رسانه باید این مطلب را در جامعه ایجاد کنند که در هفته اول ملت ایران خیلی از نظر روحی تحت فشار قرار نگیرد.وی یاداور شد :  هر چند که کسب مدال در تیراندازی سخت است اما شاید در دسترس باشد. امیدواریم شرایط محیط در روز مسابقه به گونه‌ای باشد که تیراندازان با امادگی کامل نمایش خوبی داشته باشند.رئیس فدراسیون تیراندازی در پاسخ به این سؤال که به نظر می‌رسد این فدراسیون از لحاظ بودجه دیگر تحت فشار نیست ،  گفت :  کمتر در فشار هستیم اما هنوز مشکلات مالی به صورت عمده حل نشده با این حال تلاش کردیم با توجه به مساعدت‌هایی که به وجود امده و شرایط مناسبی که حاکم شده ،  بتوانیم مشکلات را حل کنیم. پس از ایجاد سیستم جدید در ورزش از لحاظ روحی برای ما یک ارامشی به وجود امد البته در مسئله پشتیبانی حمایت‌ها اغاز شده ولی برای جبران عقب ماندگی و حل مشکلات هنوز راه زیادی باقی مانده البته این موضوع صرفا مختص وزارت ورزش نیست و عزم و اراده ملی را می‌طلبد.هاشمی ادامه داد :  اراده رئیس جمهور را برای حل مشکلات دیدیم با این حال هنوز بستر سازی لازم برای حل انها بوجود نیامد و امیدوارم به زودی این موضوع با کارشناسی رفع شود.وی در پاسخ به این سؤال که ایا شرایط روز ورزش ایده ال است ،  عنوان کرد :  از موضع فدراسیون شرایط قابل قبول نیست و ما نمی‌توانیم شخصی یا جایگاه خاصی به عننوان مقصر اعلام کنیم چرا که در این دوره که باید در خصوص موضوع المپیک ،  بستر سازی و فرهنگ سازی شکل می‌گرفت ؛  این کار بسیار ناقص انجام شد و توجه جامعه ما ،  توجه قابل قبولی نبود. امروز موضوع ورزش دیگر یک بحث فرهنگی و اجتماعی نیست و در خیلی مسائل دیگر مخصوصا سیاسی تاثیرگذار است و به نظر می‌رسد باید بیشتر به ان توجه کرد.هاشمی افزود :  هم از موضع مجلس به این موضوع کم توجهی شد چرا که زمان تغییر و تحولات بود و هم از موضع دولت ،  توجه اساسی نشد. البته در این میان تغییر ساختار ورزش نیز بی‌تاثیر نبود. امیدواریم به نوعی شرایط جبران شود و ورزشکاران ما با یک روحیه و قدرت بالاتر به رقابت‌های المپیک اعزام شوند.به گزارش فارس هاشمی در خصوص استیضاح وزیر ورزش گفت :  فراکسیون ورزش با استیضاح وزیر به شدت مخالف است و این موضوع را نیز به افرادی که می‌خواستند ان را طرح کنند ، ‌گفتیم. این موضوع شخصی نیست بلکه مدیریتی و ان هم از منظری خاص است. تاکید کردیم که اساسا به صلاح نمی‌دانیم در این مقطع این موضوع خبری شود. اما فکر می‌کنم پس از مسابقات المپیک در خصوص استیضاح تصمیم‌گیری لازم انجام شود البته امیدوارم این موضوع محقق نشود چرا که تا به حال ورزش هم ضرر زیادی کرده است.وی افزود :  با توجه به اینکه دولت سال اخرش را می‌گذراند ،  اگر بخواهند فرد جدید مراحل سرپرست یا وزیر شدن را طی کند ،  حتما تا پایان دولت نتیجه اساسی نخواهیم گرفت تا بخواهیم شرایط با ثباتی داشته باشیم. بهتر است به جای اینکه اساس موضوع را دچار تش کنیم اشکالات را با یک تعامل حل کنیم البته تاکید می‌کنم این موضوع حق نمایندگان است و بر اساس ان تصمیم انها اعلام می‌شود اما فراکسیون مخالف است.وی در پاسخ به این سؤال که بحث تامین سلاح و مهمات به کجا رسید ،  اظهار داشت :  با وزارت دفاع تفاهماتی به وجود امد که یک بخش ان به صورت مناسب عمل شد اما یک بخش دیگر دچار تاخیر شد. اما روی اساس موضوع تفاهم شده و در دستور کار است. البته مانند سابق تحریم‌های ناجوانمردانه وجود دارد که در تیراندازی در کوتاه مدت مشکلاتی را به وجود اورده است. با این حال در دراز مدت با توجه به پیش بینی‌هایی که انجام شده با حمایت بخش خصوصی این مشکلات به طور کامل مرتفع خواهد شد.وی در خصوص حضور روانشناس در کنار تیم ملی تیراندازی اظهار داشت :  برای رشته تیراندازی ،  روانشناس و متخصص این رشته را می‌خواهد ما باید از قبل در کنار تیم روانشناس به خدمت می‌گرفتیم تا بتواند کمک‌های لازم را داشته باشد اما چون این کار از قبل انجام نشده طبیعتا امکان اعزام به المپیک هم نبود و ما به حداقل‌ها اکتفا کردیم.وی در خصوص شرح وظایف فراکسیون ورزش در مجلس گفت :  فراکسیون در مجلس نقش یک NGO را بازی می‌کند و مسئولیت و نقش قانونگذاری که بتواند مطالعه رسمی داشته باشند بر عهده ان نیست. فراکسیون بیشتر جنبه‌های حمایت ،  پشتیبانی و بستر سازی را فراهم کرده تا در زمانی که لازم بود مجموعه ورزش را در حمایت از ورزش وارد کنیم. ما در مجلس این امکان را نداریم تا طیف گسترده‌ای را در کمیته ورزش جا بدهیم چرا که علاقمندان به ورزش زیاد هستند با این حال فراکسیون را در کنار کمیته و کمیسیون فرهنگی قرار داده‌ایم تا در حمایت از کمیته تربیت بدنی فعالیت‌های لازم را اجرا کنند.وی ادامه داد :  تا به امروز دو جلسه مسئولان کمیته ملی المپیک و وزارت ورزش در دفتر نائب رئیس مجلس برگزار شده است تا به نوعی عقب ماندگی‌های موجود چه در مجلس گذشته و چه در این مجلس جبران شود. امیدوارم بستر برای حمایت وپشتیبانی ادامه داشته باشد.رئیس فدراسیون تیراندازی در پاسخ به این سؤال که به نظر می‌رسد وظیفه انتخابات فدراسیون‌ها در اینده به کمیته ملی المپیک انتقال خواهد یافت ،  یاداور شد :  بر اساس منشور المپیک و قانون مجلس ،  انتخابات فدراسیون‌ها وظیفه کمیته ملی المپیک است که تا به حال یه به دلیل عدم ورود کمیته یا عدم هماهنگی بین سازمان سابق و کمیته این امر محق نشده است و کمیته ملی المپیک تا به امروز بنا نداشت بر سر این موضوع چالش ایجاد کند و از این مسئله برای کوتاه مدت عبور کرد اما این موضوع مطالبه اصلی کمیته ملی المپیک است و وزارت ورزش هم به صورت مشروط موضوع را پذیرفت و باید تنها در شرح وظایف که قرار است به مجلس ارائه شود ،  پیش‌بینی‌های لازم انجام شود. امیدوارم همانطور که درچالش‌های اخیر مطالبه شده و تذکر داده شده است ،  بتوانیم اصلاحاتی را انجام دهیم تا این موضوع در جایگاه اصلی دنبال شود.وی افزود :  دوستان در وزارت قول دادند تا همکاری لازم را برای ایجاد اصلاحات انجام دهند اما اینکه ایا همه فدراسیون‌ها واگذار شوند یا فقط المپیکی‌ها و سایر موارد باید بحث شود.رئیس فدراسیون تیراندازی در پایان در خصوص اینکه گفته بود سجادی کم تجربه است ،  گفت :  ایراد و اشکال زیاد داریم اما به این معنا نیست که ایشان را محور مشکلات بدانیم. انتظار ما از وی به عنوان فردی که معاونت تخصصی را بر عهده دارد ،  بیشتر بود. امیدواریم سجادی کادر تخصصی را تقویت کرده و در تصمیم‌سازی‌ها از کارشناسان خبره استفاده کند.