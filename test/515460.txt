 		بنا بر برخی آمار، بیش از 90 درصد بازار موبایل کشور از طریق واردات قاچاق است و در این میان خریداران اغلب هنگام خرید توجه چندانی به بحث ایمنی و سلامت گوشی ندارند.به گزارش ایسنا، طی هفته‌های اخیر بحث‌های مختلفی درباره اعمال سخت گیریهای بیشتر در زمینه گوشیهای قاچاق تلفن همراه مطرح شده چرا که در این زمینه بخش قابل توجهی از بازار در قبضه نمونه‌هایی است که به شکل قاچاق وارد کشور شده اند.حال شاید خریداری چنین گوشیهایی از نظر مالی برای واردکنندگان آن و گاهی خود خریدار منافع مادی به دنبال داشته باشد اما نکته ای که معمولا مغفول واقع شده و مورد توجه قرار نمی گیرد بحث ایمنی این گوشیهاست.در شیوه قانونی گوشی‌های تلفن همراهی که از گمرک به کشور وارد می‌شوند، مورد بررسی قرار گرفته و از نظر میزان اشعه تست می‌شوند در صورتی که برای گوشیهایی که از طریق قاچاق وارد شده‌اند چنین امکانی وجود ندارد و قطعا مشکل این بخش برای کاربر این کالا خواهد بود.وضعیت سرسام آور گوشی های قاچاق و بحث سلامت مردماین اتفاق در حالی رخ می‌دهد که به گفته رییس انجمن فروشندگان سیم‌کارت، گوشی موبایل و لوازم جانبی، حدود 90 درصد گوشیهای موجود در بازار به صورت قاچاق و از مبادی غیرقانونی وارد می‌شوند.رییس اتحادیه فن‌آوران رایانه نیز معتقد است: بحث قاچاق بازار گوشی موبایل به حدی رسیده که می توان گفت سرسام‌آور شده است.در چنین شرایطی در موارد متعدد حتی برخی برندهای مطرح تلفن همراه هم گاه گوشی‌هایی را وارد بازار می کنند که پس از بررسی‌ها مشخص می‌شود در زمینه جذب تشعشات توسط سر انسان نامناسب عمل می‌کنند.گرشاسب جمشیدنژاد - مدیر کل دفتر سرویس‌های رادیویی سازمان تنظیم مقررات ارتباطات - در این زمینه معتقد است: تشعشعات آنتن‌های BTS موضوعی است که همگان به آن توجه دارند اما درباره تشعشات گوشیهای تلفن همراه ممکن است کمتر صحبت شود.وی پیشتر در این زمینه متذکر شده بود: زمانی نه چندان دور وقتی با گوشیهای تلفن همراه صحبت می‌کردیم، احساس گرمای شدیدی در صورت خود حس میکردیم که این گرما مربوط به تشعشعات همین گوشی‌ها می شود.وی افزود: جذب تشعشعات توسط سر انسان بیش از 1.6 وات نمی‌تواند باشد و برای تشخیص مطابقت گوشی‌ها با این میزان باید بررسی‌های متعددی صورت بگیرد که نتیجه بررسیهای صورت گرفته گویای آن است که گاهی برخی گوشیهایی که در بازار وجود دارند متفاوت با این رقم هستند.جمشیدنژاد ادامه داد: برای دریافت فرکانس متناسب با شرایط سلامت انسان لازم است که گیرنده‌ها با فرکانس‌های مورد نظر تناسب داشته باشند و تشخیص تناسب داشتن دستگاه‌ها با این معیار موضوعی است که نیاز به آزمایشگاه‌های مختلف برای بررسی دارد.در سال 91 از میان 1225 گوشی بررسی شده 39 مورد از نظر سلامت مردود اعلام شدند که در موارد متعدد این نمونه‌ها از برندهای بسیار مطرح بوده‌اند.اگر آنتن‌تان ضعیف است از موبایل استفاده نکنیداما نکته دیگر آنکه گوشیهای تلفن همراه در مواقعی که آنتن دهی ضعیف‌تر می‌شود از حداکثر توان خود برای برقراری ارتباط بهره می گیرند. همین امر سبب افزایش تشعشع در پیرامون گوشی همراه می شود.مدیرعامل شرکت ارتباطات سیار ایران در این باره تاکید دارد: توصیه می شود مشترکان در مواقعی که با آنتن دهی ضعیف تری رو به رو هستند بجز در موارد ضروری به منظور کاهش تشعشع آنتنهای تلفن همراه کمتر از گوشی خود استفاده کنند.علاوه بر این راهکار‌های مختلف دیگری را هم می توان مورد استفاده قرار داد تا خطرات این بخش به حداقل برسد. برخی توصیه‌هایی که توسط پزشکان و متخصصان مختلف ارائه شده گویای آن است که استفاده طولانی مدت از گوشی‌های تلفن همراه می‌تواند موجب عوارضی همچون سردردهای مداوم، احساس درد در ناحیه گوش، بی‌خوابی و حتی پایین آمدن سرعت گوارش در بدن ‌شود. در این میان یکی از راهکارهای موثری که گفته می‌شود تاثیر بسزایی در کاهش تاثیرگذاری امواج دارد استفاده از هدفون‌ها و یا هندزفری موبایل است.بر اساس گزارش سازمان بهداشت جهانی استفاده از هندزفری بی‌سیم (بلوتوث) آسیب ناشی از تشعشعات مضر موبایل را تا 800 برابر کاهش می‌دهد و این در حالی است که طبق آخرین آمارها تنها چهار درصد مشترکان ایرانی از هندزفری و هدست استفاده می‌کنند.راهکار دیگری که می‌توان برای کاهش تاثیر تشعشعات موبایلی به کار برد استفاده کمتر از تلفن همراه، کوتاه کردن مدت زمان مکالمات و جایگزینی پیامک به جای تماس است.همچنین گفته می شود اگر فاصله افراد از دکل‌های تلفن همراه بیشتر باشد امنیت آنها بالاتر خواهد بود که البته در این زمینه مدیران مخابراتی کشور بر این نکته تاکید دارند که تجهیزات آنها به گونه‌ای است که کمترین میزان مشکل را برای افراد ایجاد می‌کند و بر اساس آخرین و بالاترین استانداردهای جهانی خریداری شده است.همچنین گفته می‌شود مضرات تشعشعات تلفن همراه در زمانی که تلفن‌ها آنتن خوبی ندارند به مراتب بیشتر از سایر اوقات است و به همین دلیل کاربران باید هنگامی که قدرت سیگنال آنتن‌دهی ضعیف است موبایل خود را خاموش کنند و یا مکان مناسب‌تری را برای برقراری مکالمه پیدا کنند.علاوه بر این برای کاهش پرتوگیری، افراد هنگام خرید گوشی، میزان SAR (نرخ جذب ویژه) مستندشده آن را از فروشنده درخواست کنند چرا که گفته می‌شود میزان SAR گوشی حتما باید کمتر از 2 وات بر کیلوگرم در مدت شش ثانیه باشد و این مقدار هرچه کمتر باشد آسیب‌های احتمالی کمتر خواهد بود.همچنین بهتر آن است که کودکان زیر 12 سال از تلفن همراه استفاده نکرده و نوجوانان نیز حتی‌المقدور به جای برقراری تماس تلفنی، پیام کوتاه ارسال کنند.استفاده از تلفن همراه در دوران بارداری نیز باید محدود شود و تمامی کاربران در شرایط غیرعادی از جمله بیماری، سرماخوردگی، سردرد، جراحت، شکستگی موضعی، سوختگی و از این قبیل شرایط از موبایل استفاده نکنند.علاوه بر این تاکید می‌شود که هنگام خواب و استراحت هم تلفن همراه خود را دور از سر خود قرار دهید و به ویژه از قرار دادن تلفن همراه در حال شارژ در کنار سر خودداری شود.  	