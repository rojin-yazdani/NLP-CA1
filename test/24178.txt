عضو کمیسیون برنامه و بودجه مجلس شورای اسلامی گفت :  ممکن است نمایندگان در جریان بررسی بخشهای هزینه‌ای تبصره 21 سقف رقم پرداخت نقدی به مردم را کاهش دهند تا دولت ناچار شود تعدادی از یارانه بگیران را حذف کند.به گزارش ایرنا ؛ جعفر قادری با اشاره به تصویب بخش درامدی تبصره 21 لایحه بودجه و منابع قانون هدفمندی یارانه‌ها اظهار داشت :  در حال حاضر کسری منابع اجرای این قانون را از بودجه می‌گیرند ؛  ضمن اینکه در سالهای گذشته بخشی از منابع ان را از محل فروش اب و برق تامین می‌کردند.وی افزود سال گذشته درامد حاصل از فروش برق و امسال هم درامد فروش اب از منابع این قانون حذف شد و طبعا کسری منابع هدفمندی امسال بیشتر خواهد بود و در این شرایط برای جلوگیری از کسری بیشتر درامد و هزینه اجرای این قانون باید تعدادی از یارانه بگیران حذف شوند. محمد باقر نوبخت رییس سازمان مدیریت و برنامه ریزی کشور در جریان بررسی بخش درامدی تبصره 21  ،  درامدهای قانون هدفمندی را 33 هزار میلیارد تومان عنوان کرد ؛  این در حالی است که مجموع رقم یارانه نقدی که به مردم پرداخت می‌شود 42 هزار میلیارد تومان است.سقف درامد حاصل از اجرای قانون هدفمندی یارانه‌ها در سال 1394 نز همانند سال جاری 48 هزار میلیارد تومان پیش بینی شده است. این در حالی است که بر اساس یکی از پیشنهادهایی که در جریان بررسی بخش درامدی قانون هدفمندی یارانه‌ها ارائه شده بود رقم درامد پیش بینی شده برای اجرای این قانون در سال اینده 62 هزار میلیارد تومان پیشنهاد شد که این پیشنهاد با مخالفت نمایندگان مواجه شد.