لیگ قهرمانان جدید اسیا روز جمعه در میان حضور طرفداران فوتبال و با مراسم باشکوهی افتتاح شد.به گزارش ایپنا ،  رئیس فیفا جوزف سپ بلاتر و مسئولان بلندپایه کنفدراسیون فوتبال اسیا و فدراسیون‌های فوتبال در کنار ستارگان فوتبال و میهمانان ویژه ،  حاضرین اصلی مراسم افتتاحیه لیگ حرفه‌ای سال 2009 اسیا بودند.در شروع برنامه در تویوتا مگا وب طرفداران با ستارگان فوتبال دیدار داشتند و بعد سابورو کاوابوچی مدیر سال‌های اخیر فدراسیون فوتبال ژاپن که مدیریت لیگ جدید اسیا را در دست داشت گفت  :  اسیا به لیگ قدرتمندی احتیاج دارد. ما امیدواریم که لیگ جدید بتواند زمینه پیشرفت باشگاه‌ها را فراهم کند چه از لحاظ اداری و چه در زمینه فنی . برای تغییرات در شیوه بازیها زحمات زیادی کشیده شده و افراد متخصص کوشش فراوانی برای بهبود اوضاع کرده‌اند تا امروزما با خوشحالی بتوانیم لیگ را افتتاح کنیم .در لیگ 2009 به جای بیست و هشت تیم 32 شرکت خواهند داشت و جایزه قهرمانی به یک و نیم میلیون دلار و جایزه نایب قهرمانی به 750 هزار دلار افزایش یافته است.با این وجود برای ورود باشگاه‌ها شرایط تازه‌ای در نظر گرفته شد تا فقط انهایی که به عنوان موسسه تجاری فعالیت دارند و با روش‌های حرفه‌ای کار می‌کنند بتوانند وارد لیگ شوند.برای همین تنها 10 فدراسیون توانستند جواز حضور مستقیم باشگاه هایشان را بدست اورند و باشگاه‌های کشورهای دیگر باید از طریق جام‌ای اف سی یا در مصاف پلی اف با قهرمان و نایب قهرمان جام‌ای اف سی به لیگ صعود کنند .محمد بن همام رئیس کنفدراسیون فوتبال اسیا نیز گفت  :  مجبور بودیم شرایط را سخت‌تر از گذشته کنیم تا تنها باشگاه‌ها یا لیگ‌هایی که حرفه‌ای‌تر کار می‌کنند جواز ورود پیدا کنند . این تنها راه بالابردن اعتبار بازیها بود. در اخر هم این فوتبال اسیاست که سود تغییرات به عمل امده را خواهد برد. ما برای همه فدراسیون‌ها انگیزه بوجود اوردیم تا برای اصلاحات در فوتبال کشورشان به حرکت بیفتند و حالا منتظر بازیهای جذاب‌تری در لیگ قهرمانان اسیا هستیم .سپ بلاتر رئیس فیفا هم گفت :  فوتبال اسیا در مسیر پیشرفت قراردارد. خاطرات من از جام جهانی 2002 در ژاپن و کره جنوبی هنوز برایم جذاب است . فیفا برای پیشرفت فوتبال در همه قاره‌ها خود را مسئول می‌داند و با تغییرات جدید لیگ قهرمانان اسیا ما منتظر قهرمان قوی‌تری از اسیا در جام باشگاه‌های جهان در دبی هستیم .