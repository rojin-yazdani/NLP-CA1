رئیس سازمان سینمایی کشور با اشاره به اینکه شاید فیلم عصبانی نیستم باز هم درگیر اصلاحات شود ، تاکید کرد که برای اکران فیلم‌ها امده است نه توقیف ان‌ها.به گزارش ایسنا ،  حجت‌الله ایوبی درباره فشارهایی که خارج از سینما نسبت به مجوزهای سازمان سینمایی برای نمایش برخی فیلم‌ها وارد شده است ،  بیان کرد :  روز گذشته  ( یک‌شنبه ،  27مهرماه )  جلسه بسیار خوبی با نمایندگان کمیسیون فرهنگی مجلس داشتیم و بنای این کمیسیون برتعامل‌ ،  همکاری ،  کمک به سینمای کشور و سازمان سینمایی است ،  به همین دلیل فکر می‌کنم نتایج جلسه برای جامعه سینمایی رضایت‌بخش خواهد بود.او در پاسخ به این سوال خبرنگار ایسنا که از زمان حضورش در سازمان سینمایی بسیاری از فیلم‌های توقیفی هنوز امکان نمایش عمومی پیدا نکرده‌اند و ایا فیلم‌هایی مثل عصبانی نیستم یا قصه‌ها که این روزها فشار بیشتری روی ان‌ها وارد می‌شود اکران خواهند شد یا خیر ،  گفت :  من برای اکران امده‌ام نه توقیف و فضای جلسه با کمیسیون فرهنگی مجلس را هم فضای اکران دیدم نه توقیف.وی افزود :  فکر می‌کنم به این جمع بندی رسیدیم که فیلم‌هایی که درباره ان‌ها صحبت می‌شود فیلم‌های اجتماعی شده‌اند. البته ممکن است لازم باشد مثلا عصبانی نیستم اصلاحات دیگری هم داشته باشد و شاید این درخواست را از کارگردان فیلم داشته باشیم تا به این ترتیب نگرانی برخی از اقایان هم برطرف شود.ایوبی همچنین در پاسخ به بحث‌هایی که مطرح می‌شود تا صدور مجوزهای فیلم‌های سینمایی از سازمان سینمایی و وزارت ارشاد گرفته شود ،  توضیح داد :  هیچ کدام از نمایندگان مجلس در کمیسیون فرهنگی چنین درخواستی نداشتند و جلسه‌ای که با ان‌ها داشتیم تعاملی بود. حال اگر در جای دیگری از مجلس چنین خبری هست ،  نه نمایندگان کمیسیون فرهنگی اطلاع داشتند و نه ما .ریس سازمان سینمایی تاکید کرد :  ما و مجلس بنای‌مان بر اکران است ولی در عین حال حساسیت‌هایی هم وجود دارد که باید همه تلاش کنیم ان‌ها را به حداقل کاهش دهیم. درباره دو فیلمی هم که بیشتر درباره ان‌ها صحبت شده است‌ ،  تقریبا اجماع را در کمیسیون فرهنگی دیده‌ام و بیشتر ان‌ها تایید می‌کردند که فیلم‌ها اجتماعی هستند.او اضافه کرد :  البته در بین نماینده‌ها اختلاف نظرهایی وجود دارد و برخی معتقدند در یکی از فیلم‌ها پلان‌های سیاسی هنوز می‌شود پیدا کرد که قرار شد بار دیگر مرور کنیم تا اگر اشاراتی وجود دارد که وجه اجتماعی بودن فیلم را کمرنگ می‌کند ،  ان صحنه‌ها را برداریم و فیلم را اکران کنیم.وی در پاسخ به این سوال ایسنا چه اشکالی دارد که اصلا فیلمی با موضوع سیاسی داشته باشیم و چرا نمایندگان باید در این باره به این شکل اظهار نظر و دخالت کنند ،  گفت :  ما در یک فضای ارامی داریم به سر می‌بریم و این ارامش به نفع سینمای ایران است ،  بهتر است این ارامش را حفظ کنیم.ایوبی که در حاشیه اختتامیه سی‌ویکمین جشنواره فیلم کوتاه تهران با خبرنگاران گفت‌وگو می‌کرد ، ‌درباره تعدد جشنواره‌های سینمایی که با فاصله زمانی کمی از یکدیگر در حال برگزاری هستند ،  گفت :  با جشنواره موافق هستم و فکر می‌کنم جشنواره جای خوبی برای دیده شدن اثار است. البته خیلی از کشورهایی که سینما دارند تعداد جشنواره‌هایشان بیشتر از ما است ولی در شرایطی که در کشور ما سالن‌های زیادی وجود ندارد و فرصت انچنانی برای دیده شدن اثار نیست ،  جشنواره فرصتی را برای نمایش فیلم‌ها فراهم می‌کند.رئیس سازمان سینمایی تاکید کرد :  البته باید جشنواره‌ها ساماندهی شوند ،  تکراری نباشد و نیز جشنواره‌ها باید بهانه‌ای برای تولید باشند.**************این در حالی است که رییس سازمان سینمایی در ایین اختتامیه سی و یکمین جشنواره بین المللی فیلم کوتاه تهران گفت :  از مسئولان ،  دولتمردان و نمایندگان مجلس درخواست می‌کنم که با سینما اشتی کنید و ان را ویژه ببینید.حجت‌الله ایوبی در مراسم اختتامیه این جشنواره که شامگاه 27 مهرماه در تالار وحدت برگزار شد بیان کرد :  سال گذشته در چنین روزهایی از مردم درخواست می‌کردم که با سینما اشتی کنند اما امروز از دولتمردان و نمایندگان مجلس می‌خواهم که شما هم با سینما اشتی کنید.او افزود :  الان وقتی اشتی مدیران با سینماست تا ان را ویژه ببینند چون اگر قبول داریم که جزو چند کشور بزرگ صاحب سینما هستیم و اگر قبول داریم که سینما معجزه می‌کند و سینماگران ما بزرگ هستند که البته هستند باید کمک کنیم از این همه خلاقیت استفاده شود.وی در بخش دیگر صحبت‌های خود با اشاره به اینکه یکی از مشکلات انجمن سینمای جوانان و فیلم‌های کوتاه مستند دیده شدن ان‌ها بوده و هست اظهار کرد :  از همان روزهای اول این دلمشغولی و نگرانی را درباره نمایش این فیلم‌ها داشته و دارم.رییس سازمان سینمایی در ادامه گفت :  سینمای هنر و تجربه با امکانات محدودی که دارد یک تجربه است و ما از میان حدود 300 سالن سینمایی که داریم تعداد کمی را می‌توانیم به این گروه اختصاص دهیم.ایوبی بیان کرد :  خوشحالم که گروه هنر و تجربه که راه‌اندازی‌اش ارزوی من بود خوب اغاز شد و امیدوارم با حمایت همه از جمله سینماگران این تجربه بتواند موفق شود.او همچنین گفت :  برای اینکه اثار شما دیده شود سازمان سینمایی تنها ،  با امکانات کم کافی نیست و ما همچنان دست نیازمان به سوی سازمان صدا و سیما دراز است چون می‌تواند نقش موثری در نمایش این فیلم‌ها داشته باشد.ایوبی خطاب به فیلم‌سازان حاضر در سالن بیان کرد  :  کشورهای مختلف ارزوی داشتن جوانان خلاقی مثل شما را دارند و امیدوارم بتوانیم راهی باز کنیم که دنیا هم با کارهای شما اشنا شود چون امروز زبان تصویر بهترین راه برای گفتن حرف‌هاست و مفتخریم در شرایطی که در برخی کشورها به زبان جنگ با هم صحبت می‌کنند ما در ایران به زبان هنر با یکدیگر سخن می‌گوییم.رییس سازمان سینمایی در بخش پایانی سخنان خود با اشاره به بودجه سازمان سینمایی گفت :  با صدای بلند می‌گویم که بودجه این سازمان هیچی نیست و با ان هیچ کاری نمی‌توان انجام داد.طائرپور :  متاسفم برای اموزش و پرورش ،  صدا و سیما و نمایندگان مجلس که  … در این مراسم فرشته طائرپور هم که به عنوان یکی از داوران بخش بین الملل در سالن حاضر بود هنگام اهدای جوایز به برگزیدگان این بخش گفت :  دیدن فیلم‌های کوتاه این را به یاد می‌اورد که به جز فستیوال‌ها هیچ مجالی برای نمایش فیلم‌های کوتاه و انیمیشن نداریم و این برای کشوری با چنین ظرفیتی یک ضایعه است.این تهیه کننده سینما خطاب به رییس سازمان سینمایی اظهار کرد :  گروه هنر و تجربه یک اتفاق خوشایند است ولی باید برای این اثار هم یک خروجی خوب وجود داشته باشد.طائرپور ادامه داد :  برای وزارت اموزش و پرورش ،  صدا و سیما ،  نمایندگان مجلس و تمام ارگان‌های تصمیم گیرنده متاسفم که کوچکترین خبری از چنین گنجینه‌ای در کنار دست خود ندارند.وی با اشاره به اینکه فیلم‌های این جشنواره دید انسانی و نگاه اجتماعی بهتری به ما می‌توانند بدهند گفت : ‌ای کاش دوستان بتوانند منتخبی از این اثار را ببینند و متوجه شوند که صحبت از فقر ،  افسردگی و  …  در این فیلم‌ها سیاه نمایی نیست بلکه حساسیت اجتماعی است.