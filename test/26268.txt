روزی یک زمین خاکی ،  دو دروازه کوچک اهنی و یک توپ فوتبال کافی بود تا نوجوان و جوان ما فرصتی برای خالی کردن هیجاناتش پیدا کند. ان روزهای نه چندان دور ،  لی‌لی وخانه بازی ،  گرگم به هوا و هفت سنگ اوج قله ارزوهای ان‌ها و بهانه‌ای برای دور هم جمع کردن بچه‌های محل در یک عصر تابستان بود …  !  امروز اما کار به جایی رسیده که تفریحاتی با جاذبه‌های بی‌نظیر که حریم‌های خصوصی افراد را نشانه گرفته و پرده حیا و عفت را در جامعه اسلامی دریده‌اند ،  بر روی گوشی‌های همراه یکه‌تازی می‌کنند.به گزارش افکارنیوز ؛  کوروش محمدی استاد دانشگاه و رییس انجمن اسیب‌شناسی اجتماعی ایران اگرچه موافق وجود شبکه‌های اجتماعی همچون فیسبوک ،  است اما وی‌چت را یک اسیب بزرگ برای جامعه می‌داند که متاسفانه درحال حاضر در بین جوانان ما طرفداران زیادی را پیدا کرده است.او ورود افراد به شبکه‌هایی هم‌چون فیسبوک را در بیشتر مواقع همراه با هویت واقعی ان‌ها و با ثبات‌تر می‌داند و می‌گوید :  معدود افرادی هستند که بدون هویت وارد شبکه اجتماعی هم‌چون فیسبوک شوند و این درحالیست که وی‌چت از این نظر با مشکلات زیادی روبرو است.وی‌چت ؛  شبکه‌ای افسار گسیخته و بی‌ثباتمحمدی از سوی دیگر وی‌چت را شبکه‌ای ناشناخته ،  قابل دسترسی ،  بدون حد و مرز ،  بی‌ثبات ،  کنترل نشده و افسار گسیخته معرفی می‌کند و معتقد است که همین ویژگی ،  خطرات شبکه اجتماعی به نام وی‌چت را جدی‌تر کرده است.رییس انجمن اسیب‌شناسی اجتماعی ایران از فیسبوک به عنوان شبکه اجتماعی شناخته‌تر و بی‌خطرتر و با ثبات‌تر سخن می‌گوید و ادامه می‌دهد :  اگر فردی در فیسبوک وارد فضای بی‌اخلاقی شود ،  تخلف حساب شده و ادمین جلوی فعالیت او را خواهد گرفت و این در حالیست که در وی‌چت هیچ فیل‌تر اخلاقی وجود ندارد.او در ادامه با بیان این‌که خانواده به راحتی می‌تواند فرزند خود را در فیسبوک کنترل کند چراکه تاریخچه تمام عملکرد و اطلاعات فرد در صفحه شخصی‌اش ثبت و ضبط می‌شود ،  می‌گوید :  این‌درحالیست که اطلاعات افراد در در وی‌چت گم شده و گاها حذف می‌شوند.وی‌چت محصول برخوردهای فیلتری با فیسبوک است ! وی افزود :  وی‌چت در حال حاضر یک واقعیت در جامعه ما است که اگر ان را انکار کنیم ،  داستان‌های قبلی باز تکرار می‌شود ؛  داستان فیسبوک و برخوردهای فیلتری که نه تنها جوان ما را از عدم استفاده از ان بازنداشت ،  بلکه نوعی برچسب قانون گریزی نیز به ان‌ها زد. در عین حال باید دانست فیل‌تر کردن وی‌چت توسط مسوولان کشور را دوای این درد نمی‌داند.او معتقد است اگر متولیان امر بخواهند با برخوردهای پلیسی و امنیتی وارد فضای وی‌چت شده و با ان برخوردهای شکننده و محدود کننده داشته باشند ،  قطعا راه‌های دور زدن باز هم توسط کاربران پیدا شده که مطمئنا اسیب‌های ان بیشتر است.حدود 70 درصد جوانان ما کاربر وی‌چت شدند ! سرهنگ ستار خسروی رییس پلیس فتای استان اصفهان نیز با بیان این‌که ورود شبکه‌های اجتماعی ،  ارتباطات چهره به چهره افراد را تحت تاثیر قرار داده و به نوعی ان‌ها را منزوی و گوشه‌گیر کرده است ،  می‌گوید :  متاسفانه ورود برخی فناوری‌ها به تلفن‌های همراه از جمله وی‌چت ،  نه تنها وقت و سرمایه نسل جوان ما را هدف گرفته است بلکه شرایط را برای بروز اسیب‌های اجتماعی و جرایم فراهم کرده است.او وی‌چت را یک فیسبوک سیار و شبکه‌ای اجتماعی مبتنی بر چت با حدود 100 میلیون نفر کاربر در سراسر جهان معرفی می‌کند و در ادامه اعلام می‌دارد :  در حال حاضر حدود 70 درصد جوانان ما کاربر وی‌چت شده‌اند واین درحالیست که کمتر خانواده‌ای با این شبکه و خطرات ان اشنایی دارد.این روزها اختلاف نظرهای زیادی راجع به ورود شبکه‌ای اجتماعی به نام وی‌چت توسط صاحب نظران مطرح شده و هر فردی از جایگاه خود مساله را مورد بررسی قرار می‌دهد ،  اما انچه که باید به جد مورد توجه قرار داد ؛  ساماندهی وضعیت کنونی این شبکه اجتماعی به گونه‌ای است که نه سیخ بسوزد و نه کباب !  انگونه که پیداست فیلتر شدن این شبکه اجتماعی در روزهای اخیر حسابی طرفدارانش را در خماری برده است تا جایی که به سرعت شبکه‌هایی از جنس برنامه لاین جایگزین وی چت شده‌اند. به نظر می‌رسد راهکارهای بهتری باید اجرا شود.