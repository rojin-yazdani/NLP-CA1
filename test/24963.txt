مدیرعامل باشگاه ذوب اهن اصفهان با بیان اینکه بازیکنان تیمش با دل‌شیر و تمام توان برابر راه اهن شهرری به میدان می‌روند ،  تاکید کرد به سادگی نمی‌گذارند جام از اصفهان خارج شود .سعید اذری در گفتگو با مهر ،  در مورد دیدار برگشت این تیم برابر راه اهن شهرری در ورزشگاه فولادشهر اصفهان گفت :  ذوب اهن تیم قدرتمندی است و صددرصد در این بازی برای جبران شکست دور رفت و پیروزی به میدان می‌رود. البته بازیکنان ما به قول اقای قطبی با دل شیر و تمام توانشان در این دیدار بازی خواهند کرد و اجازه نمی‌دهند به این سادگی‌ها جام از اصفهان خارج شود .وی در ادامه با اشاره به اتفاقاتی که در بازی رفت رخ داد و عکس مستندی که در مورد خطای هند مهاجم راه اهن در یکی از روزنامه‌ها به چاپ رسیده بود ،  افزود :  متاسفانه در دیدار رفت مهاجم حریف با دست توپ را حمل و سپس دروازه ما را باز کرد. خداداد افشاریان ان صحنه را ندید اما کمک داور می‌توانست خطای هند مهاجم حریف را اعلام کند که این اتفاق نیفتاد و ما یکبار دیگربه خاطر اشتباهات سهوی داوران متضرر شدیم .مدیرعامل باشگاه ذوب اهن اصفهان همچنین خاطرنشان کرد :  در این مدت هیچ وقت به داوری‌ها اعتراض نکردیم و همیشه به جامعه داوری و مسئولان کمیته داوران احترام گذاشتیم ولی نمی‌توانیم بیش از این ساکت بمانیم تا حقمان خورده شود و پس از ان داور بگوید اشتباه کرده یا صحنه را ندیده است .وی با بیان اینکه نتیجه دور رفت و مسائل دیگر قابل جبران است به غیر از اشتباهات داوری ،  اضافه کرد :  در بازی اخر لیگ مقابل فولاد گل صحیح ما نادیده گرفته شد که همان یک گل می‌توانست سرنوشت قهرمان لیگ را عوض کند اما ما هیچ صحبتی علیه داوری نکردیم. البته اگر قرار است تیم‌هایی که علیه داوری‌ها صحبت نمی‌کنند ،  متضرر شوند ما هم شیوه خود را عوض می‌کنیم و با روی اوردن به جنجال سازی‌ها ،  حقمان را می‌گیریم .اذری با بیان اینکه مسئولان این باشگاه هم می‌توانند جنجال سازی کنند اما احساس و اعتقادشان این است انجام چنین کارهایی در فوتبال اصلا زیبا نیست ،  تاکید کرد :  امیدوارم اقای عنایت در انتخاب داور بازی برگشت فینال جام حذفی دقت کافی داشته باشند و برای این دیدار حساس و بسیار مهم ،  داور و کمک داوران شایسته‌ای را انتخاب کنند ،  گرچه ما به اقای افشاریان احترام می‌گذاریم و اعتقاد داریم وی خیلی تلاش کرد در بازی رفت قضاوتی بدون اشتباه داشته باشد و در ان صحنه ،  کمک داور باید هند مهاجم حریف را اعلام می‌کرد .وی با بیان اینکه مشکل بوجود امده برای خلعتبری در بازی رفت هم باعث شد ارنج تیم ما ساعتی پیش از اغاز مسابقه به هم بریزد ،  اضافه کرد :  قطعا با اضافه شدن خلعتبری به ترکیب تیم ما در بازی برگشت ،  باقدرت تمام در این دیدار به میدان رفته و با شکست راه اهن عنوان قهرمانی رقابت‌های جام حذفی را از ان خود خواهیم کرد .مدیرعامل باشگاه ذوب اهن اصفهان در پایان گفت :  مردم اصفهان جدا از تمام مسائل و تعلقات ،  در مجموع عرق ،  علاقه و تعصب خاصی به تیم‌های شهر خودشان دارند ،  به همین دلیل در بازی برگشت از حمایت تمام تماشاگران فوتبالدوست اصفهانی که شامل هواداران دو تیم ریشه دار ذوب اهن و سپاهان می‌شود ،  برخورداریم و تلاش می‌کنیم با حمایت انها ضمن شکست دادن راه اهن هم افتخار بزرگی را برای ذوب اهن رقم بزنیم و هم باعث افتخار سپاهانی‌ها می‌شویم .دیدار برگشت فینال بیست و دومین دوره رقابتهای فوتبال جام حذفی روز جمعه اول خردادماه در ورزشگاه فولادشهر اصفهان برگزار خواهد شد. دیدار رفت تیم‌های راه اهن و ذوب اهن با یک گل به سود راه اهنی‌ها به پایان رسید.