تیم ملی فوتبال کامرون با پیروزی برابر توگو به صعود از گروه اول مقدماتی جام‌جهانی 2010 از قاره افریقا امیدوار شد .به گزارش فارس ؛  شیران رام‌نشدنی که شنبه شب در ادامه این پیکارها در خانه میزبان توگو بودند ،  با 3 گل حریف را شکست دادند .از این گروه گابن در ورزشگاه خانگی عمربانگو به استقبال از مراکش رفت و 3 بر یک به پیروزی رسید. مادوفی45 ،  ؛  مولونگوی 71 و کازین 76 برای گابن گل زدند. در حالیکه تک گل میهمان توسط عادل ترابت در دقیقه 90 به ثمر رسید .کامرون با این نتیجه از 5 بازی صاحب 10 امتیاز شد و در صدر گروه قرار گرفت .پس از ان گابن‌ ،  توگو و مراکش با 9 ،  5 و 3 امتیاز دوم تا چهارم هستند .در گروه سوم زامبیا در خانه با یک گل از مصر شکست خورد. حسنی عبدرابو در دقیقه 68 زننده گل 3 امتیازی بود .دراین گروه الجزایر با 4 بازی صاحب 10 امتیاز در صدر است. مصر با همین تعداد امتیاز و یک بازی بیشتر در رده دوم قراردارد ؛  اما زامبیا و رواندا با 4 و یک امتیاز در رده سوم و چهارم قرار دارند .تیم ساحل عاج نیز که صعود خود را به مرحله بعدی از گروه پنجم محرز کرده است ،  در نزد مالاوی به تساوی یک بریک رسید .دو گل این دیدار به فاصله سه دقیقه زده شد. زیرا دردقیقه 64 نیگووا باری مالاوی گل برتری را زد. اما دیدیه دروگبا در دقیقه67 گل تساوی را زد .دراین گروه ساحل عاج با 5 بازی 13 امتیازی است و در صدر جدول قرار دارد. پس از ان بورکینافاسو با 4 بازی صاحب 6 امتیاز شده و در رده دوم است . مالاوی و گینه نیز با 4 و 3 امتیاز  ،  سوم و چهارم هستند.