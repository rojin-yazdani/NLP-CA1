عضو کمیسیون برنامه و بودجه مجلس شورای اسلامی گفت :  اگر برای حل مشکل پولشویی و ممانعت از ورود این پول‌ها به چرخه اقتصاد و سیاست که به رانت منجر می‌شود ،  همه مسئولان بسیج شوند ،  می‌توان ادعا کرد که اصلاحات اساسی در حوزه سیاست و اقتصاد صورت گرفته و مانع افزایش قدرت کاذب پولشویان شده ایم.به گزارش ایرنا ؛  سیدسعید زمانیان دهکردی افزود :  همین افراد و بعضا جریان‌های سیاسی با پول‌های باداورده ،  افرادی را وامدار خود می‌کنند تا از قدرت و نفوذ انها در بخش‌های سیاسی و اقتصادی کشور بهره مند شوند و از رانت قدرت به نفع خود استفاده کنند.وی گفت :  ورود پول‌های کثیف به چرخه اقتصاد ،  علاوه بر ایجاد تورم در کشور ،  تعادل سیستم عرضه و تقاضا را به هم می‌زند و سطح درامدهای خانوار را به شکل زیادی دستخوش تغییر می‌کند.زمانیان افزود :  قانونی کردن درامدهای غیرقانونی ،  مشروع کردن پول‌های نامشروع و تبدیل پول‌های کثیف ناشی از اعمال خلاف به پول‌های تمیز مصداق بارز پولشویی است.وی ورود انواع پول از کانال‌های مختلف قاچاق ،  خرید و فروش مواد مخدر و واردات کالاهای غیرمجاز به چرخه اقتصاد را نوعی پولشویی دانست و افزود :  درامدهای حاصل از قاچاق کالا به نحوی است که افرادی از طریق قاچاق و شرکت در معاملات پرسود دولتی که خارج از عرف طبیعی صورت می‌گیرد ،  پول بیشتری بدست می‌اورند.این نماینده مجلس ادامه داد :  البته گاهی کسب درامد حاصل از فروش کالا یا انجام کارهای تولیدی است اما به خاطر فرار از مالیات ،  از نظارت دولت پنهان می‌ماند و عواید حاصل از این فعالیت نیز به شبکه‌های رسمی تزریق و از حالت نقدی به دارایی‌های مالی ،  خرید کالای با ارزش و سپرده گذاری در بانک‌ها تبدیل می‌شود که همه اینها مصداق بارز پولشویی است.نماینده مردم شهرکرد در مجلس یاداور شد :  فاصله درامدی خانوارها نیز عامل مهم برهم زدن تعادل اقتصاد و افزایش قیمت‌ها محسوب می‌شود ؛  هنگامی که درامد شماری از افراد جامعه بین 800 هزار تا دو میلیون تومان در ماه است و درامد شمار دیگری بین 200 میلیون تا دو میلیارد تومان است ؛  این نابرابری مشکلات اساسی برای اقتصاد کشور ایجاد می‌کند.وی افزود :  نکته بعدی در ارتباط با موارد مرجوع شده قدرت است به نحوی که بخش پولشویی در ارتباط با ورود پولهای مختلف به حوزه سیاست و اقتصاد می‌تواند تغییرات اساسی بر این دو حوزه برجا گذارد و خیلی امور را جابه جا کند.این نماینده مجلس تصریح کرد :  نفوذ این افراد در مراکز قدرت در برهه‌هایی از زمان می‌تواند یک رابطه نامناسب را در بحث قدرت ایجاد کند از این رو باید منشا این پول‌ها و اینکه از چه کانال‌هایی وارد می‌شود را شناسایی و به شکل جدی با ان برخورد کرد.لازم به ذکر است ؛  هر نوع عمل یا اقدام به عمل برای مخفی کردن یا تغییر ظاهر هویت عواید نامشروع ؛  پولشویی محسوب می‌شود و این اعمال زمانی اتفاق می‌افتد که درامدهای کسب شده توجیه قانونی نداشته و برای اینکه از حالت غیرقانونی خارج شوند و شکل پول‌های معمول را به خود بگیرند ،  به وسیله پولشویی تطهیر می‌شوند.