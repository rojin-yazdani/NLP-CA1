تیم ملی ارژانتین برابر کلمبیا تن به شکست 3 بر 2 داد تا از گردونه رقابت‌های جام جهانی نوجوانان حذف شود و در ادامه نیز امریکا به چنین سرنوشتی دچار شد .به گزارش فارس ،  ارژانتین به عنوان یکی از مدعیان جدی قهرمانی در این جام برابر کلمبیا به شکست 3 بر دو تن داد .در این بازی برای ارژانتین گونسالس پیرس 17 و سرخیو ارائوخو 57 گل زدند و گل‌های کلمبیا در دقایق 63 ،  88 و 91 توسط موریو ،  بلانکو و کینونس به ثمر رسید. تیم ملی ارژانتین مغلوب انگیزه بالای بازیکنان کلمبیا شده و بازیکنان این تیم با اعصاب بسیار در هم ریخته خود نتوانستند برابر کلمبیا راه به جایی ببرند. همچنین نوجوانان تیم ملی امریکا در بازی برابر ایتالیا تن به شکست دو بر یک دادند و از جام جهانی کنار رفتند .تک گل پالودیچوک در دقیقه 5 برای پیروزی امریکا کافی نبود و نوجوانان ایتالیایی با درخشش برتا در دقیقه 29 و ایملو در دقیقه 56 دو بار دروازه امریکا را باز کردند .به این ترتیب پیش بینی بسیاری از کارشناسان در مورد پدیده بودن امریکا در این جام درست از اب در نیامد .اریک زاوالتا از امریکا در دقیقه 93 بازی اخراج شد.