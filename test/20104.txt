نماینده مردم اردکان گفت :  مساله در راس امور بودن مجلس تاکنون از سوی رییس‌جمهور مورد تردید قرار می‌گرفت و اخیرا برخی مسئولان قضایی نیز این موضوع را مورد تردید قرار دادند.به گزارش ایسنا ،  محمدرضا تابش به استناد اصول 76 ،  84 و 86 قانون اساسی و خطاب به رییس مجلس گفت :  اگر نمایندگان از مصونیت قضایی برخوردار نباشند پس چطور می‌توانند از حقوق مردم دفاع کنند. از شما انتظار بود در نطق خود به این موضوع اشاره و از جایگاه مجلس دفاع می‌کردید.وی با استناد به مواد 23 ،  75 ،  76 و 107 ایین‌نامه داخلی مجلس متذکر شد :  برخی مقامات قضایی گفتند می‌توان نمایندگان را تعقیب قضایی کرد.لاریجانی در واکنش به اخطار و تذکر نماینده مردم اردکان گفت :  اگر تذکر و اخطار شما به سخنان بنده است که باید گفت بنده اختیار دارم که سخنی بگویم یا نگویم و این مساله ،  اخطار ندارد.رییس مجلس شورای اسلامی در ادامه افزود :  اصل ،  بحث نمایندگان در ایفای وظایف خود و ارائه نظرات‌شان به صورت ازاد است و این موضوع یک اصل قانون اساسی است و کسی نمی‌تواند مخالف ان نظر دهد.نماینده مردم قم تاکید کرد :  بحث سر توهین و افتراست وگرنه هیچ قوه‌ای نمی‌تواند نسبت به اظهارنظر و ازادی بیان ،  نمایندگان را تحت تعقیب قرار دهد.وی تاکید کرد :  تصور باطلی است که قوه قضاییه بخواهد جلوی اظهارنظر نمایندگان را بگیرد. اگر در راستای ایفای نمایندگی کاری انجام شد کسی نمی‌تواند جلوی نماینده را بگیرد.