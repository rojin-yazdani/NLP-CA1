وزیر امور اقتصادی و دارایی با بیان اینکه دیگر فازهای قانون هدفمندی یارانه‌ها با هم‌فکری مردم اجرا می‌شود تاکید کرد که برای مقابله با تحریم‌ها باید از ظرفیت‌های اقتصاد ملی استفاده کرد. وی همچنین از رسانه‌ها خواست که در این شراطی بیشتر به انتشار موفقیت‌ها و امار دستاوردهای کشور بپردازند.سیدشمس‌الدین حسینی در پاسخ به ایسنا ،  تاکید کرد :  هدفمندکردن یارانه‌ها یک برنامه است و در حال حاضر این قانون تکلیفی بردوش ماست که باید طی پنج سال اجرا شود ؛  پس طبیعی است نه تنها فاز دوم بلکه فازهای دیگر ان را دولت باید اجرا کند و اگر اجرا نکند در واقع دولت از اجرای قانون سربازده است. به همین دلیل مجلس و بخش‌های مختلف از دولت این مطالبه را دارند که فازهای دیگر قانون اجرا شود. خوشبختانه رسانه‌ها کمک کردند تا منافع خوبی که از این قانون به دست امده را اعلام کنند.حسینی تصریح کرد :  به عنوان مثال در کمتر از دو سال واردات گندم از 1260 میلیون دلار به کمتر از چهار میلیون دلار رسید ؛  روندی که می‌رفت بخش عمده‌ای و معادل بودجه عمرانی کشور صرف واردات فراورده‌های نفتی شود ،  امروز این مساله متوقف شده و ما به صادرکننده تبدیل شدیم.وزیر اقتصاد با اشاره به اجرای دیگر فازهای قانون هدفمندی ادامه داد :  ما باید دستاوردهای این مرحله را تدوین کنیم ؛  حتما چالش‌هایی وجود داشته است اما باید یک برنامه‌های تکمیلی صورت بگیرد و در صورت انجام چنین اقداماتی ،  با هم‌فکری مردم فازهای دیگر طرح اجرا می‌شود.وی در ادامه با اشاره به بحث تحریم‌ها عنوان کرد :  برای مقابله با تحریم باید از ظرفیت‌های اقتصاد ملی بیشتر استفاده کنیم. با وجود این‌که سال گذشته سالی بود که 10 ماه ان را در تحریم پشت‌سر گذاشتیم و علی‌رغم همه دشواری‌ها ،  دشمنی‌ها و تنگ‌نظری‌هایی که وجود داشت ،  دولت موفق شد با همکاری فعالان اقتصادی اقدامات موثری را انجام دهد.به گفته وزیر اقتصاد بورس ایران در سالی که تحریم بودیم ،  به دلیل استفاده از ظرفیت‌ها و مدیریت خوب دولت و پشتیبانی ارکان نظام در سطح بورس‌های دنیا رتبه اول را کسب کرد و این در نوع خود بزرگترین توفیق بود.حسینی ادامه داد :  اگر دیگر کشورها تلاش می‌کنند جلوی استفاده از ظرفیت‌های سرمایه‌گذاری در ایران را بگیرند ؛  اما می‌توان با انجام اقداماتی در استان‌ها و کشور هزینه سرمایه‌گذاری را کاهش داد. استقبال و در واقع فراخوان‌های ما برای سرمایه‌گذاری باید گسترش یابد.وزیر اقتصاد بر همکاری رسانه‌ها در تحریم‌هایی که بر کشور حاکم می‌شود تاکید و تصریح کرد :  همه می‌دانند که تحریم‌های اقتصادی یک مقابله ناجوانمردانه با کشور ایران است و ما باید مراقب باشیم ؛  به این معنا که باید به اخبار و گفته‌ها و نقل‌هایی که سبب تزلزل می‌شود و خواست دشمن است ،  بیهوده دامن نزنید. بلکه رسانه‌ها باید موفقیت‌ها و امار دستاوردهای کشور را منتشر کنند و امروز این رسالتی است که از رسانه‌ها انتظار می‌رود.وی تاکید کرد :  خبرنگار که خودش را در صف نظام می‌بیند و همه همین‌طور هستند. رسانه‌ها باید در صف نظام و دولت در جهت مقابله با این تحریم و انتشار اخبار امیدبخش و پرهیز از دمیدن در شیپوری که سازش را خارجی‌ها کوک کرده‌اند ،  به ما کمک کنند.وزیر امور اقتصادی و دارایی که در حاشیه مراسم افتتاح مرکز اقتصادی استان خوزستان با ایسنا سخن می‌گفت ،  اظهار کرد :  برای بازدید از دو گمرک خرمشهر و بندرامام خمینی ( ره )  به استان سفر کرده‌ام. در عین حال فرصتی فراهم شد تا حداقل در شهرستان‌های خرمشهر و ابادان نشستی با فعالان اقتصادی داشته باشم.او با بیان این‌که در سال‌های اخیر دولت تاکید زیادی بر تلاش برای استفاده صحیح از منابع عمومی کشور دارد ،  افزود :  در این سفر در مراسم اغاز به کار مرکز اقتصادی حضور یافته‌ام که خیلی اقدام مناسبی است.حسینی گفت :  در سال‌های اخیر در استان خوزستان همایش‌های موفقی در حوزه سرمایه‌گذاری خارجی برگزار شد و استقبال خوبی از این همایش صورت گرفت. پس از این همایش استاندار خوزستان و سازمان دارایی استان به این نتیجه رسیدند که باید به موضوع سرمایه‌گذاری بهتر از گذشته بپردازند.وی استان خوزستان را یکی از استان‌های موفق در جذب سرمایه‌گذاری توصیف کرد و گفت :  در سال گذشته حدود یک میلیارد و 600 میلیون دلار سرمایه‌گذاری خارجی در این استان صورت گرفته و براوردها نشان می‌دهد امسال نیز جذب سرمایه‌گذاری‌های استان به دو میلیارد دلار برسد.وزیر اقتصاد تصریح کرد :  امیدواریم راه‌اندازی مرکز اقتصادی در کنار اقدامات دیگر موجب شود تا از ظرفیت‌های استان که یکی از استان‌های با استعداد کشور است بیش از پیش بهره‌مند شویم.