نماینده تهران در مجلس نسبت به نحوه انتخاب اعضای کمیسیون امنیت ملی انتقاد کرد و با اشاره به عدم انتخاب بانوان برای عضویت در این کمیسیون ،  گفت که 6 عضو کمیسیون امنیت مدرک تحصیلی ،  تجربه و سابقه مرتبط ندارند.به گزارش خبرگزاری فارس ،  فاطمه الیا نماینده مردم تهران در مجلس شورای اسلامی در جلسه علنی صبح امروز ( سه‌شنبه )  در اخطاری با استناد به بند 9 اصل سوم قانون اساسی و در تذکری ائین‌نامه‌ای با استناد به ماده 47 ائین‌نامه داخلی پارلمان ،  نسبت به نحوه تصمیم‌گیری برای عضویت نمایندگان در کمیسیون‌های تخصصی انتقاد کرد و اظهار داشت :  روز شنبه رؤسای شعب 15 گانه تشکیل جلسه دادند و تصمیم‌گیری اصلی در همان روز برای عضویت نمایندگان در کمیسیون‌های تخصصی اخذ شد.وی با بیان اینکه ما نمایندگان را برای دفاع به طور کلی دعوت کرده بودند ،  گفت :  روز یکشنبه که مجلس جلسه علنی داشت ،  شاهد مشخص شدن اعضای کمیسیون‌های تخصصی بودیم ولی ما نسبت به تصمیم اخذ شده انتقاد داریم و باید همه نمایندگان و هیئت رئیسه سوگندی که طبق ائین‌نامه داخلی مجلس یاد کردند را فراموش نکنند.الیا با بیان اینکه نمی‌خواهم هیچ جسارتی نسبت به کسانی که برای عضویت در کمیسیون‌ها تعیین شدند ،  داشته باشم ،  گفت :  وقتی ازدحام در 4 کمیسیون زیاد است ،  این موضوع به معنای غیرعادلانه عمل کردن در این زمینه نیست بلکه باید طبق ائین‌نامه داخلی پارلمان عمل شود.نماینده تهران در خانه ملت همچنین با ذکر این نکته که 6 نفر از نمایندگانی که برای عضویت در کمیسیون امنیت ملی انتخاب شدند ،  در این زمینه تخصص ندارند ،  گفت :  فردی دکتری الهیات دارد و اغلب تجربیات او معارف است اما برای عضویت در کمیسیون امنیت ملی برگزیده شده است ؛  نماینده دیگری فوق لیسانس حقوق دارد و کل تجارب او حقوقی و قضایی است و سابقه‌ای ندارد و فرد دیگری فوق لیسانس مدیریت دولتی است و مدیرکل حراست بوده اما این نمایندگان برای عضویت در کمیسیون امنیت ملی انتخاب شدند.به گفته وی ،  6 نفر از نمایندگانی که برای عضویت در کمیسیون امنیت ملی انتخاب شدند ،  نه مدرک تحصیلی و نه تجارب لازم را دارند و نه از سابقه عضویت در این کمیسیون برخوردارند.الیا در خاتمه با انتقاد از اینکه همه نمایندگان برگزیده شده برای عضویت در کمیسیون امنیت ملی اگاه هستند ،  به طرح سؤالی در این زمینه پرداخت و گفت :  ایا شرط مذکر بودن در ائین‌نامه داخلی مجلس اضافه شده است ?  هنوز که چنین موضوعی به ائین‌نامه داخلی پارلمان افزوده نشده است.در ادامه علی لاریجانی رئیس مجلس به اخطار الیا گفت :  در تابلوی اعلانات کاملا اعلام شد که رؤسای شعب 15 گانه جلسه دارند و حتی برای تشکیل چنین جلسه‌ای برای نمایندگان پیامک ارسال شد و اقای فرهنگی عضو هیئت رئیسه مجلس نیز دو بار تشکیل چنین جلسه‌ای را اعلام کرد. دیگر چه کاری می‌توانستیم انجام دهیم ? وی افزود :  اگر در جلسه علنی تذکر می‌دهید ،  باید بگویید نسبت به کدام اختیار رئیس مجلس منتقدید ?  شما چنین اختیاری به رئیس مجلس ندادید که درباره عضویت نمایندگان در کمیسیون‌های تخصصی تصمیم‌گیری کند.لاریجانی گفت که برخی نمایندگان سابقه امنیتی دارند و از نیروهای وزارت اطلاعات و سایر نهادهای امنیتی بودند اما نیازی ندیدند که این سوابق را علنا اعلام کنند و به همین دلیل با حضور در جلسات ،  این سوابق خود را تشریح کردند و در این راستا عضو کمیسیون امنیت شدند.رئیس مجلس همچنین گفت :  البته اگر برخی نمایندگان با توجه به سوابقی که دارند ،  کمیسیون‌هایشان را تغییر دهند ،  اشکالی ندارد ولی وکلای ملت اگر موافق باشند ،  می‌توانند طرح دوفوریتی ارائه کنند و نحوه عضویت نمایندگان در کمیسیون‌های تخصصی را ضابطه‌مندتر کنند و در این زمینه اختیاراتی به هیئت رئیسه مجلس بدهند.لاریجانی در خاتمه با تاکید بر اینکه در مجلس کار جمعی انجام می‌شود نه کار فرماندهی و باید با ادبیات جمعی صحبت کنیم ،  تصریح کرد :  بادی در حدود اختیاراتی که به هیئت رئیسه مجلس می‌دهید ،  تذکر دهید.