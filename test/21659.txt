روزنامه ایران نوشت : کلاهبرداران اینترنتی به بهانه تست بازیگری به کمین دختران جوان می‌نشینند. سرهنگ علی شفیعی رئیس پلیس فتای کرمانشاه گفت :  گاهی در شبکه‌های اجتماعی با پیج‌هایی روبه‌رو می‌شویم که به نام افراد مشهور از جمله بازیگران سینما است اما باید بدانید بیشتر این پیج‌ها جعلی و با قصد سواستفاده ایجاد می‌شود.وی گفت :  گاهی کلاهبرداران و سواستفاده‌کنندگان در شبکه‌های اجتماعی تلفن همراه شناسه‌هایی با نام بازیگران سینمای ایران ایجاد کرده‌اند که با درج پست‌هایی به منظور کشف استعداد و چهره‌های جدید بازیگری و به بهانه گرفتن تست از خانم‌های جوان که خود نسبت به این تبلیغات پیام داده‌اند ،  اقدام می‌کنند.وی افزود :  افراد سواستفاده‌کننده پس از پرسیدن چند سؤال از زنان و دختران جوان برای تایید کردن انها عکس‌هایی را با پوشش و بدون پوشش از انان دریافت می‌کنند و پس از مدتی اقدام به سواستفاده از این افراد می‌کنند.رئیس پلیس فتای استان کرمانشاه در پایان اظهار کرد :  هر پیجی که در اینترنت می‌بینید حقیقت ندارد و گاهی به افراد کلاهبردار تعلق دارد بنابراین توصیه می‌کنیم به هیچ عنوان به این افراد اعتماد نکنید و تصاویر خود را برایشان ارسال نکنید.