معاون برنامه ریزی و نظارت راهبردی رئیس جمهور گفت :  130 هزار میلیارد تومان در طول این سه سال به مردم یارانه نقدی داده‌ایم و یارانه نقدی اسفند ماه نیز امشب به حساب مردم واریز می‌شود.به گزارش فارس ،  محمدباقر نوبخت ظهر امروز در جمع مدیران راهنمایی و رانندگی سراسر کشور گفت :  ما در طول سالهای 58 تا 68 نفت را 8 دلار می‌فروختیم اما خدا رو شکر امروز نفت را 104 دلار و 70 سنت می‌فروشیم.وی اضافه کرد :  قرار بود تنها 50 درصد از عواید ناشی از هدفمند یارانه‌ها به مردم داده شود اما صد در صد عواید به علاوه 34 هزار میلیارد تومان یعنی رقمی معادل 130 هزار میلیارد تومان در طول این سه سال به مردم یارانه نقدی داده‌ایم.نوبخت با اشاره به این نکته که تلاش شده تا حقوق و مزایای همه پرسنل دولتی پرداخت شود گفت :  امشب هم یارانه اسفند به حساب سرپرستان خانوار واریز خواهد شد.