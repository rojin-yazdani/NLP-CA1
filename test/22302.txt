رویکرد کابینه مثبت است و به این کابینه تا 70 درصد خوشبین هستیم. در این که از گرایش‌ها و سلیقه‌های گوناگون و افراد باتجربه را برگزیده ،  نوعی اعتدال است و فکر کنم در وضعیت کنونی ،  انتخاب کابینه‌ای کار کشته ضرورت دارد.به گزارش تابناک  ،  حسین گروسی ضمن بیان این مطب افزود :  یکی از نقاط مثبت کابینه این است که اقای روحانی برای تعامل با مجلس گام مثبتی برداشته و اقای رحمانی فضلی را برگزیده است. اقای رحمانی فضلی هم یک چهره اصولگراست و دو دوره رئیس دیوان محاسبات بوده و شاید بالاترین رای را در مجلس بیاورد. اقای پورمحمدی نیز همین گونه است. این عضو کمیسیون صنایع و معادن گفت :  از سوی دیگر می‌بینیم ،  رئیس جمهور وزرای کارکشته‌ای را از جناح‌های سیاسی دیگر معرفی کرده است که مثلا می‌توان به اقایان دهقان ،  رحمانی فضلی ،  میلی‌منفرد و اقای نجفی اشاره کرد که امیدواریم این دو نیز از رای بالایی در مجلس شورای اسلامی برخوردار شوند.این عضو با سابقه مجلس با تاکید بر این که مجلس بنای تعامل دارد و اقای روحانی گام نخست را در این زمینه برداشته ،  اظهار داشت :  به دلیل روند مثبتی که اقای روحانی بنا گذاشته ،  مجلس نیز بنای تعامل دارد ،  مگر این که کسانی در زمینه مسائل سیاسی و یا کاری وزرا اسنادی ارائه کنند و مساله خاصی باشد که تا کنون با وجود برخی شایعات که هم در رسانه‌ها و هم در میا ن برخی همکاران مطرح شده هیچ سندی به مجلس ارائه داده نشده و بعید می‌دانم سند معتبری هم باشد ،  چرا که اگر می‌بود اقای روحانی که خود سابقه دبیری شورای عالی امنیت ملی را دارد به خوبی از این اسناد و مدارک اگاهی داشت و مطمئنا این افراد را به مجلس معرفی نمی‌کرد. نماینده مردم شهریار در مجلس شورای اسلامی در ادامه افزود :  این کابینه با توجه به اینکه رده سنی ان‌ها بالاست ،  شاید تحرک لازم را نداشته باشد ،  اما اگر تیمی جوان و قوی و متخصص در کنار ان‌ها قرار بگیرد ،  رمز موفقیت کابینه خواهد بود. وزیر باید مدیریت کند و لازم نیست پابه‌پای زیرمجموعه‌اش حرکت کند و اگر مدیریت قوی داشته باشد ،  می‌تواند موفق باشد. محمد علی بزرگواری نیز گفت :  ما دوست داریم تمام وزرا رای بیاورند و کار کابینه به سرعت به سرانجام برسد. ما بر اصول نظام و پاک بودن مدیران با هیچ کس معامله نمی‌کنیم و ادامه داد :  نمی‌توان تخصص و سابقه زیاد وزرای علوم و اموزش پرورش را نادیده گرفت و به رغم همه شایعات و فشارها مطمئنا مجلس با دید مثبت به رای اعتماد به وزرا از جمله اقایان میلی منفرد و نجفی نگاه می‌کند و تمایلی ندارد بدون مستندات قانونی بنای تقابل با یک یا تعدادی از اعضای کابینه پیشنهادی را بگذارد. این عضو فراکسیون پایداری درباره اولویت‌های اموزش عالی در استان کهگیلویه و بویر احمد گفت :  تا پیش از انقلاب حتی یک اموزشکده در استان نبود و شاید شمار دانشجویان ما که در استان‌های دیگر مشغول تحصیل بودند ،  از 150 نفر بیشتر نبود ،  اما هم‌اکنون به برکت نظام جمهوری اسلامی بیش از پنجاه هزار دانشجو در استان مشغول تحصیل هستند ،  منتها بررسی شاخص‌ها نشان می‌دهد که ما در توسعه یافتگی فرهنگی ،  علمی و صنعتی از اخر اول هستیم. ما می‌خواهیم دولت نگاه ویژه‌ای که در دولت‌های گذشته نبوده ،  به ویژه در زمینه علمی و اموزشی و دانشگاهی به استان ما داشته باشد. نماینده مردم شهرستان‌های کهگیلویه ،  بهمئی ،  چرام در مجلس شورای اسلامی در ادامه خاطرنشان کرد :  مهم‌ترین بحث برای ما مدیریت است. مدیریت مراکز اموزشی ما باید مدیریتی قوی باشد ،  چرا که اگر مدیر قوی بوده و بتواند با وزارتخانه‌ها ارتباط موثری داشته باشد ،  می‌تواند زیرساخت‌ها را نیز گسترش دهد. وی در ادامه تاکید کرد :  اقای روحانی به وعده‌اش عمل و کابینه را به سرعت معرفی کرد و پاسخ مجلس نیز سریع خواهد بود و هفته اینده صلاحیت‌ها بررسی خواهد شد و این سرعت عمل به نفع نظام است ،  چرا که رئیس جمهور و وزرای گذشته رفته‌اند و زیرمجموعه‌ها پاسخگو نیستند ؛  اما اگر دولت جدید سریع‌تر روی کار بیاید ،  کارها به روال طبیعی بازخواهد گشت. بزرگواری با بیان این که اقای روحانی اکنون رئیس جمهور همه مردم است و دلیلی برای مخالفت بدون سند و تیره شدن روابط دولت و مجلس نیست ،  گفت :  وقتی مردم رای داده‌اند و رهبری تنفیذ حکم کرده و مراسم تحلیف نیز برگزار شده ،  دیگر اقای روحانی‌ ،  رئیس جمهور همه ماست و سخنان مراسم تحلیف وی نیز عاقلانه و متین و با اقتدار بود. ما وی را اصولگرا می‌دانیم و بر مبنای اصولگرایی به عنوان نماینده مردم هر کجا ضعفی ببینیم ،  منتقد هستیم و از حقوق مردم دفاع می‌کنیم و نقاط قوت را نیز تایید می‌کنیم و بنا نداریم با تکیه بر شایعات ،  رابطه مجلس را با دولت را بد کنیم.