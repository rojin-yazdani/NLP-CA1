وزیر سابق نیرو به پیشنهاد رییس جمهور مبنی بربازگشت وی به دولت اشاره کرد و گفت : رئیس‌جمهور در ان پیغام گفته بود که اقای فتاح دوست داریم بمانی که من مجددا گفتم دوست دارم که در این میدان باشم و با بسیجیان محشور شوم .به گزارش ایلنا همایش تجلیل از 2 هزار پیشکسوت و رزمنده بسیجی وزارت نیرو به مناسبت هفته دفاع مقدس برگزار شد و در این مراسم از تعدادی رزمندگان دوران دفاع مقدس تقدیر به عمل امد. همچنین از پرویز فتاح به پاس خدمات چهار ساله وی در وزارت نیرو با اهدا لوح تقدیر شد .فتاح در این مراسم طی سخنانی با بیان خاطراتی از جنگ به تبیین تفکر بسیجی پرداخت و گفت :  راه بسیج ،  راه امام حسین است و امروز این راه از همیشه زنده‌تر است و ما همگی باید در راه بسیجی مومن باشیم .وزیر سابق نیرو در بخش دیگری از سخنان خود ضمن بیان اینکه مقام ،  پست و جایگاه برای انسان‌ها ماندگار نخواهد بود گفت :  پست و جایگاه برای کسی که در مسیر امامان باشد ارزشی ندارد و هرگز نگران از دست رفتن جایگاه و مقام خود نخواهد بود .وی همچنین به شرح دعوت مجدد رئیس‌جمهوری از وی برای حضور در هیات دولت پرداخت و گفت :  بعد ازوزارت خیلی به من پیشنهاد شد ولی من گفتم نه و می‌خواهم همین راه را ادامه بدهم. اقای رئیس‌جمهور وقتی به سفر نیویورک می‌رفت از داخل هواپیما به من زنگ زد و نزدیک به 15 دقیقه با هم صحبت کردیم .فتاح ادامه داد :  احمدی‌نژاد در این گفت‌وگو به من گفت که اقای فتاح می‌دانی که من تو را چقدر دوست دارم گفتم بله می‌دانم و سپس وی ادامه داد می‌خواهم در دولت بمانی که من در پاسخ به او گفتم این راهی است که رقم خورده پس اجازه بدهید ما در همین مسیر برویم .وی افزود :  این مکالمه به پایان رسید اما یک ساعت بعد پیغامی به من رسید که این پیغام از سوی رئیس‌جمهور به خلبان پرواز از خلبان پرواز به برج مراقبت و از برج مراقبت به دفتر ریاست‌جمهوری و سپس به من رسید. رئیس‌جمهور در ان پیغام گفته بود که اقای فتاح دوست داریم بمانی که من مجددا گفتم دوست دارم که در این میدان باشم و با بسیجیان محشور شوم.