72نفر از نمایندگان مجلس شورای اسلامی به وزیر ارتباطات و فناوری اطلاعات درخصوص پست بانک تذکر دادند .به گزارش خانه ملت از صحن علنی صبح روز یکشنبه امیدوار رضایی تذکر کتبی نمایندگان را قرائت کرد و گفت : ‌72 نفر از نمایندگان در تذکری وزیر ارتباطات و فناوری اطلاعات را در خصوص پست‌بانک مورد خطاب قرار دادند .محمدرضا حاجی اصغری میانه و علیزاده به وزیر بهداشت و درمان و اموزش پزشکی تذکری درخصوص علت کندی در احداث و تجهیز مرکز درمانی ترکمن جای دادند . یوسف نجفی مراغه تذکری به وزیر بهداشت و درمان و اموزش پزشکی در ارتباط با ارئه عدم احداث بیمارستان 96 تخت خوابی عجب شیر باتوجه به تامین اعتبار بیمارستان مذکور در قانون بودجه سال 89 کل کشور داد .این نماینده از وزیر راه و ترابری درخواست تسریع احداث کنارگذر مراغه را دارد . امین‌حسین رحیمی نماینده ملایر در تذکر کتبی خود وزیر امور اقتصادی و دارایی را مورد خطاب قرار داده و خواهان اجرای صحیح قانون مالیات بر ارزش افزوده در شهرداری‌ها است . علی میرخلیلی نماینده مردم میناب ،  رودان و جاسک وزیر کشور را مورد خطاب قرار داده است تا پیگیر ارائه خدمات زیرساختی میناب ،  رودان و جاسک و پشاگرد شود .همچنین این نماینده تذکری به رئیس جمهور درخصوص توجه به بخش بازرگانی در میناب و توجه به نیازمندی شهرستان پشاگرد داد .مرعشی نماینده مردم رودبار در مجلس در ارتباط با پوشش گازی شهری مایع بیرجند و بردسر در حوزه انتخابیه خود وزیر نفت تذکر داد .نماینده مردم رودبار در تذکر کتبی خود رئیس قوه مجریه کشور با مورد خطاب قرار دادن صدور اجرای طرح‌های عمرانی تربیت بدنی رودبار از مصوبات سفر دوم هیات وزیران را خواستار شد .جعفر قادری نماینده شیراز نیز در تذکر کتبی خوداز رئیس جمهور درخواست صدور دستور تسریع در اجرای مصوبات هیات دولت درخصوص کارخانه ITI شیراز شد . سیدجلال یحیی‌زاده نماینده مردم تفت و میبد در تذکر کتبی خوداز رئیس‌جمهور خواهان تسریع در اجرای سفر دوم هیات وزیران به استان نیرو به ویژه درخصوص ویژه کاشی و سرامیک میبد شد .همچنین صدور تسریع دستور در تامین بودجه خسارت ناشی از مشکلات خشکسالی در شهرستان بم راخواستار شد .مقدسی نماینده مردم بروجرد به وزیر اموزش و پرورش تذکر داد و درخواست اتخاذ تصمیم مناسب درخصوص مدیریت مدیران استان لرستان شد . یوسف قاسمی گولک نماینده مردم لاهیجان و سیاهکل وزیر بهداشت درمان و اموزش پزشکی را در تذکر کتبی خود خطاب قرار داد تا اقدام لازم برای تجهیز بیمارستان‌های سیاهکل دیلمان استان گیلان انجام شود . نادر قاضی پور نماینده مردم ارومیه و علیرضا محجوب نماینده مردم تهران ،  ری ،  شمیرانات در مجلس به وزیر کار و امور اجتماعی درخصوص اقدام لازم در جهت جلوگیری از وقع رخ داده در معابر کرمان تذکر دادند .این دو نماینده وزیر صنایع و معادن را مورد خطاب قرار دادند و خواهان اقدام لازم جهت یافتن اجساد و بقایای معدن کرمان شدند .شاپور پولادی نماینده مردم ایلام ،  ایوان ،  مهران ،  شیروان و چرداول به وزیر نفت در ارتباط با پرداخت حق معوقه کارگران پتروشیمی ایران تذکر اد .ضیاالله اعزازی ملکی نماینده مردم بناب به وزیر رفاه و تامین اجتماعی تذکر داد. این نماینده پیگیر صدور دفترچه برای قالیبافان شد. جلال یحیی زاده نماینده تفت ،  میبد در تذکر کتبی خود وزیر نفت را جهاد کشاورزی خطاب قرار داد و خواهان تسریع تامین سوخت مورد نیاز مرغداری‌ها و کشت گلخانه‌ای استان یزد شد .این نماینده به وزرای صنایع و معادن و نفت درخصوص ضرورت تجدیدنظر در قیمت سوخت کوره‌های اجرپزی و گاز مایع واحدهای تولید کاشی تذکر داد .فرهاد بشیری نماینده مردم پاکدشت به وزیر ارتباطات و فناوری اطلاعات درخصوص عدم پوشش تلفن همراه در روستاها و بخش‌های مرکزی پاکدشت تذکر داد .ولی اسماعیلی نماینده مردم گرمی و دشت مغان از وزیر نفت علت قرار گرفتن شهرستان گرمی در منطقه 3 شرکت ملی گاز ایران را پیگیری کرد .داریوش قنبری نماینده مردم ایلام ،  ایوان ،  مهران ،  شیروان و چرداول به وزیر نفت تذکر داد :  در تذکر خودخواهان جلوگیری واگذاری سهم 49 درصدی دولت از شرکت پتروشیمی ایران به بخش خصوصی شد .مهدی سنایی نماینده مردم نهاوند به وزیر نیرو درخصوص تامین اعتبار لازم جهت تکمیل نهر شعبان راج و ساماندهی نهر حوزه انتخابیه تذکر داد .حسین دهدشتی نماینده ابادان وزیر راه و ترابری را در تذکر کتبی خود مورد خطاب قرار داد و پیگیر تسریع در تعریض جاده ابادان ماهشهر باتوجه به حوادث مکرر شد .این نماینده به وزیر جهاد کشاورزی تذکری در ارتباط با تخصیص و تامین سوخت با قیمت عادلانه شناورهای صیادی به مجلس ارائه کرد .مهدی صادق نماینده مردم استانه اشرفیه به وزیر بازرگانی درخصوص ارائه توضیح واردات بیش از 600 هزار تن برنج خارجی در 6 ماهاول سال 89 تذکر داد .علی اصغر یوسف نژاد نماینده مردم ساری به رئیس جمهور درخصوص پیش بینی اعتبار لازم برای پروژه‌های مصوب سفر سوم دولت به استان مازندران در بوجه سال 90 به وزیر نفت سوخت مورد نیاز برای کشاورزان شهرستان ساری و وزیر راه و ترابری تامین اعتبارات مصوبات سفر سوم هیات دولت تذکر داد.