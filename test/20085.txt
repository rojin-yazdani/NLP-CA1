گویی ،  این نخستین بار و اگر اجل امان دهد و قسمت شود ،  اخرین بار است که زجرکشیدگان دردمند !  با دست‌اویز قرار دادن خبر ازادی ( مرخصی )  شهرام جزایری ،  چشمان خود را بسته و دهان را تا بی‌نهایت باز کرده و انچه خواسته‌ ،  نثار مسئولان نظام ،  به ویژه قوه قضاییه و در راس ان ،  ایت‌الله شاهرودی ،  ریاست ان می‌کنند. این در حالی است که هنوز چند ماهی از پایان دوره ریاست ایشان باقی نمانده و معلوم نیست ،  ایشان ابقا خواهد شد یا خیر ،  که چنین اهانت‌هایی را روا می‌دارند و در کنار ان ،  به تجلیل از حجت‌الاسلام و المسلمین ،  جناب اقای رئیسی ،  معاون اول قوه قضاییه می‌پردازند .به نظر نمی‌رسد ،  شخصیت والای جناب رئیسی نیز این هتاکی‌های روشن را تایید کند ،  چه ان که ایشان در عمر خود ،  همواره در خدمت نظام و انقلاب و تشکیلات قضایی و در طول منویات و برنامه‌های ایت‌الله شاهرودی حرکت کرده است. این مدح در باطن ذم ،  برازنده مقام بلندمرتبه ایشان نیست و چه بسا ،  اگر رئیس قوه قضاییه نیز دستوری مبنی بر ازادی شهرام جزایری داده باشد ،  هیچ گاه به خود اجازه اجرا نکردن یا لغو و یا جلوگیری از اجرای ان را نخواهد داد .معلوم نیست ،  جناب شریعتمداری با چه هدف و به صرف اخبار ساختگی و ناقص ،  رمانی را در ذهن متصور ساخته و با چیدن صغرا و کبرا ،  انچه مطلوب شخص او و برخی دوستان است ،  نتیجه‌گیری می‌کند ?  ! مسلما رئیس قوه قضاییه ،  نمی‌تواند ایین‌نامه‌ای را که برای دیگران لازم‌الاتباع است ،  خود ناقض ان باشد ؛  بنابراین ،  بدیهی است که هر محکومی دارای حقوقی است که قوانین و شرع مقدس ما  ( اگر به ان واقعا معتقد باشیم )  بر ما تکلیف کرده است و به موجب ان ،  هیچ کس را نمی‌توان از حقوق مقرره قانونی خود برحذر داشت یا از ان محروم کرد .همت والای ایت‌الله شاهرودی و اعتقاد راسخ وی به حبس‌زدایی ،  توجه و اهتمام جدی به امور زندانی و خانواده ایشان  ( بنا بر امار و اخبار منتشره از قوه قضاییه )  بر هیچ فرد روشن‌ضمیری پوشیده نیست و این محکوم اقتصادی که ضایعه‌ای را در مسئولین کشور به جا گذاشت  ( شهرام جزایری )  ،  نیز بسیاری از مجازات‌های خود را مدیون همین به اصطلاح دلسوزی‌های زجرکشیدگان دردمند !  می‌داند و مسلما اگر هیاهو و جنجال انان چنین موقعیتی را نه برای تشکیل پرونده و فرار او فراهم نمی‌ساخت ،  می‌توانست همانند دیگر زندانیان و محکومانی که دوران محکومیت خود را می‌گذرانند ،  از مزایا و حقوق قانونی خود بهره‌مند شود .حال این پرسش مطرح است که ایا دیگر زندانیان ،  ولو محکومان به حبس‌های طولانی و مجرمان از این نوع مقررات بهره نمی‌برند ? رئیس قوه قضاییه نیز بنا به تقاضای انان ،  دستور دادن مرخصی برابر مقررات را در استانه نوروز که ان هم مانند دیگر مناسبت‌ها و نیز سال‌های گذشته که حتی درخواست عفوشان از مقام معظم رهبری می‌شود ،  صادر می‌کند ؛  ولی در بررسی پرونده ،  مسئولان به این نتیجه می‌رسند که این مرخصی با لحاظ میزان جریمه و مدت زمان سپری شده حبس و نداشتن وثیقه منطبق با دستورالعمل‌ها و ایین‌نامه نیست که مراتب به استحضار شاهرودی می‌رسد .ایا ریاست قوه ،  بر دادن مرخصی و ازادی محکوم اصرار داشته است ?  ایا افرادی در این زمینه توبیخ و محاکمه و به دار مجازات اویخته شده و یا از کار برکنار شده‌اند و ده‌ها ایای دیگر ? به فرض دادن مرخصی بر خلاف ضوابط و مقررات ،  ایا معاون اول ایشان ،  می‌توانستد به گفته مخبران موثق شما ،  مانع از اجرای ان شوند و ایا چنین چیزی اصلا رخ داده است و یا صرفا برخاسته از تصورات غیرحقوقی ،  غیرمنطقی و ذهنی ان نویسنده محترم است ? ماجرای شهرام جزایری با همه تلخی‌ها و شیرینی‌های ان گذشت و او مرتکب هر جنایت و خیانتی شده بود ،  قانون بدون چشم‌پوشی بلکه با شدت هر چه تمامتر درباره او در حال اجراست و انانی که به هر عنوان به هر کس که خواسته افترا و تهمت زدند ،  ظاهرا به این نیز قانع نشده و نخواهند شد ،  چون به دنبال واقعیت‌ها نیستند و دلشان به حال نظام نسوخته ،  بلکه همواره در راستای منافع خود حرکت می‌کنند و اگر هم کم بیاورند ،  این تکانه‌های خود را به گردن گردانندگان انداخته و تغییر مسیر می‌دهند و با زیر پا گذاشتن همه معیارهای اخلاقی ،  مسئولان رده بالای قوه قضاییه را انگل‌های خطرناک می‌نامند و شمار انان را نیز بسیار دانسته و با افزودن سفرشان به شمال کشور و همچنین مسائلی چون پرداخت رشوه و باندهای مافیایی و امور غیرواقع که اگر خودشان نیز به ان منسوب باشند ،  خلاف حقیقت نیست حکایت از خبر یا نکاتی دارند که می‌طلبد در دستگاه عدلیه که امثال شهرام جزایری‌ها را خرد کرده و درس عبرتی شد برای سایر مفسدین اقتصادی ،  در برابر این گزافه‌گویی‌ها تا رسیدن به حقیقت و روشن شدن کل قضایا بایستند و این اهانت‌ها و نشر اکاذیب مسلم علیه تشکیلاتی را که چشم و چراغ نظام و رهبر است ،  تحمل نکنند .والسلام