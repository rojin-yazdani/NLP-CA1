خیلی‌ها بعد از ان مطلب که خرده گرفتند که این چه پیشنهادی است که داده‌ای  ?  دایی سایه‌ی کریمی را باتیر میزند ،  ان وقت بیاید از کریمی دفاع کند ?  شهروند - تحلیلگرئد  :  تازه از ان بیشتر ،  اورا به به پرسپولیس دعوت کند ? ان هم با اغوش باز ?  دایی به شدت کینه‌ای است و حالا بهترین زمان برای زدن کریمی نصیبش گشته  ،  همین که سکوت کند و چیزی ضد جادوگر نگوید هم از او بعید است ،  چه رسد به حمایت و دعوت  .خلاصه که می‌گفتند این تحلیل و این پیشنهاد از واقعیت به دور بوده و مطرح کردنش هم کار بیهوده‌ای بوده است . اما زمان گذشت و زمستان رفت و روسیاهی  … حالا مشخص شده که این تحلیل‌ها چقدر به واقعیت نزدیکند و به همین دلیل بیشتر از این به کنایه‌های زغال‌های معرکه نمی‌پردازم . می‌روم سراغ اصل ماجرا  : علی دایی پرافتخارترین بازیکن تیم ملی فوتبال ایران با حمایت قاطع و بی وقفه از علی کریمی  ،  تمام کارشناسان را حیرت زده کرد . اون نه تنها اخراج علی کریمی را محکوم کرد که این حرکت که موجب ریختن ابروی یک انسان و یک مومن شده را به شدت زیر سوال برد و گفت که ظلم بزرگی به علی کریمی شده است . او در گفت گوی‌های بعدی علی کرمی را بهترین بازیکن تاریخ ایران خواند و اعلام کرد که با اغوش باز پذیرای اعجوبه‌ی فوتبال ایران در پرسپولیس خواهد بود . این که دایی چگونه به این نتیجه رسید که این گونه خوب رفتار کند ،  اهمیت انچنانی ندارد  ،  مهم این است که دایی راه ورود به قلب مردم را در پیش گرفته است . این دایی با ان دایی که پیشتر از این بود خیلی تفاوت دارد  ،  او میخواهد مهربان باشد  ،  پهلوان باشد  ،  پهلوانی که مردم پهلوانش بدانند  ،  نه از ان جنس پهلوان پنبه‌ها که حالا مشخص شده ،  حتی قهرمانی‌های مدالی و زورهای زیادی شان هم  ،  به لطف با دوپینگ و یا دارو بوده است  !   -  و خدا چه خوب ،  سو استفاده گران از مقدسات عزیز مارا ،  رسوا می‌کند -   .همیشه دوست داشتم که دایی فراتر از پیروزی‌ها و شکست‌هایش ،  محبوب قلب مردم باشد  ،  مثل کریمی ومثل ساعی و مثل اسطوره‌ای تکرار نشدنی همچون جهان پهلوان غلامرضا تختی . رسیدن به تختی شاید رویایی محال باشد  ،  اما دایی می‌تواند یکی از محبوب ترین‌ها باشد  ،  حتی برای کسانیکه برفرض مثال مربیگری‌اش را قبول ندارند  ،  فقط کافیست او از این پس ،  همیشه اینچنین مهربان  ،  شریف ،  باگذشت و جوانمرد باشد .  من و شما هم باید درک کنیم که دایی در اغاز راه  اینگونه شدن است  ،  پس با او مدارا کنیم تا اندک اندک همانی شود که دوست داریم . مطمئنا روزی خواهد رسید که دایی انقدر در راه جوانمردی پخته شده باشد ،  که دیگر روبروی رسانه خودش از خوبی‌هایی که کرده نگوید . قدری مدارا کنیم  ؛  دایی ارزشش را دارد …