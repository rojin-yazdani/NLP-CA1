رسالت رقابت هوشمند عنوان سرمقاله روزنامه رسالت به قلم محمد کاظم انبارلویی است که در ان می‌خوانید : کمتر از 4 روز به برگزاری انتخابات دهمین دوره ریاست جمهوری باقی است ،  سراسر کشور رنگ انتخابات به خود گرفته است. همه مردم به نوعی درگیر مباحث مربوط به انتخابات شده‌اند. مناظرات تلویزیونی نقل محافل و مجالس شده است. تقریبا هر چهار گزینه مطرح به نوعی سلایق و علایق گوناگون را هم‌پوشانی داشته و دیگر سخنی از تحریم و تحریک به عدم شرکت در انتخابات شنیده نمی‌شود .حرف و حدیثهای انتخابات از زیر سقف خانه‌ها ،  مغازه‌ها ،  کارگاهها و مزارع فراتر رفته و هرشب خیابانها و میادین شهر را زیر سقف مشارکت حداکثری برده است. بدون شک ما در انتخابات 22 خرداد شاهد و ناظر یک انتخابات پرشور ،  پرهیجان و با حضور حداکثری خواهیم بود .افتاب یزد انچه کروبی نگفت !  عنوان سرمقاله روزنامه افتاب یزد است که در ان می‌خوانید ؛ مناظره شنبه شب میان مهدی کروبی و محمود احمدی‌نژاد را می‌توان بی‌نظیرترین برنامه تلویزیونی در سه دهه اخیر دانست. در این مناظره ،  هم ویژگی‌های مناظره هفته گذشته احمدی‌نژاد  -  موسوی مشاهده می‌شد و هم برای نخستین بار در چهار سال اخیر ،  کسی در برابر مردم سخنانی به احمدی‌نژاد گفت که پخش ان از بزرگ‌ترین رسانه حامی رئیس دولت نهم ،  قبلا به مخیله کسی هم خطور نمی‌کرد. البته صراحت لهجه و شجاعت بی‌نظیر کروبی در بیان دیدگاه‌های خود ،  توقعات بسیار بیشتری را در مخاطبان ایجاد نموده بود. در چنین شرایطی ،  تنها برخی از شیفتگان احمدی‌نژاد که هر نوع هم اوردی رسانه‌ای با او را غیرممکن می‌دانستند ،  برتری احمدی نژاد در مناظره را انتظار می‌کشیدند اما میلیون‌ها ایرانی  -  اعم از موافقان و مخالفان کروبی  -  لحظه شماری می‌کردند تا کروبی با شیوه مخصوص خویش ،  سرنوشت مناظره را مشخص کند. او تا حد زیادی در تحقق این ارزوی هموطنان ،  موفق بود اما به نظر می‌رسد برخی عوامل از جمله عدم مدیریت دقیق وقت ،  شیوه احمدی نژاد در انتقال اتهام افکنی‌ها به بخش پایانی مناظره و نیز برخی پایبندی‌ها که کروبی در مناظره به ان اشاره کرد ،  فرصت طرح بسیاری از مسائل را از او سلب کرد. اعتماد ملی بلوغ سیاسی عنوان سرمقاله روزنامه‌ی اعتماد به قلم مسعود سلطانی‌فر است که در ان می‌خوانید : گفته می‌شود در نظام‌های سیاسی توسعه یافته دنیا که یکی ،  دو قرن از استقرار دمکراسی در انها می‌گذرد بازیگران عرصه سیاسی ضمن رعایت و احترام به حاکمیت ملی و امنیت ملی کشورشان در صحنه‌های مختلف با یکدیگر به رقابت برخاسته و سعی در کسب قدرت ،  حفظ قدرت و بسط قدرت با استفاده از ابزارهای مدرن و رعایت حقوق و ازادی‌های شهروندان خود کنند .بدیهی است احزاب ،  رسانه‌های ازاد و مستقل و نهادهای مدنی و سازمان‌های غیردولتی به‌عنوان مهمترین ابزار در این راستا تلقی شده و مورد استفاده سیاستمداران در منازعات سیاسی قرار می‌گیرند .دنیای اقتصاد بازهم در مورد سرنوشت واردات عنوان سرمقاله روزنامه دنیای اقتصاد به قلم دکتر فرخ قبادی است که در ان می‌خوانید : پاسخ وزارت بازرگانی به مقاله سرنوشت واردات پس از انتخابات از این رو که پاسخی مبتنی بر امار و ارقام و استدلال‌های نظری بود ،  جای سپاسگزاری دارد .کاش این رویه به همه نهادهای دولتی تعمیم یابد و بحث‌های کارشناسانه جای جدل‌های بی محتوا و تهمت و افتراها را بگیرد که در ان صورت دست‌یابی به راهکارهای کم هزینه‌تر و کارامدتر برای مقابله با چالش‌های اقتصادی قطعا اسان‌تر خواهد بود .در جوابیه وزارت بازرگانی نکات مبهم و قابل بحثی وجود داشت که نیاز به توضیح بیشتر و ابهام زدایی دارد ،  به ویژه انکه همین نکات در سخنان وزیر محترم بازرگانی نیز ،  در جلسه صبحانه اتاق تهران که چندی قبل برگزار شد ،  مورد تاکید قرار گرفته بودند. به اختصار به این نکات می‌پردازیم.