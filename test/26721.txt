رئیس مرکز پژوهشهای مجلس شورای اسلامی گفت :  برخی از ما ایراد می‌گیرند که چرا مدام از احمدی‌نژاد انتقاد می‌کنید باید به این افراد گفت که ما با ملت و قانون اساسی عهد بسته‌ایم ان جایی که باید از دولت پشتیبانی کنیم حتما این کار را می‌کنیم و انتقادات خود را نیز به موقع بیان می‌کنیم بنابراین نباید از ما خرده بگیرید.به گزارش خبرنگار مهر احمد توکلی رئیس مرکز پژوهشهای مجلس روز پنجشنبه در جمع اعضای جامعه روحانیت مبارز شهرری بااشاره به اهمیت تولید ملی اظهار داشت :  اگر می‌خواهیم کشور را نجات دهیم باید تولید ملی را تقویت کنیم ضمن انکه مقام معظم رهبری امسال را به عنوان سال تولید ملی نامگذاری کردند.وی در ادامه به بیماری هلندی در اقتصاد اشاره کرد و افزود :  اولین بودجه‌ای که احمدی نژاد در سال 84 بست این موضوع  ( بیماری هلندی )  دیده می‌شد از این رو بنده به همراه اقایان نادران و خوش چهره در جلسه‌ای که تیم اقتصادی دولت حضور داشتند شرکت کردیم و در ان جلسه من به موضوع بیماری هلندی پرداختم.رئیس مرکز پژوهشهای مجلس گفت :  احمدی نژاد از سخنان من استقبال کرد اما در عین حال گفت :  ما می‌توانیم با تدبیر و با مدیریت این موضوع را پیگیری کنیم. همچنین در ان جلسه اقای داوودی معاون اول دولت نهم خطاب به بنده گفت :  بهتر است که شما اعتماد کنید که من قبول نکردم.توکلی ادامه داد :  این موضوع باعث ان شد که تورم از سال 85 بالا رفت والان نیز موضوع هدفمند کردن یارانه‌ها مطرح شده است.این اقصاددان با بیان اینکه دولت به صورت کامل نتوانست موضوع یارانه‌ها را دنبال کند افزود :  ان قیمتی که باید به بخش تولید داده می‌شد داده نشد و این جای انتقاد دارد .رئیس مرکز پژوهشهای مجلس ادامه داد :  البته برخی مدام از ما ایراد می‌گیرند که چرا مدام از احمدی نژاد انتقاد می‌کنید باید به این افراد گفت که ما به ملت و قانون اساسی عهد بسته‌ایم ان جایی که باید از دولت پشتیبانی کنیم حتما این کار را می‌کنیم و انتقادات خود را نیز به موقع بیان می‌کنیم بنابراین نباید از ما خرده بگیرید.وی گفت :  انتقادهایی که مطرح می‌شود برای کمک به دولت است.توکلی افزود :  اگر خدا بخواهد و وارد مجلس نهم شویم همین راه را ادامه خواهیم داد و هر جا لازم باشد نقد می‌کنیم و نقد را فراموش نمی‌کنیم.