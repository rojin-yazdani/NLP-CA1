در حالی که کارشناسان خواستار جلوگیری از فعالیت دلالان خودروهای تصادفی هستند ،  رییس مرکز شماره‌گذاری پلیس راهور نیز خواستار هوشیاری مردم در این رابطه شده است. البته کارشناسان از ضرورت اقدام عملی در این زمینه می‌گویند.به گزارش خبرنگار ایسنا ،  مدت مدیدی است که کسب و کار پررونق اما سیاهی به عنوان خرید خودروهای تصادفی ،  تعمیر سطحی و غیر اصولی و در نهایت فروش این خودروها به عنوان خودروی بدون تصادف و بدون رنگ ؛  در کشور در جریان است.این موضوع سال گذشته مورد توجه رسانه‌ها قرار گرفت و کارشناسان خواستار اتخاذ تدابیری برای شکستن چرخه خرید و فروش خودروهای تصادفی و جلوگیری از تبعاتی چون به خطر افتادن جان شهروندان شده بودند.در حال حاضر برخی از خودروهای چپی که باید تعمیر اساسی و تعویض اتاق شوند ،  توسط دلالان خریداری و به وسیله صافکاران ماهر ،  به صورت سطحی سرهم‌بندی می‌شوند. صافکاران هم البته در مواردی کم اورده و حریف اتاق از بین رفته خودرو نمی‌شوند. اینجاست که ناچار بخش‌هایی از اتاق خودرو را برش داده  ( جدا کرده )  و بخش جدیدی را به ان جوش می‌دهند ،  کاری که ایمنی خودرو را بیش از پیش کاهش می‌دهد.در این شرایط رئیس مرکز شماره‌گذاری پلیس راهنمایی و رانندگی از خریداران خودرو خواسته هنگام خرید خودروهای دست دوم ،  از اصالت خودرو و دو تکه نبودن بدنه ان مطمئن شوند.سرهنگ سعید خاطرنشان کرده که خودروهایی که تصادف می‌کنند و نیاز است که نیمه اتاق از چرخهای عقب به جلو و یا از چرخ‌های جلو به عقب تعویض شود حتما باید برای رعایت استانداردها ،  اتاق را به صورت کامل تعویض و مجوزهای لازم را از پلیس راهور ناجا دریافت کنند. وی هشدار داده که در صورتی که این امر اجرایی نشود و مالک خودرو تنها برای تعویض بخش صدمه دیده اقدام کند ،  پلیس در زمان تعویض پلاک مجوزی برای این خودروها صادر نمی‌کند.در این زمینه رییس انجمن ملی حمایت از حقوق مصرف‌کنندگان در گفت‌وگو با ایسنا با بیان اینکه ورود پلیس به این موضوع به هر حال قدم مثبتی است ،  خاطرنشان می‌کند :  با این حال هشدار کافی نبوده و باید ساز و کارهای لازم اندیشیده شود تا بساط دلالان خودروهای تصادفی به صورت ریشه‌ای جمع شود.محمد جعفری با بیان اینکه پلیس می‌تواند به راحتی با راه‌اندازی سامانه ثبت اطلاعات خودروهای تصادفی ،  از ورود انها به چرخه خرید و فروش سیاه جلوگیری کند ،  خاطرنشان می‌کند :  با راه‌اندازی این سامانه ،  مالکان خودروهای تصادفی باید برای هرگونه تعمیر خودرو نظر کارشناسان پلیس را جویا شوند. در ان صورت دیگر نمی‌توان خودروهای چپی را به صورت سطحی و غیر اصولی تعمیر کرده و به عنوان خودروی بی‌رنگ ،  به مصرف‌کنندگان فروخت.