ثبت سفارش واردات سیب‌های امریکایی از سوی یکی از شرکت‌های خصوصی واردکننده میوه انجام گرفته است .روزنامه خبر دز شماره امروز خود نوشت :  سیب‌های امریکایی از بندر شهید رجایی وارد ایران شد. پس از واردات مشکوک پرتقال‌های اسرائیلی که دلیل واردات ان در نهایت مشخص نشد و اعلام شد که این اسرائیلی نبوده است و فقط نام و نشان اسرائیل با تقلب روی ان حک شده بود ،  این‌بار نوبت به واردات سیب‌های قرمز امریکایی رسید .سیب‌های وارد شده از نوع قرمز و مرغوب هستند و روی برچسب ان بارکد و نشان ایالات متحده امریکا USA حک شده است. سیب‌ها رد دلیسیوس نام دارند و کد تجاری 4015 روی ان درج شده است .فعالان بازار میوه در جنوب کشور می‌گویند :  سیب‌های وارداتی از بهترین نوع سیب‌ها هستند که البته نمونه مشابه ان در ایران هم برداشت می‌شود. سیب‌های امریکایی از بندر شهید رجایی ،  که بزرگترین بندر بارگیری کشور است وارد ایران شده ،  اما هنوز به طور دقیق معلوم نیست که ایا از بنادر دیگر هم این نوع سیب وارد شده است یا خیر .هفته گذشته بزرگترین کشتی کانتینری جهان به ظرفیت14 هزار TEU کانتینر در کنار ترمینال شماره دو بندر شهید رجایی پهلوگیری کرد و از همان لحظه عملیات تخلیه و بارگیری بیش از 5500 TEU کانتینر توسط شرکت تایدواتر اغاز شد .کشتی MSC BEATRICE متعلق به خطوط کشتیرانی MSC سوئیس پس از انجام عملیات تخلیه و بارگیری در بندر دبی ساعت 9 صبح روز جمعه دو هفته گذشته در لنگرگاه بندر شهید رجایی لنگر انداخت و پس از ان در ساعت 14 روز بعد ان موفق به پهلوگیری در ترمینال جدید بندر شهید رجایی شد. با ورود این کشتی به بندر شهید رجایی به سرعت عملیات تخلیه و بارگیری کانتینرهای این کشتی با استفاده از شش دستگاه گنتری کرین سوپر پست پاناماکس اغاز شد .محموله 150 تنی سیب امریکایی به احتمال زیاد از طریق همین کشتی به ایران امده است ،  اما از انجایی که ناظران و بازرسان وزارت بازرگانی نظارتی بر پهلوگیری این کشتی و محتویات کانتینرها نداشته‌اند ،  سیب‌های قرمز امریکایی به راحتی در جعبه‌های انبوه وارد بندر شهید رجایی شده‌اند و سپس برای توزیع به شهرهای مختلف منتقل گشته‌اند .حجم واردات این محصول 130 تا 150 تن تخمین زده شده است که بخشی از این حجم در بازار میوه کشور توزیع شده و مابقی ان در سردخانه‌ها محفوظ است تا یک ماه دیگر و در ایام ماه رمضان با قیمتی بالغ بر 3000 تومان در هر کیلو توزیع شود .ثبت سفارش واردات سیب‌های امریکایی از سوی یکی از شرکت‌های خصوصی واردکننده میوه انجام گرفته است و وزارت بازرگانی و گمرک نیز با ان موافقت کرده‌اند .در حال حاضر ایران تجارت مستقیم و رسمی با ایالات متحده ندارد اما کالای امریکایی در ایران موجود است که معمولا مبادی ورودی ان مشخص نیست .گفته می‌شود اجازه واردات برخی کالاهای پرمشتری در ایران به طور محدود در اختیار عده‌ای قرار می‌گیرد ،  در نتیجه رقابت شدیدی برای به دست اوردن مجوز واردات این‌گونه کالاها وجود دارد .واردات انبوه سیب‌های امریکایی در حالی صورت می‌گیرد که سیب‌های تولیدی کشاورزان ایرانی به دلیل دلالی در بازار میوه و مقرون به صرفه نبودن تولید میوه در ایران ،  روی دستشان مانده است و برخی از کشاورزان نیز روی به شغل‌های دیگری اورده‌اند که شاید یکی از دلایل کاهش تولید سیب در کشور همین امر باشد .این در حالی‌است که وزارت بازرگانی و وزارت کشاورزی همواره بر حمایت خود از کشاورزان تاکید دارند اما در عمل ،  سیب ،  نه تنها از لبنان و پاکستان که از امریکا وارد کشور می‌شود و دلارهای نفتی ایران تا ان‌سوی جهان برای واردات سیب می‌رود .گندم و فرش و حالا سیباز جمله محصولاتی که تاکنون بین ایران و امریکا مورد مبادله و تجارت قرار می‌گرفت ،  زعفران ایرانی ،  پسته ،  فرش و گندم بود که حالا از سوی امریکا سیب هم وارد کشور شده است و در عمل این محصول نیز به لیست کالاهای مورد مبادله دو کشور اضافه شد .اما یکی از شاخص‌ترین محصولاتی که در دو سال گذشته مورد مبادله دو کشور قرار گرفت ،  گندم بود. در فصل جاری خرید و فروش گندم ،  ایران به یکی از خریداران عمده گندم امریکا تبدیل شده است ؛  هر چند که با توجه به تنش سیاسی دو کشور ،  بعید به نظر می‌رسد که ایران بدل به خریدار همیشگی گندم از امریکا ،  بزرگ‌ترین صادرکننده گندم دنیا شود .ایران برای نخستین بار طی 26 سال گذشته برای وارد کردن بیش از یک میلیون تن گندم امریکا ثبت نام کرده‌است که ارزش ان حدود 350 میلیون دلار براورد می‌شود. این درخواست‌ها در طول هفته‌های متمادی و به تدریج ارائه شده است. دلیل ان هم خشکسالی است که احتمالا تولید گندم در ایران را کاهش خواهد داد. گفته شده است که دولت انتظار دارد امسال چهار تا شش میلیون تن گندم از خارج وارد کند .هم‌چنین بر اساس اعلام منابع غربی این اولین بار بعد از انقلاب سال 57 است که ایران از امریکا گندم خریداری می‌کند. قبل از انقلاب ،  به گفته وزارت کشاورزی امریکا ایران سالانه بین 150 هزار تا 3 / 1 میلیون تن گندم از امریکا وارد می‌کرد .رکوردزنی حجم صادرات کالا از امریکا به ایرانبراساس گزارش دولت امریکا حجم صادرات کالا از این کشور به ایران به بیشترین حد طی 10 سال گذشته رسیده است. براساس امار رسمی دولت امریکا ،  حجم صادرات کالا از امریکا به ایران در ماههای گذشته ناگهان افزایش یافته است. در ماه ژانویه گذشته ،  ارزش دلاری کالاهای امریکایی صادر شده به ایران از 32 میلیون دلار گذشت .این حجم صادرات به ایران در 10 سال اخیر بی‌سابقه بوده است. این در حالی است که در ماه‌های گذشته تنش در روابط ایران و امریکا افزایش یافته است .با مقایسه امار ژانویه سال گذشته با مدت مشابه سال جاری میلادی مشخص می‌شود که حجم صادرات کالا به ایران تا حدود 400 درصد افزایش یافته است .سیر صعودی ارزش صادرات کالا به ایران ،  از ماه سپتامبر 2007 میلادی اغاز شده است. در این ماه ارزش کالاهای صادراتی امریکا به ایران ناگهان از 6 / 6 میلیون دلار به 20 / 8 میلیون دلار رسیده است .افزایش 6 برابری واردات میوه در دولت نهمدر 4 سال گذشته نسبت به چهار سال دولت هشتم واردات میوه و خشکبار شش برابر شده است. طی سال‌های 87 - 83 واردات انواع میوه و خشکبار در مجموع پنج میلیون و 558 هزار و 988 تن به ارزش یک میلیارد و 876 میلیون و 722 هزار دلار گزارش شده است که نسبت به چهار سال دولت هشتم 519 درصد به لحاظ وزن و 534 درصد به لحاظ ارزش افزایش و رشد 6 برابری را نشان می‌دهد .واردات مرکبات در سال 84 کلید خورد اما در سال 84 محصول پرتقال ،  نارنگی ،  لیمو ،  مرکبات تازه یا خشک کرده ،  انگور و سیب تازه به مجموع واردات میوه اضافه شد و با حجم 53 هزار و 578 تن به ارزش 22 میلیون و 620 هزار دلار جمع واردات این محصولات به 575 هزار و 67 تن به ارزش 181 میلیون و 545 هزار دلار رسید .واردات مرکبات در سال 85 هم ادامه یافت و محصول گریپ‌فروت ،  موز ،  میوه‌های سخت‌پوست و مخلوط میوه‌های خشک کرده هم به جمع دیگر محصولات وارد شد و در مجموع 683 هزار و 369 و در سال 86 ،  873 هزار و 615 تن به ارزش 289 میلیون و 495 هزار دلار واردات انجام شد .سال 87 رکورددار واردات میوهشاه‌بلوط ،  انجیر ،  خربزه ،  هلو و توت‌فرنگی نیز محصولاتی بودند که در سال 87 واردات ان اغاز شد و رکورد واردات میوه و خشکبار در این سال در مقایسه با هشت سال گذشته زده شد. واردات میوه در سال گذشته به سه میلیون و 426 هزار و 937 تن به ارزش یک میلیارد و 185 میلیون و 894 هزار دلار رسید.