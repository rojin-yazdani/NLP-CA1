همزمان با تغییر تصاعدی و لحظه‌ای قیمت کالاها و خدمات ،  قیمت تمام شده واحدهای مسکن مهر نیز افزایش یافته است. به گزارش روزنامه قدس برخی اعضای تعاونیهای مسکن مهر می‌گویند :  قیمت تمام شده یک واحد مسکونی در سال جاری نسبت به سال گذشته رشد عجیبی داشته و برای ساخت هر واحد مسکونی باید مبلغ بیشتری پرداخت کنیم. این عده افزایش قیمت تمام شده هر مترمربع واحدهای مسکونی مهر را توجیه مسؤولان مربوط به دلایلی از جمله افزایش نرخ مصالح و دستمزدها در سال جاری عنوان می‌کنند.یکی از اعضای تعاونی‌های مسکن مهر استان که خواست نامش در گزارش درج نشود با اشاره به اینکه زمینی که برای ساخت واحد مسکونی مهر از سوی تعاونی مربوط اختصاص یافته و در شهر گلبهار واقع است در مرحله فوندانسیون قرار دارد و فعلا در همین مرحله نیز مانده است ،  اظهار داشت :  مسؤولان تعاونی مربوط می‌گویند که امسال نرخ مصالح ساختمانی مانند تیراهن ،  گچ ،  موزائیک ،  سیم کشی ساختمان و برخی اقلام مورد نیاز فعالیتهای ساختمانی و عمرانی افزایش یافته و به همین دلیل باید مبلغ بیشتری برای ادامه کار پرداخت کنیم.افزایش قیمت تمام شدهوی افزود :  به عنوان مثال اگر قیمت تمام شده یک مترمربع واحد مسکونی مهر در سال گذشته 300 هزار تومان بوده امسال به 350 هزار تومان رسیده است که این مساله باید پیگیری شود.یکی دیگر از اعضای تعاونی‌های مسکن مهر نیز که خود را نورایی معرفی می‌کند ،  با بیان اینکه دلیل افزایش قیمت ساخت از سوی مسؤولان تعاونی مربوط که ما در ان عضو هستیم ،  افزایش قیمت مصالح و دستمزدها عنوان شده است ،  خاطرنشان کرد :  کار ساخت واحدهای مسکونی ما با تاخیر همراه است چرا که نرخ مصالح و ابزار مورد نیاز فعالیتهای مرتبط با ساخت و ساز روند تصاعدی به خود گرفته و این یکی از مشکلات اجرایی پروژه است.وی با اشاره به اینکه نرخ تمام شده یک واحد مسکونی مهر در قرقی یا گلبهار مشخص شده است ،  اما افزایش هزینه‌ها قیمت نهایی را نیز افزایش می‌دهد ،  خاطرنشان کرد :  مسؤول مربوطه که پروژه ساختمانی مربوط به ما را پیگیری می‌کند دلیل افزایش نرخ تمام شده را افزایش دستمزد و هزینه ساخت و ساز بیان می‌کند که این مساله در روند اجرای پروژه و فعالیتهای عمرانی اخلال ایجاد کرده است.وی از مسؤولان خواست برای این مساله چاره اندیشی کنند تا این واحدهای مسکونی که با هدف ایجاد سرپناه برای اقشار ضعیف و کم‌درامد پایه‌گذاری شده با قیمت مناسب به دست انها برسد و برای این قشر که در مضیقه مالی هستند ،  مشکلاتی ایجاد نکند.ماههاست کار رها شدهعضو یکی از تعاونی‌های مسکن مهر استان نیز که خواست نامش عنوان نشود با بیان اینکه تعاونی مسکن مهر مربوط به ما ماههاست که کار را رها کرده ،  تصریح کرد :  دلیل این تاخیر طولانی مدت ایجاد هزینه‌های گزاف و نرخ لحظه‌ای کالاها و خدمات مرتبط با صنعت ساختمان اعلام شده ،  اما باید پرسید که تکلیف برخی اعضای تعاونی‌های مسکن مهر چه می‌شود و انها باید تا چه زمان منتظر تحویل واحدهای خود باشند.وی با اشاره به اینکه با توجه به بضاعت مالی ما امکان فراهم کردن بودجه اضافی برای پرداخت به تعاونی مسکن مهر مورد نظر مقدور نیست ،  افزود :  در سال جدید قیمت اعلام شده از سوی سازنده واحدهای مسکونی بیش از نرخ سال گذشته است که اگر پرداخت این مبلغ برای من مقدور باشد ،  برای برخی دیگر از اعضا مقدور نیست و به همین دلیل کار لنگ می‌ماند.مرتضوی مسؤول روابط عمومی اداره کل راه و شهرسازی خراسان رضوی نیز در خصوص افزایش قیمت تمام شده واحدهای مسکونی مهر در سال جاری و چگونگی اعلام این مساله به متقاضیان تصریح کرد :  وزارت راه و شهرسازی هر ساله قیمتی را برای ساخت واحدهای مسکونی مهر اعلام می‌کند که انبوه سازان نباید از این قضیه عدول کنند.وی افزود :  اما اگر در قراردادهای فی مابین متقاضی و سازنده واحدهای مسکن مهر قراردادی مانند اضافه کردن ایتمهایی مانند پارکینگ ،  انباری ،  لوکس سازی و یا موارد دیگر قید شده باشد ،  این تخلف محسوب نمی‌شود و متقاضی موظف است بر اساس قرارداد هزینه ساخت را پرداخت نماید ،  چرا که برخی از این موارد جزو شرایط مسکن مهر نیست و این هزینه‌ها نیز در قیمت تمام شده واحد مسکونی تاثیر می‌گذارد.وی خاطرنشان کرد :  از سوی دیگر ممکن است برخی مدیران تعاونی‌ها و یا سازنده بلند پروازی کند و نرخ واحد مسکونی را بیش از قیمت قرارداد  ( به دلیل افزایش هزینه‌های دیگر )  بالا ببرد که در این صورت خود سازنده باید پاسخگو باشد.مرتضوی اظهار داشت :  سال 76 که اغاز پروژه‌های مسکن مهر بود ،  وزیر مسکن و شهرسازی در ان زمان اعلام کرد که اگر واحد مسکونی تا مرحله سفتکاری نیز رسید پایان کار ملک و واحد مسکونی صادر شود تا مردم اطمینان حاصل کنند که چهار دیواری برای خود دارند.وی افزود :  اما برخی سازندگان ایتمهایی را اضافه کردند که در قیمت یک واحد مسکونی تاثیرگذار بود و به همین دلیل نرخ‌ها کمی تغییر پیدا کرد.قیمت پایین مانع مقاوم سازی نشودوی با بیان اینکه قیمت پایین مسکن مهر نیز نباید منجر به ان شود که سازندگان استانداردها و مقاوم سازی را رعایت نکنند ،  تصریح کرد :  هر ساله شاهد گرانی‌ها و افزایش قیمت کالا و خدمات هستیم و به تبع نرخ هزینه‌های ساختمانی و قیمت مصالح نیز افزایش می‌یابد و افزایش قیمت هر مترمربع واحد مسکن مهر نیز از این افزایشها مستثنا نیست.وی روند افزایش در این بخش را معقول و منطقی دانست و خاطرنشان کرد :  اما ما با انبوه سازان از صفر تا 100 یک واحد مسکونی در هر سال قرارداد می‌بندیم و به عنوان مثال به سازنده می‌گوییم که امسال از متری 350 هزار تومان نرخ یک مترمربع واحد مسکونی به 360 هزار تومان تغییر کند و سازنده نیز حق ندارد ،  بیش از نرخ مصوب افزایش در قیمت تمام شده داشته باشد.وی با اشاره به اینکه علت افزایش قیمت در تعاونی‌های مسکن مهر نیز باید از سوی خود انها پاسخ داده شود ،  گفت :  برخی علت افزایش هزینه‌ها نیز به عدم مدیریت پروژه برمی‌گردد و به عنوان مثال اگر یک مدیر پروژه نتواند با توجه به هزینه‌هایی که از متقاضیان و اعضا گرفته پروژه و عملیات عمرانی را مدیریت کند و یا اقلام و کالاهای مورد نیاز را برای ساخت و ساز دپو کند ،  طبعا با توجه به نوسان شدید قیمتها در بازار ،  هزینه یک پروژه نیز افزایش یافته و این مساله در روند اجرای کار مشکلاتی را به وجود می‌اورد.مسؤول روابط عمومی اداره کل راه و شهرسازی خراسان رضوی به کار بردن مصالح درجه یک و عالی در ساخت واحدهای مسکونی مهر را نیز در افزایش هزینه‌ها بی‌تاثیر ندانست و اظهار داشت :  بر اساس قراردادی که میان سازنده و متقاضی مسکن مهر وجود دارد ،  اگر کتبا قرارداد قید شده و هزینه‌ها نیز مشخص باشد و در صورتجلساتی که نوشته می‌شود موارد قرارداد قید شده باشد ،  سازنده نمی‌تواند تخلف کند و هر گونه افزایش هزینه‌های بیش از سقف قرارداد را باید خود وی پاسخگو باشد ،  اما بحث سومدیریت مساله دیگری است.وی با بیان اینکه اگر در بحث انبوه سازان سازمان راه و شهرسازی تخلفی صورت گرفته باشد ما پاسخگو هستیم و هر شکایتی که به این سازمان ارایه شود به مراجع مربوطه ارجاع داده می‌شود تا نسبت به حل و فصل ان اقدام شود.وی خاطرنشان کرد :  هزینه‌های ساخت مسکن مهر در سال جاری افزایش یافته ،  اما هنوز قیمتها از سوی وزارتخانه به ما اعلام نشده است.