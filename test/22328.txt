سرمربی تیم فوتبال شاهین بوشهر گفت :  شاهین روی قلبم حک شده و امده‌ام با تمام توان به این تیم خدمت کنم .به گزارش ایسنا ،  محمود یاوری پس از تساوی تیم فوتبال شاهین بوشهر مقابل پرسپولیس در هفته‌ی ششم رقابت‌های لیگ برتر در نشست بعد از این مسابقه اظهارکرد :  بازیکنان ما با عشق و علاقه در این تیم بازی می‌کنند و در این مسابقه بسیار عالی بودند. انها در وظایفی که به عهده‌شان سپرده بودم ،  فوق‌العاده عمل کردند و خودشان بودند. به انها گفته بودم اگر توجهی به نام بزرگ پرسپولیس نکنید و خودتان باشید می‌توانید از این بازی امتیاز بگیرید .وی افزود :  فکر می‌کنم با توجه به اینکه شاهین دیرتر از سایر تیم‌های لیگ برتر به این مسابقات راه یافته است حمید کللی‌فر سرمربی پیشین این تیم فرصتی برای انجام تمرینات بدنسازی نداشت بنابراین ما باید از الان تمرینات بدنسازی را تا چندین هفته در کنار تمرینات تاکتیکی انجام دهیم. من به شاهین علاقه دارم و نام این تیم بر روی قلبم حک شده است. با تمام عشق به این تیم امده‌ام و با تمام تلاش به ان خدمت می‌کنم .یاوری درباره عملکرد پرسپولیس در این بازی نیز تصریح کرد :  پرسپولیس شرایط خوبی ندارد و هوادارانش بدانند که این تیم پرسپولیس سال‌های گذشته نیست و قدرت پیشین را ندارد. این مساله را به وضوح می‌دانستم و قبل از بازی هم طی مصاحبه‌ای به ان اشاره کرده بودم. خوشحالم که بازیکنان شاهین به رغم تجربه‌ی کمی که داشتند ،  توانستند از این بازی امتیاز بگیرند.