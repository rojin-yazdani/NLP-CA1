تحقیقات کاراگاهان برای دستگیری این باند هشتم فروردین‌ماه شروع شد. نخستین شاکی صاحب رستورانی بود که هنوز افتتاح نشده بود و دزدان دست به سرقت میلیونی از انجا زده بودند. این مرد به ماموران گفت : ‌صبح امروز وقتی به رستورانم رفتم ،  متوجه شدم که دزدان به انجا دستبرد زده و همه اموال و تجهیزات داخل رستوران را ازجمله ده‌ها تخته قالیچه ،  وسایل اشپزخانه و حتی ظروفی که هنوز از انها استفاده نشده بود دزدیده‌اند. با شکایت این مرد پرونده در اختیار پایگاه دوم پلیس اگاهی تهران قرار گرفت و تحقیقات برای شناسایی و دستگیری دزدان شروع شد.از انجا که در نزدیکی رستوران مورد نظر بانک و مغازه‌هایی مجهز به دوربین مداربسته وجود داشت ماموران به بررسی تصاویر ضبط شده پرداختند و در این میان به تصاویری از دزدان دست یافتند. این تصاویر از سوی تیم تحقیق تجزیه و تحلیل شد تا اینکه در نهایت یکی از دزدان که از اراذل و اوباش منطقه حصارک پونک به نام محمد بود شناسایی شد.تحقیقات نشان می‌داد که او و همدستانش در نیمه‌شب وارد رستوران شده و از انجا سرقت کرده‌اند. با شناسایی محمد ماموران به جست‌وجو برای یافتن ردی از او پرداختند و در نهایت متوجه شدند که وی قصد دارد بیش از 20تخته قالیچه سرقتی را به مبلغ پایین یک میلیون و 500هزار تومان بفروشد. وقتی محل انجام معامله شناسایی شد ،  ماموران انجا را محاصره کردند و در نهایت این مرد 4روز پس از سرقت دستگیر و محموله قالیچه از او کشف شد. سارق جوان که چاره‌ای جز اعتراف نداشت به سرقت با همدستی 2 نفر از دوستانش که انها نیز از اراذل و اوباش منطقه حصارک پونک هستند به نام‌های مهراب و حسین اعتراف کرد.طولی نکشید که مخفیگاه این دو سارق نیز شناسایی شد و با دستگیری انها مقداری از اموال سرقتی کشف و ضبط شد. متهمان در بازجویی‌ها به سرقت از رستوران اعتراف کردند و گفتند که بخش عمده‌ای از اموال سرقتی را که تجهیزات نو و استفاده نشده رستوران بوده به‌عنوان ضایعات به مبلغ 500هزار تومان فروخته‌اند که بلافاصله فرد خریدار اموال مسروقه نیز دستگیر و تمامی اموال از او کشف شد.سرهنگ داوود مرادی ،  رئیس پایگاه دوم پلیس اگاهی تهران با بیان این خبر گفت :  بررسی‌ها نشان می‌دهد که هر سه‌متهم به مصرف موادمخدر از نوع شیشه اعتیاد دارند و برای تامین هزینه خرید موادمخدر دست به سرقت زده‌اند. انها اعتراف کردند که علاوه بر رستوران مورد نظر به چند رستوران دیگر نیز دستبرد زده‌اند و شگردشان اینگونه بوده که در نیمه‌های شب ،  زمانی که رستوران تعطیل بود وارد انجا شده و همه لوازم باارزش داخل رستوران را سرقت می‌کردند. سرهنگ مرادی ادامه داد :  برای هر سه‌متهم قرار قانونی صادر شده و تحقیقات تکمیلی از انها ادامه دارد.