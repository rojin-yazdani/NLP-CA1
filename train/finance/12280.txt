رئیس سازمان استاندارد و تحقیقات صنعتی ایران با اشاره به توقف تولید خودروهای سایپا 141 و پژو RD به علت رعایت نشدن استانداردهای51 گانه گفت : از این پس کیفیت خودروهای دارای گواهی نامه استاندارد نیز به طور مستمر به ویژه از نظر موفقیت در تست تصادف ارزیابی می‌شود. نظام الدین برزگری در مصاحبه اختصاصی با خبرنگار واحد مرکزی خبر افزود : از این پس گروههای کارشناسی ویژه  ،  علاوه بر بازرسی مستمر خط تولید  ،  محصول نهایی خودروسازان را نیز در ازمایشگاههای داخلی و خارجی بررسی می‌کنند.وی گفت :  در صورت رعایت نشدن کامل استانداردهای 51 گانه از شماره گذاری خودرو جلوگیری می‌شود.برزگری درباره علت تاخیر در ارائه گزارش اقدامات خودروسازان در رعایت کامل استانداردهای اجباری 51 گانه با توجه به گذشت حدود 10 روز از پایان مهلت تعیین شده سازمان استاندارد گفت  :  برخی خودروسازان از چند ماه پیش مدارک و مستندات لازم را ارائه کردند و پس از بررسی  ،  گواهی‌های لازم به انها داده شد اما برخی نیز در اخرین روزهای مهلت تعیین شده مستندات خود را ارائه کردند که بررسی انها چند روز طول کشید.وی افزود :  پس از بررسی مستندات خودروسازان مشخص شد به جز خودروی سایپا 141 و پژو ار. دی بقیه خودروها توانستند استانداردهای 51 گانه را اعمال کنند.رئیس سازمان استاندارد و تحقیقات صنعتی ایران گفت  :  خودروسازان کوچک در کشور مانند راین خودرو و کرمان خودرو نیز استانداردهای 51 گانه را در تولید محصولات خود رعایت کرده اند.وی درباره پژو 405 که باید تا پایان مهر همه استانداردهای51 گانه در تولید ان اعمال شود  ،  اظهارداشت  :  در تولید این خودرو تغییرات اساسی از جمله تغییر موتور به TU5 و بدنه و سیستم ترمز و تغییر و طراحی برخی قطعات و تست تصادف با همکاری یکی از کشورهای اروپایی انجام شد و توانست گواهی‌های لازم را کسب کند و در این خودرو نیزاستانداردهای 51 گانه اعمال شده است.رئیس سازمان استاندارد درباره دیگر خودروهای سواری تولید ایران خودرو گفت :  در تولید انواع پژو 206 ،  انواع سمند ،  پژو پارس و تندر 90  ،  استانداردهای 51 گانه رعایت شده است.وی افزود  :  در گروه سایپا نیز سایپا 111 که در کاشان تولید می‌شود  ،  توانست استانداردهای 51 گانه را کسب کند و در تولید مینیاتور با نام جدید تیبا نیز استانداردها رعایت شده است.برزگری گفت :  شرکت سایپا همچنین پراید جدید 132 را در 4 مدل LX ،  SX ،  EX و CX با استانداردهای 51 گانه تولید کرده است که جایگزین پراید صبا 131 می‌شود.برزگری گفت :  سایپا 141 حتی از لحاظ اسنادی هم نتوانست گواهی ازمایش تصادف و سایر موارد را دریافت کند و از اول مهر دستور توقف تولید ان صادر شد و خوشبختانه 2 روز بعد شرکت سایپا هم توقف تولید ان را اعلام کرد.برزگری درپاسخ به اینکه با اعمال استانداردهای 51 گانه کیفیت خودروها چه تغییری خواهد کرد  ،  اظهارداشت  :  بیشتر نگرانی‌های مردم و پلیس از خودرو پراید بود که با اعمال استانداردهای 51 گانه تغییرات اساسی در این خودرو ایجاد شد.وی افزود  :  برای موفقیت در تست تصادف 70 قطعه جدید به خودروی پراید افزودهو بدنه خودرو مقاوم شده و به همین خاطر حدود 70 کیلوگرم به وزن پراید افزوده شده است.رئیس سازمان استاندارد سفت بودن فرمان پراید را یکی دیگر از مشکلات این خودرو برشمرد و گفت  :  در تولیدات جدید این مشکل هم برطرف شده است.برزگری در پاسخ به این پرسش که ایا نصب ترمز ضد قفل یا‌ای بی اس و کیسه هوا جزو استانداردهای 51 گانه اجباری بوده است گفت :  این موضوع به ویژه مورد توجه پلیس راهور ناجاست و ما نیز با هر فرد یا ارگانی که در ارتقای ایمنی تلاش کند  ،  همصدا هستیم و در شورای سیاست گذاری خودرو نیز برای نصب ترمز‌ای بی اس و کیسه هوا برای راننده و سرنشین جلو خودروهای سواری توافقی میان پلیس با خودروسازان منعقد شد.وی افزود :  مدیرعامل ایران خودرو اعلام کرد ه است از این پس هیچ خودرو سواری  ،  بدون ترمز‌ای بی اس از کارخانه خارج نمی‌شود.برزگری گفت : ‌کیسه هوا جز استانداردهای اجباری نبود اما مقرر شد خودروهای تولیدی کشور در مقابل صندلی‌های جلو خودرو ،  کیسه هوا نصب کنند.رئیس سازمان استاندارد و تحقیقات صنعتی ایران گفت :  در توافق با گروه سایپا نیز بر ضرورت نصب ترمز ABS و کیسه هوا تاکید و تغییراتی در داشبورد سواری‌های سایپا داده شده است.خاطر نشان می‌شود نیمه دوم سال گذشته در شورای سیاست گذاری خودرو ائین نامه ارتقای کیفیت خودروهای سبک تصویب شد که در ان رعایت کامل استانداردهای 51 گانه تا اول مهر 1389 در خودروهای سبک تولیدی کشور اجباری شده است.