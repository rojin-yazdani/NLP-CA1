ایت الله ˈسید عبدالکریم موسوی اردبیلی ˈ از مراجع عظام تقلید گفت :  مردم برای از بین رفتن معضل گرانی و تورم ،  منتظر اقدام دولت بوده و در این زمینه بسیار امیدوار هستند.به گزارش ایرنا ،  این مرجع تقلید عصر پنجشنبه در دیدار ˈمحمود واعظی ˈ وزیر ارتباطات و فناوری اطلاعات با وی ،  خاطرنشان کرد :  مردم بسیار امیدوارند مشکلات انها خصوصا در زمینه گرانی در این دولت برطرف شود ،  چرا که انها قبلا با مشکلات گرانی دست و پنجه نرم کرده اند.وی تصریح کرد :  وقتی مردم مشاهده کنند که گرانی وجود دارد تحت فشار قرار می‌گیرند و این مساله با موضع و نصیحت درست نمی‌شود.وزیر ارتباطات و فناوری اطلاعات نیز در این دیدار گفت :  در دولت یازدهم سعی شده است با ادبیاتی با جهان حرف بزنیم که اسلام به ما یاد داده است و به عقیده ما محکم صحبت کردن به معنای فحاشی و پرخاشگری نیست.وی افزود :  امروز شاهد همبستگی نظام و مردم در سطوح مختلف هستیم و این بهترین سرمایه اجتماعی است که به برکت دولت یازدهم ایجاد شده و باید حفظ شود.واعظی ادامه داد :  دولت با تمام وجود به دنبال رفع مشکلات مردم خصوصا در بعد معیشت است زیرا معتقدیم مسائل اقتصادی با مسائل خارجی پیوند مستقیم دارد.ادامه این دیدار بدون حضور خبرنگاران برگزار شد.وزیر ارتباطات و فناوری اطلاعات روز پنجشنبه در سفر به قم با شماری از مراجع تقلید دیدار و از برخی مراکز حوزوی بازدید کرد