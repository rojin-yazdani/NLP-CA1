پیش از تحریم‌های اتحادیه اروپا ،  چین برای نفت به ایران جداگانه پرداخت می‌کرد و هزینه‌های بیمه و کرایه خود را نیز متحمل می‌شد. اما در زمانی که دسترسی به بیمه دریایی وجود ندارد ،  شرکت‌های چینی به تانکر‌های شرکت ملی تانکری ایران وابسته شده اند. دیپلماسی ایرانی نوشت :  منابع خبری در پکن اعلام کرده‌اند که به دلیل اختلاف بین سینوپک و شرکت ملی تانکری ایران بر سر کرایه کشتی‌ها ،  احتمال دارد تحویل میلیون‌ها بشکه از نفت ایران به چین به تعویق بیافتد. گزارش خبرگزاری رویترز حاکی از ان است که پس از اعمال تحریم‌های نفتی اتحادیه اروپا علیه ایران از یکشنبه هفته جاری ،  چین خریدار 500 هزار بشکه نفتی است که پیش از این به اروپا صادر می‌شد. اما از انجایی که شرکت ملی نفت چین نمی‌تواند از ظرفیت تانکری موجود برای واردات نفت از ایران استفاده کند  ،  به تانکر‌های شرکت ملی تانکری ایران روی اورده است. این در حالی است که در 20 روز نخست ماه جولای هیچ تانکری از ایران 12 برای بارگیری 12 میلیون بشکه نفت سفارش داده شده از سوی چین ،  اقدام نکرده است. یک مقام ایرانی ناشناس در این زمینه اظهار داشت برخی مشکلات بین شرکت ملی تانکری ایران و شاخه تجاری سینوپک یعنی یونیپک وجود دارد. به گفته وی این شرکت رقمی را ارائه داده که اکنون در ایران در حال بررسی است. این مقام ناشناس ابراز امیدواری کرد مشکل به زودی حل شود. این درحالی است که به گزارش اژانس بین المللی انرژی در سال جاری 40 درصد از صادرات نفتی ایران کاسته شده است و کشور‌هایی مانند چین ،  ژاپن  ،  هند و کره جنوبی نیز واردات نفت خود از ایران را کاهش داده اند. از سوی دیگر تحریم‌های جدید اتحادیه اروپا بیمه تانکر‌های حامل نفت ایران را نیز ممنوع می‌کند و به این ترتیب صادرات نفت با توجه به ظرفیت محدود تانکری ایران دشوار‌تر می‌شود. چرا که 90 درصد بازار بیمه دریایی جهان در اختیار اروپا قرار دارد. یونیپک ماه گذشته از ایران خواسته بود محموله ماه جولای را به بنادر چین تحویل دهد و سهمیه قیمتی را بر مبنای هزینه – بیمه -  کرایه ،  تامین کند. این در حالی است که پیش از تحریم‌های اتحادیه اروپا ،  چین برای نفت به ایران جداگانه پرداخت می‌کرد و هزینه‌های بیمه و کرایه خود را نیز پرداخت می‌کرد. اما در زمانی که دسترسی به بیمه دریایی وجود ندارد ،  شرکت‌های چینی به تانکر‌های شرکت ملی تانکری ایران وابسته شده اند. یک مقام تجاری چینی ابراز امیدوار کرده است که در این مورد زمان تلف نشود و هر چه زودتر مشکلات حل شود چرا که در غیر این صورت چین با خسارت قابل توجهی مواجه خواهد شد. این در حالی است که کارشناسان می‌گویند اختلاف نظر بر سر هزینه‌های بیمه و کرایه حمل و نقل می‌تواند تحویل نفت ایران به چین را مختل کند. از سوی دیگر چین و ایران در سال گذشته نیز بر سر قیمت نفت و دیگر شرایط قراردادی دچار اختلاف شدند و این امر موجب شد دست کم 50 درصد از واردات نفتی چین از ایران کاسته شود. روندی که در نهایت به نفع طرف چینی تمام شد و از سوی دیگر توانست با توجه به کاهش ملموس واردات نفت از ایران از معافیت تحریم‌های امریکا نیز بهره مند شود.