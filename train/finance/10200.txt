رئیس کمیسیون اقتصادی مجلس از برگزاری جلسات مشترک بین اعضای این کمیسیون ،  وزارت صنعت و بانک مرکزی برای بررسی پرونده رانت 650 میلیون یورویی خبر داد و گفت :  این نشست به زودی برگزار می‌شود.به گزارش ایران خبر  ، ارسلان فتحی‌پور رئیس کمیسیون اقتصادی مجلس شورای اسلامی با اشاره به بررسی پرونده رانت 650 میلیون یورویی در این کمیسیون و کمیسیون اصل 90 مجلس ،  گفت :  با توجه به حساسیت این موضوع و گزارش‌ها و شکایاتی که در زمینه این میزان رانت در وزات صنعت ،  معدن و تجارت از سوی نمایندگان مجلس وجود دارد ،  چندی پیش کارگروهی مشترک در این دو کمیسیون تشکیل شد تا ابعاد این پرونده را مورد بررسی دقیق و ارزیابی کارشناسی قرار دهند.وی در ادامه با اشاره به برنامه‌های این کمیسیون برای بررسی ابعاد مختلف این رانت در وزارت صنعت ،  معدن و تجارت ،  افزود :  براساس برنامه‌ریزی‌های انجام شده ،  قرار است در این زمینه جلساتی را با نعمت‌زاده ،  مسئولان بانک مرکزی و معاونین وی در مورد این پرونده داشته باشیم تا ابعاد را بیشتر بررسی کرده و ان را شفاف کنیم.رئیس کمیسیون اقتصادی مجلس به ضرورت برخورد با هرگونه ویژه‌خواری و فساد اقتصادی در همه ابعاد تاکید کرد و گفت :  مجلس حساسیت ویژه‌ای نسبت به این موضوع دارد و تا نهایی شدن گزارش ،  روند رسیدگی به ان را ادامه می‌دهد.فتحی‌پور خاطر نشان کرد :  پس از نهایی شدن گزارش کارگروه رسیدگی‌کننده به پرونده رانت 650 میلیون یورویی در وزارت صنعت ،  این گزارش پس از تصویب در کمیسیون اقتصادی مجلس ،  تقدیم هیئت رئیسه خانه ملت خواهد شد.