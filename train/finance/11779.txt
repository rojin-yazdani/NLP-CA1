نمایندگان مجلس به دولت جمهوری اسلامی ایران اجازه دادند به کنوانسیون ورود موقت ملحق شود.به گزارش فارس ،  نمایندگان مجلس در جلسه علنی صبح امروز  ( یکشنبه )  لایحه الحاق دولت جمهوری اسلامی ایران به کنوانسیون ورود موقت را مورد بحث و بررسی قرار داده و به تصویب رساندند.به موجب مصوبه مجلس ،  به دولت جمهوری اسلامی ایران اجازه داده شد به کنوانسیون ورد موقت مورخ 26 ژوئن 1990 میلادی به شرح پیوست مشتمل بر 34 ماده و پیوست‌های  ( الف )  تا  ( ث )  ان ملحق شود و اسناد الحاق را نزد امین اسناد کنوانسیون تودیع کند.در تبصره ماده واحده لایحه مذکور مصوب شد که رعایت اصل 77 قانون اساسی جمهوری اسلامی ایران برای هرگونه اصلاح کنوانسیون و پیوست‌های ان در اجرای ماده 32 ان ،  الزامی است.