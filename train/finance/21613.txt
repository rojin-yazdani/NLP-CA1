رئیس کل بانک مرکزی با بیان اینکه تحریم‌ها برای کشور مشکلی ایجاد نکرده و دشمن به تنش‌های روانی دل بسته است ،  گفت :  استفاده از ابزارهای پولی جذاب ،  ایجاد ثبات در بازار و مدیریت عوامل روانی مهمترین برنامه‌های بانک مرکزی در ماه‌های پایانی برای بازار ارز و طلاست.به گزارش فارس محمود بهمنی گفت :  نوساناتی که طی روزهای اخیر در بازار ارز مشاهده می‌شود بیش از هر چیز منشا روانی دارد و نمی‌تواند تداوم پیدا کند.رئیس کل بانک مرکزی افزود :  انچه پیش از این در مورد سکه شاهد بودیم به روشنی نشان داد که بخش عمده‌ای از نوسانات در بازارهایی مانند سکه ،  طلا و ارز در شرایط فعلی منشا روانی دارد و به همین خاطر نیز استمرار نمی‌یابد.وی افزود :  عوامل روانی در صورتی می‌توانند بیش از انچه طبیعی است ،  اثرگذار باشند که سایر عوامل مانند وجود نقدینگی به کمک انها بیاید. از این رو بانک مرکزی در شرایط فعلی به دنبال هر دو جنبه تاثیرگذاری در بازار طلا و ارز است.بهمنی ادامه داد :  پیش از هر چیز به تمامی بازیگران و فعالان بازار توصیه می‌کنم به هیچ وجه مرعوب جهش‌های مقطعی یا نوسانات لحظه‌ای نشوند ،  چرا که این رفتار دقیقا همان خواسته‌ای است که دشمنان نظام جمهوری اسلامی از اعمال تحریم‌های به ناحق و بی‌پایه دنبال می‌کند.وی ادامه داد :  به طور قطع و با صراحت اعلام می‌کنم که تحریم‌ها از لحاظ اقتصادی برای کشور مشکلی ایجاد نمی‌کند و دشمن با علم به این موضوع به ایجاد تنش‌های روانی دل بسته است از این رو اگر ما مرعوب اثار روانی شویم در واقع در زمین دشمن بازی کرده‌ایم.رئیس کل بانک مرکزی ادامه داد :  بازیگران بازار باید متوجه این نکته باشند که جهش‌های مقطعی و کوتاه مدت به هیچ وجه برخاسته از عوامل اقتصادی نیست و از این رو نمی‌تواند دوام و استمرار داشته باشد چنانکه بررسی روند قیمت‌ها در بازار ارز و سکه طی ماه‌های اخیر به روشنی گویای این واقعیت است.بهمنی در ادامه افزود :  بانک مرکزی به دنبال بازگرداندن ثبات و ارامش به بازار است و در این راستا بیش از انکه در پی کاهش قیمت‌ها باشد ایجاد تعادل ،  ثبات و ارامش را در اولویت برنامه‌های خود قرار داده است چرا که معتقدیم فعالان اقتصادی برای برنامه‌ریزی و کاهش ریسک‌های خود بیش از هر چیز به ثبات نیازمندند.وی گفت :  این رویکرد به طور قطع اعتماد عمومی را نیز تقویت می‌کند و زمینه رفتارهای هیجانی را در بازار از بین می‌برد چنانکه در مورد سکه با اعمال روش پیش فروش اکنون شاهد ان هستیم.رئیس کل بانک مرکزی گفت :  در کنار این مسائل ،  پیگیری استفاده از ابزارهای پولی و مالی جذاب مانند انشار اورق مشارکت با نرخ بالا در دستور کار قرار دارد تا به این ترتیب بخشی از نقدینگی سرگردان در جامعه را به بانک‌ها هدایت کنیم.وی اصلاح رویکرد نسبت به نرخ سود سپرده‌های بانکی را نیز در این راستا اعلام کرد و گفت :  به دنبال انجام این کار در دستور کار فوری قرار دارد.