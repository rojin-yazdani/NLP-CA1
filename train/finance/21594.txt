همزمان با فعال‌شدن دور جدید داوری گازی ایران و ترکیه در لاهه ،  مذاکرات برای رسیدن به راه‌حلی جدید ادامه دارد و دوطرف در این میان پیش‌شرط‌هایی را مطرح ساخته‌اند.به گزارش همشهری ،  ترکیه سال 2012به‌دلیل انچه کم‌فروشی و گرانفروشی گاز می‌نامد از ایران به یک دادگاه داوری بین‌المللی شکایت کرده است. در همین حال مقامات ترکیه که مطمئن به صدور رای این دادگاه به نفع خود هستند و معتقدند از این طریق 2میلیارد دلار خسارت از ایران می‌گیرند ،  شرط بایگانی کردن شکایت خود را افزایش دوبرابری واردات گاز از ایران با تخفیف بالا اعلام کرده‌اند.این شرط یا پیشنهاد البته از سوی مقامات وزارت نفت ایران با احتیاط برخورد شده است. در تازه‌ترین اظهارنظر وزیر نفت ایران بدون اشاره به شرط ترک‌ها برای گرفتن تخفیف در قیمت گاز ایران اعلام کرد که پس از انجام بررسی‌های کارشناسی ،  تهران رسما پیشنهاد نهایی خود را درخصوص قیمت صادرات گاز به ترکیه اعلام خواهد کرد.