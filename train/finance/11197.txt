وزیر اموزش و پرورش از ابلاغ ایین نامه اجرایی بازنشستگی پیش از موعد فرهنگیان به سازمانهای اموزش و پرورش سراسر ایران خبرداد . به گزارش واحد مرکزی خبر :  علیرضا علی احمدی افزود :  بر اساس این ایین نامه ،  فرهنگیان با سابقه 25 سال خدمت برای مردان و 20 سال برای زنان با موافقت اموزش و پرورش بازنشسته خواهند شد .وی با اشاره به اینکه فرهنگیان علاقه مند به بازنشستگی پیش از موعد می‌توانند تقاضای خود را به مدارس یا اموزش و پرورش مناطق ارجاع دهند ،  ادامه داد :  کمیته‌ای در سازمان اموزش و پرورش هر استان برای رسیدگی به تقاضای فرهنگیان مشمول این قانون تشکیل شده است که اعضای ان براساس نیازسنجی منطقه و جنسیت  ،  درخواست‌های بازنشستگی را ارزیابی و تصمیم گیری می‌کنند .وزیر اموزش و پرورش در این حال با اشاره به اینکه اکنون اموزش و پرورش با مازاد نیروی انسانی روبرو است پیش بینی کرد که با بازنشسته شدن پیش از موعد گروهی از فرهنگیان ،  فرصت خوبی برای اصلاح ساختار نیروی انسانی این وزارتخانه ایجاد شود.