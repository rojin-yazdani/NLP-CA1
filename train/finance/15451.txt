نماینده مردم کلیبر و هوراند در مجلس گفت :  با توجه به ارزان بودن انرژی و بالا بودن مصرف در کشور ،  در صورتی که جلوی هزینه‌های هنگفت و اضافی را بگیریم ،  می‌توانیم پروژه‌های زیربنایی بسیاری را به اجرا دراوریم .ارسلان فتحی‌پور -  رییس کمیسیون اقتصادی مجلس  -  در گفت‌وگو با ایسنا ،  از تدوین قوانینی در راستای اصلاح الگوی مصرف خبر داد و گفت :  کمیسیون اقتصادی درحال تدوین قوانینی به منظوراصلاح الگوی مصرف است که دراینده نزدیک شاهد مصوبات ان خواهیم بود .وی افزود :  کشور ما به دلیل انرژی ارزان و مصرف بالا ،  جز کشورهای پرمصرف است و اگر جلوی هزینه‌های هنگفت را بگیریم به یک بودجه خوب در کشور دست پیدا می‌کنیم و می‌توانیم کارهای زیربنایی خوبی در کشور انجام دهیم .فتحی‌پور درباره موضع مجلس نسبت به سوانح اخیر هوایی گفت :  از وزیر راه برای حضور در کمیسیون‌های تخصصی و کمیسیون عمران دعوت شد و جلسات متعددی را با حضور رییس مجلس تشکیل دادیم. این حادثه و سوانح اخیر گرچه یک اتفاق بود اما هشداری بود برای همه ما که با امادگی و پیش‌بینی‌های به موقع ،  جلوی بروز اتفاقات مجدد و ناگوار و تلفات بیشتر را بگیریم .وی درباره خرید هواپیمای غیرروسی اظهار کرد :  برای خرید هواپیما و این‌که از کدام کشورها خریداری شود ،  پیشنهاداتی دادیم و با تعامل و ارتباط خوبی که با برخی از کشورها داریم ،  می‌توانیم هواپیمای نو خریداری و جایگزین ناوگان فعلی کنیم .رییس کمیسیون اقتصادی مجلس اضافه کرد :  درحال حاضر با توجه به وضعیت بحران مالی که درجهان به وجود امده ،  قیمت هواپیما پایین امده و خیلی کشورها تمایل دارند که هواپیماهای خود را به ایران بفروشند .وی درمورد لایحه هدفمندکردن یارانه‌ها نیز گفت :  اگرچه در دو مساله حمایت از دهک‌ها و جبران اصلاح قیمت‌ها ،  با دولت کمی اختلاف نظر داشتیم ولی در نهایت رسیدگی به لایحه به اتمام رسید و ما امیدواریم با کارهای خوبی که در کمیسیون ویژه اقتصادی نسبت به این لایحه صورت گرفت ،  به نظر دولت نزدیک شده باشیم و تصویب این لایحه بتواند مشکلات اساسی و زیربنایی اقتصاد کشور را حل کند .فتحی‌پور افزود :  در این زمینه پیشنهاداتی را هم اماده کرده‌ایم و منتظریم تا در صحن علنی مجلس نیز ارائه و در جهت اصلاح قیمت‌ها گام مثبتی برداشته شود .او گفت :  انتظار داریم که با تصویب این لایحه ،  رشد اقتصاد کشور ،  توزیع عادلانه ثروت ،  افزایش توان خرید دهک‌های پایین کشور و حمایت از انها را محقق کنیم .این عضو فراکسیون تعاون مجلس در پایان در رابطه با ادغام وزارت تعاون خاطرنشان کرد :  باید تعاون و اقتصاد تعاونی را در کشور پویا ببینیم. با توجه به اجرای اصل 44 قانون اساسی ،  بخش تعاون باید توانمند شود و وزارت تعاون در جایگاه مستقلی که قرار دارد ،  باقی بماند تا سهم 25 درصدی خود را از اقتصاد ملی به دست گیرد.