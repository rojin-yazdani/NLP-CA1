رئیس جمهور همزمان با اعلام زمان اجرای قانون هدفمند کردن یارانه‌ها ،  پول یارانه‌های نقدی را پول امام زمان ( عج )  خواند .به گزارش خبرانلاین ،  دوسال پیش که احمدی‌نژاد در جمع طلاب مشهد از مدیریت امام زمان ( عج )  در دولتش سخن گفته بود ،  برخی نمایندگان روحانی مجلس به او انتقاد کردند که اگر اظهارات او در مورد مدیریت امور به دست امام زمان صحیح باشد ،  باید بسیاری از اشتباهات را پای امام زمان گذاشت که این لطمه جبران‌ناپذیری به اعتقادات مردم می‌زند .این بار نیز سیدرضا اکرمی نماینده روحانی منتقد دولت در واکنش به این گفته رئیس جمهور گفت :  اگر این پول کم امد ،  نمی‌توان به اسم اینکه پول امام زمان بوده و کم امده ،  برای امام پرونده درست کرد !  حسن نوروزی دیگر عضو فراکسیون روحانیون مجلس که در صف حامین دولت است نیز اگرچه می‌گفت که همه باید به اجرای این قانون کمک کنند تا پول یارانه‌ها کم نیاید اما در عین حال این را هم گفت که برای مردم جا نیفتاده که پول یارانه پول امام زمان است و مجریان مراقب باشند که کسر پول به اسم نظام تمام نشود .مشروح گفت‌وگوی کوتاه با نماینده مردم رباط‌کریم را در ادامه می‌خوانید : رئیس جمهور یارانه‌های نقدی را پول امام زمان خواندند که برای ایجاد عدالت از سوی دولت اسلامی توزیع می‌شود. نظر شما درباره این سخن ایشان چیست ? به نظرمن منظور رئیس جمهور این بود که پول نفت و گاز و بنزین و مواردی از این دست که سرمایه ملی است ،  یک سرمایه الهی تلقی می‌شود که حکم انفال را دارد. ایشان می‌خواستند بگویند که سرمایه ملی و الهی را در اختیار و خدمت مردم قرار می‌دهند. از انجا که بر اساس شرع اسلام ،  هزینه انفال نیز بر عهده امام زمان است ،  پس پول یارانه‌ها که از محل صرفه جویی در مصرف انرژی که همان سرمایه ملی و الهی است ،  کسب می‌شود ؛  پس پول امام زمان  ( عج )  است. این موضوع ریشه قرانی هم دارد. کما اینکه در ایه یک سوره انفال امده است سالونک عن الانفال قل الانفال لله والرسول فاتقوا الله واصلحوا ذات بینکم واطیعوا الله ورسوله ن کنتم مؤمنین در تفسیر این اینه امده است که منظور از انفال همان وجوه بی مزد و منت است که از نگاه رئیس جمهور به یارانه‌های نقدی هم قابل تعمیم است. هرچند ممکن است که این مفاهیم برای مردم جا نیفتاده باشد .این نگرانی که در صورت کسری این یارانه‌ها ،  مردم ان را به امام زمان ( عج )  نسبت دهند ،  چه ? باید کمک کنیم که اینگونه نشود. برای این منظور باید این هدفمند سازی را برای مردم تبیین کنیم. این کار یک ارزوی ملی بوده و همه باید از ان پشتیبانی کنند. بالاخره سرمایه خدا برای بهترین بندگانش است .نفرمودید که اگر این یارانه‌های نقدی کم امد ،  چه ? معلوم است که کم نمی‌اید. دولت کاملا در جریان اجرای این قانون است و مجلس هم بر ان نظارت تام دارد.کسر پول هم ربطی به امام زمان ندارد .یکبار در مجلس هفتم بحث مشابهی پیش امده بود و برخی نمایندگان گفتند که نباید وضعیت اقتصادی کشور را به اداره مملکت از سوی امام زمان ( عج )  ربط داد تا اگر در معیشت مردم مشکلی پیش امد یا گرانی‌ای ایجاد شد ،  مردم ان را از چشم امام ( ع )  ببینند. اگر الان هم این پول کم بیاید ،  این ضعف به پای امام زمان  ( عج )  یا کلیت نظام گذاشته نمی‌شود ? ببینید ما رهبر جامعه اسلامی را نایب امام زمان می‌دانیم. چون نظام ما یک نظام اسلامی است ،  رهبری ان هم نایب امام زمان است. یکبار هم امام  ( ره )  این موضوع را به مسئولان هشدار داده و گفتند که اگر در نظام اسلامی ضعف داشته باشیم ،  ان را از چشم اسلام می‌بینند. از این رو باید دقت کنیم. همه مسئولان اجرایی باید در اجرای قانون هدفمند کردن یارانه‌ها دقت داشته باشند تا ضعفی بوجود نیاید و به پای نظام نوشته نشود.