رئیس انجمن واردکنندگان مواد غذایی و اشامیدنی از افزایش قاچاق مواد غذایی و اشامیدنی نزدیک به تاریخ انقضا از کشورهای حاشیه خلیج فارس خبر داد.علیرضا مناقبی ( رئیس انجمن واردکنندگان مواد غذایی و اشامیدنی )  در گفت‌وگو با ایلنا درخصوص واردات کالاهای اولویت 10 اظهار داشت :  هفته گذشته اقای افخمی رئیس سازمان توسعه تجارت ایران به بنده گفت ممنوعیت کالاهای اولویت 10 لغو شده و مصوبه ان هم به امضا رسیده است و تا یکی دو روز اینده هم رسانه‌ای خواهد شد ؛  اما با کمال تعجب مهندس نعمت‌زاده وزیر صنعت این خبر را تکذیب کرد.وی ادامه داد :  تا زمانی که روند ممنوعیت این کالاها ادامه داشته باشد ،  کالاهای زیرمجموعه اولویت 10 از راه‌های غیرقانونی و قاچاق و با امضاهای طلایی وارد کشور می‌شوند. وی افزود :  هم اکنون در تمام داروخانه‌ها و سوپرمارکت‌ها از جنوبی‌ترین تا شمالی‌ترین محله‌های تهران اقلام گوناگون مواد غذایی و اشامیدنی شامل انواع بیسکویت‌ها و شکلات و غیره بدون تایید سازمان غذا و دارو و برچسب اصالت به وفور یافت می‌شود.مناقبی از رفتار مصرف‌کننده به عنوان یکی از مهمترین رویکردها در تعیین غیرضروری بودن کالاها نام برد و افزود :  وقتی یک کالا در سبد مصرف خانواده قرار گرفته است ،  درصورت عدم تامین ان از طریق مجاری تحت نظارت و قانونی ،  به طور قطع قاچاق ان‌را جایگزین می‌کند و این به ان معنا است که با محدود کردن واردات قانونی ،  بازهم مصرف کننده کالای خود را تامین می‌کند ،  اما این بار از کانال قاچاق است که کالای تقلبی را در فرایند خود جای می‌دهد. رئیس انجمن واردکنندگان مواد غذایی و اشامیدنی تصریح کرد :  هم اکنون ازسویی دست تجار شناسنامه‌داری که هزینه‌های گمرک را هم می‌پردازند و تایید سازمان غذا و دارو را برای سلامت کالاها لحاظ می‌کنند بسته است و از سوی دیگر همین امر موقعیت خوبی برای افراد منفعت‌طلب برای قاچاق اقلام خوراکی فراهم کرده است.