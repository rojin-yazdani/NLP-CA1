مدیر عامل شرکت ملی گاز ایران گفت :  جریان گاز مشترکان بدهکار از 18 شهریور با مجوز قانونی قطع و بدهی گاز بهای انها نیز بدون یارانه محاسبه خواهد شد. به گزارش شبکه اطلاع رسانی نفت و انرژی ،  اقای اوجی امروز افزود  :  شرکت ملی گاز ایران در اردیبهشت ماه موضوع قطع جریان گاز برخی مشترکان بدهکار بخش‌های دولتی ،  صنعتی ،  کشاورزی و جایگاههای عرضه گازطبیعی فشرده شده  ( سی ان جی )  را در صورت نپرداختن بدهی به انان اعلام کرده بود اما برخی بدهکاران تا کنون توجهی به ان نکرده اند.وی تصریح کرد :  با ان که شرکت ملی گاز ایران شرایط و مهلت قابل توجهی برای تسویه مشترکان بدهکار در نظر گرفته است ،  اما بی توجهی برخی از انها به هشدارهای یاد شده موجب شد تا تصمیم به قطع جریان گاز انان گرفته شود.مدیرعامل شرکت ملی گاز ایران با بیان اینکه تامین بخشی از وجوه مربوط به هدفمندی یارانه‌ها ،  از محل گازبهای دریافتی از مشترکان تامین می‌شود تاخیر در پرداخت ان را موجب اختلال در تامین این منابع دانست .وی گفت :  برخی جایگاههای عرضه سی ان جی در حالی از پرداخت بدهی خود سرباز می‌زنند که در ازای گاز تحویلی ،  پول نقد از مردم دریافت می‌کنند بنا براین استمرار بدهکاری انها توجیهی ندارد.