عضو کمیسیون اقتصادی مجلس با تاکید بر این که دولت باید بازار را همیشه تنظیم کند ،  گفت :  تورم و گرانی بستگی به عرضه و تقاضا دارد ؛  روی همین اصل ،  پیش از هدفمندی یارانه‌ها تاکید مجلس به دولت این بود که انبارهای دولتی را از اذوقه و مواد مصرفی به‌ویژه کالاهایی که به سادگی فاسد نمی‌شوند ،  انباشته کند .      به گزارش خانه ملت ،  عبدالرضا ترابی گفت :  تنظیم بازار با تزریق اجناس به بازار انجام می‌شود و هر وقتی که در بازار عرضه زیاد و تقاضا کم شد ،  قیمت پایین می‌اید و اگر عرضه کم و تقاضا زیاد شد ،  قیمت بالا می‌رود. این معادله‌ای است که در اقتصاد مشهور است . نماینده مردم گرمسار در مجلس شورای اسلامی افزود :  دولت باید کالاهای مصرفی به‌ویژه گوشت قرمز و گوشت را به‌موقع وارد بازار کند تا از گرانی ان جلوگیری شود . به گفته ترابی ،  بازار در ماه رمضان و عید باید از کالاهای مصرفی اشباع باشد تا از گرانی و تورم جلوگیری شود ؛  باید بازار را با تزریق اجناس و مواد خوراکی کنترل کرد ،  در غیر این‌صورت اگر دولت این موارد را پیش‌بینی نکند سودجویانی که احتکار می‌کنند ،  می‌توانند به راحتی اقتصاد بازار را دچار چالش بکنند . وی توضیح داد :  در همین خصوص شاهدیم زمانی که دستگاه‌های نظارتی و سازمان تعزیرات و بخش مربوط به دستگاه قضایی نظارت مستمر داشته‌اند ،  قیمت‌ها متعادل شده و جلوی گرانی‌ها و احتکار گرفته شده است . این نماینده مردم در مجلس هشتم تصریح کرد :  متاسفانه مشکل زمانی به‌وجود می‌اید که نظارت بر بازار استمرار نداشته باشد. این عدم استمرار نظارت بر بازار باعث به‌وجود امدن گرانی‌ها می‌شود. در کشوری مثل ایران که چهار فصل بوده و دارای اب و هوای مختلف است ،  همیشه در بازار ،  میوه‌های مختلف را داریم اگر بتوانیم جلوی احتکار را بگیریم و به بخش تولید بها بدهیم ،  دچار کمبود مواد غذایی نخواهیم شد . وی با تاکید بر لزوم توجه بیشتر مسئولان به بخش کشاورزی کشور بیان کرد :  باید کاری بکنیم که کشاورز محصولاتی را که کشت می‌کند ،  نرخ خرید تضمینی برای این محصولات وجود داشته باشد ؛  کشاورز وقتی محصولی را تولید می‌کند نباید روی دستش بماند یا میوه باغدار نباید به‌دلیل افزایش دستمزد کارگر ،  روی درخت بماند . ترابی ادامه داد :  اگر به کشاورز و بخش تولید در همه زمینه‌ها کمک کرده و بسته‌های حمایتی بدهیم ،  به نفع اقتصاد کشور و به زیان دلالان و واسطه‌ها است ؛  باید جلوی دلال بازی گرفته شود ؛  باید تعاونی‌هایی ایجاد شود تا کشاورز بدون واسطه و از طریق تعاونی محصولات خود را به بازار عرضه کند . به گفته وی ،  برای این موارد باید برنامه‌ریزی داشته باشیم و برنامه‌ریزی ما باید حساب شده و در چارچوب برنامه پنج ساله پنجم توسعه باشد ؛  براساس همین برنامه اگر پیش برویم دچار مشکل نمی‌شویم ،  مشکل زمانی است که بخش نظارتی به‌طور ناگهانی کنار می‌کشد و بازار کنترل نمی‌شود ؛  وقتی قیمت‌ها بالا می‌رود و تولیدکننده انچه را که تولید کرده است ،  نمی‌تواند به قیمت مناسب بفروشد یا صادرکند ،  متضرر شود . عضو کمیسیون اقتصادی مجلس یاداور شد :  وقتی تولیدکننده متضرر شد ،  اقتصاد کشور فلج می‌شود ؛  هزینه‌های تولید چه از جهت قیمت حامل‌های انرژی و چه از جهت مواد اولیه بالا است ؛  وقتی تولید ضربه بخورد کشور از جهت اقتصادی ضربه می‌خورد ،  بنابراین تنظیم بازار باید همیشه به‌صورت مدون و مستمر انجام گیرد.