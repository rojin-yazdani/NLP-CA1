رسول مژده شفق معاون سازمان حمایت مصرف کنندگان و تولیدکنندگان با اشاره به تدوین استراتژی 3 گانه برای اصلاح الگوی مصرف ،  خبر داد :  اصلاح قیمت و توزیع 7 قلم کالای اساسی در دستور کار دولت قرار دارد .به گزارش مهر  ،  معاون سازمان حمایت مصرف کنندگان و تولیدکنندگان گفت :  در حال حاضر دولت در کالاهای مهمی نظیر ارد ،  نان و گندم ،  شیر خانوار ،  روغن نباتی و قند و شکر یارانه می‌پردازد که قرار بر این است دولت متناسب با جایگاه ،  ضریب اهمیت و تاثیرگذاری انها در سبد خانوار و هزینه مردم ،  برنامه اصلاح قیمت و توزیع را اجرا کند .وی افزود :  با توجه به اینکه دولت در راستای تامین بخشی از روغن نباتی و قند و شکر مورد نیاز مردم به ترتیب معادل 450 هزار تن و 600 هزار تن در سال ،  یارانه کلانی می‌پردازد ،  قرار بر این است که با اصلاح قیمت ،  این یارانه‌ها به صورت هدفمند اختصاص یابد .معاون سازمان حمایت مصرف کنندگان و تولیدکنندگان با اشاره به حذف کالابرگ برنج از کالاهای تحت حمایت دولت در سال گذشته تصریح کرد :  تا قبل از این موضوع ،  سالانه 2 کالابرگ به برنج اختصاص می‌یافت که از سرانه 40 کیلوگرمی مصرف مردم ،  6 کیلو را تامین می‌کرد ،  بنابراین حذف ان تاثیر چندانی نداشت ،  اما در مقابل حجم زیادی یارانه ازاد شد .مژده شفق گفت :  یارانه ازاد شده از بابت حذف کالابرگ برنج ،  هم اکنون صرف توزیع 2 میلیون تن شیر مدارس می‌شود ؛  به این معنا که در گذشته تنها یک میلیون تن شیر مدارس توزیع می‌شد اما هم اکنون به 2 میلیون تن افزایش یافته است .وی افزود :  همچنین توزیع نان غنی شده در مدارس نیز به این طرح اضافه شده است که به نظر می‌رسد چاشنی یک وعده غذای کامل به دانش اموزان ارائه می‌شود تا به سلامت انها کمک کند ،  این نان ترکیبی از ویتامینها است .به گفته معاون سازمان حمایت مصرف کنندگان و تولیدکنندگان ،  این بهترین روش اصلاح الگوی مصرف و استفاده بهینه از منابع است .مژده شفق گفت :  با اصلاح قیمت بسیاری از کالاهایی که در گذشته سیستم سهمیه بندی و استفاده از یارانه‌ها را داشت ،  نه تنها خللی در نیاز خانوارها بوجود نیامد بلکه مصرف نیز کاهش یافت. نمونه اخر این امر پودر شوینده است که در گذشته به دلیل یارانه‌ای بودن این محصول ،  مصرف بهینه نبود .وی اضافه کرد :  قبل از اصلاح قیمت پودر شوینده ،  سالانه 400 هزار تن تولید و عرضه در کشور صورت می‌گرفت ،  ولی از تیرماه سال گذشته که قیمت پودر ازاد شد ،  در مقایسه با مدت مشابه نزدیک به 10 تا 15 درصد کاهش عرضه صورت گرفت .مژده شفق گفت :  با این اصلاح ،  کمبودی در بازار احساس نمی‌شد که به نظر می‌رسد دلیل ان ،  مصرف بهینه و جلوگیری از قاچاق به کشورهای همسایه بود .معاون سازمان حمایت مصرف کنندگان و تولیدکنندگان اظهار داشت :  قاچاق پودر شوینده به خارج از کشور سبب به هدررفتن منابع ملی و بودجه دولت شده بود ؛  به نحوی که هفته اول بعد از ازادسازی پودر به دلیل بالارفتن قیمت ،  سیر برگشت پودرهای قاچاق شده به افغانستان و پاکستان به داخل کشور سرعت گرفت ،  اما با تمهیدات وزارت بازرگانی و تولیدکنندگان ساماندهی شد .وی افزود :  هم اکنون پودر شوینده 350 تومانی سابق ،  به قیمت 500 تومان عرضه می‌شود ولی یارانه‌های ان به صورت هدفمند در جای دیگری هزینه می‌شود ،  ضمن اینکه هم اکنون ظرفیتهای خالی تا 700 هزار تن اماده تولید صادراتی و رقابتی هستند. علاوه بر ان ،  رقابت در داخل نیز شروع شده است و همه به دنبال کسب سهم بازار بیشتری هستند .مژده شفق گفت :  در حقیقت وزارت بازرگانی بخشی از این یارانه‌ها را در جهت اصلاح الگوی مصرف به کار می‌گیرد و سعی دارد که با سه استراتژی مدیریت قیمت ،  هدفمند کردن یارانه‌ها و اصلاح نظام توزیع و قیمت به مردم این توان را بدهد که در جهت حفظ منافع خود خرید کنند.