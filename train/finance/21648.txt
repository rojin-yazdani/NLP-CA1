مدیر عامل گروه خودروسازی سایپا از تلاش جهت کوتاه کردن میانگین زمان انتظار خدمات امدادی خبر داد و گفت :  معتقدم زمان انتظار خدمات امدادی را می‌توان با تلاش گسترده به سطح استانداردهای مورد پذیرش جهانی رساند. به گزارش سایپانیوز مهندس سعید مدنی در حاشیه مراسم اغاز توسعه و نوسازی ناوگان امدادی گروه خودروسازی سایپا اظهار کرد :  پس از محصول جدید ساینا ،  پروژه SP100 که پلت فرم جدید و 100 درصد ایرانی سایپاست بخش دیگری از ظرفیت تولید سایپا را پوشش داده و از سال 95 به تدریج این پروژه جایگزین پلت فرم ایکس200 خواهد شد.وی در خصوص کاهش تدریجی تولید محصولات ایکس 100 و توقف برخی از خطوط تولید این محصول در شرکت سایپا افزود :  از اواخر امسال محصولات پلت فرم ایکس 200 یعنی تیبا ،  تیبا2 و ساینا بخشی از ظرفیت محصولات ایکس 100 را پوشش خواهد داد.مدیرعامل گروه خودروسازی سایپا در بخش دیگری از اظهارات خود در خصوص بازسازی ناوگان امدادی سایپا گفت :  با اغاز طرح بازسازی ناوگان امداد خودرو سایپا  ،  به تدریج تعداد خودروهای امدادی در شرکت امداد خودرو سایپا افزایش یافته و جانشین خودروهای قدیمی‌تر خواهد شد همچنین در این راستا تجهیزات بهتری نیز بر روی خودروهای جدید نصب می‌شود.مهندس مدنی افزود :  بر اساس برنامه ریزی صورت گرفته 50 دستگاهی که در شروع توسعه ناوگان امدادی وارد ناوگان شده به تدریج به 200 دستگاه افزایش پیدا خواهد کرد و تعداد خودروهای امدادی سایپا نیز در مجموع بیشتر از تعداد قبل خواهد شد.وی در ادامه از روند بهبود استاندارد خدمات امدادی خبر داد و گفت :  میانگین زمان انتظارخدمات امدادی در ایران حال کاهش است به همین جهت انتظار می‌رود بتوانیم استاندارد خدمات امدادی در ایران را بهبود ببخشیم.مدیرعامل گروه خودروسازی سایپا افزود  :  بر اساس بررسی‌هایی که در خط فروش و خدمات پس از فروش به خصوص امداد خودرو سایپا صورت گرفته است حدود 40 درصد از رضایت یا نارضایتی‌های مردم ناشی از مسائل رفتاری است.وی خاطرنشان کرد :  برای ارائه خدمات خوب باید حتما تجهیزات خوبی را در اختیار داشت که برنامه نوسازی و افزایش ناوگان امدادی در گروه خودروسازی سایپا جزیی از این برنامه محسوب می‌شود و باید در سرعت دهی به این بخش و توسعه ناوگان امدادی تلاش بیشتری شود.وی تصریح کرد  :  باید اموزش‌های لازم برای ارتقا خدمات امدادی حتما در دستور کار قرار گیرد اما انچه که اهمیت بیشتری دارد اموزش رفتارهای انسانی و ارتقا ارزش‌های اخلاقی امداگران در برخورد با مردم است چرا که گاها خوش رفتاری در مواجه با امدادخواهان  ،  بیش از خدمات امدادی و فنی رضایت مردم را به دنبال دارد.مدیرعامل گروه خودروسازی سایپا در ادامه تصریح کرد  :  معتقدم میانگین زمان انتظار خدمات امدادی را می‌توان با تلاش گسترده به سطح استانداردهای مورد پذیرش جهانی رساند.مدیرعامل گروه خودروسازی سایپا در خاتمه بر ضرورت اموزش و بازدید از سازمان‌های مشابه خارجی در حوزه خدمات پس از فروش و خدمات امدادی تاکید کرد و گفت  :  برگزاری دوره‌های اموزش و بازدید از شرکتهای خارجی برای ارتقا خدمات امدادی و به روز رسانی خدمات پس از فروش باید در دستور کار شرکتهای سایپا یدک و امداد خودرو سایپا قرار گیرد تا اتفاقات و اقداماتی که در دیگر کشورهای پیشرفته دنیا می‌افتد رصد و با برگزاری اموزش‌های دوره‌ای افراد از رده مدیران تا رده‌های پایین تربه صورت تیمی اموزش‌های لازم را کسب کنند.وی در ادامه با اشاره به اینکه باید به مردم اعتماد کرد  ،  افزود  :  99 درصد از مردم در تماس با مراکز امداد خودرو بر اساس نیاز و مشکلات تماس می‌گیرند و کمتر اتفاق می‌افتد که فردی قصد مزاحمت داشته باشد.وی تصریح کرد  :  امدادگران نگذارند خاطرات بد ماندن در جاده‌ها در ذهن مردم بماند بلکه تلاش کنند تا این خاطرات تبدیل به خاطرات شیرین شود.