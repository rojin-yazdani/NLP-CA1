قیمت طلا یک روز پس از رای منفی قاطع مردم سوییس به ابتکار مربوط به ذخایر طلای بانک مرکزی این کشور ،  بیش از دو درصد سقوط کرد.به گزارش واحد مرکزی خبر به نقل از خبرگزاری رویترز ،  هر انس طلا روز دوشنبه در بازارهای اسیایی 1142 دلار و 90 سنت معامله شد که پایین‌ترین سطح در سه هفته گذشته است.ابتکاری که روز یکشنبه در سوییس به رای گذاشته شده بود به بانک مرکزی این کشور امکان می‌داد در مهلتی پنج ساله سهم طلای خود را از هفت و نیم درصد به 20 درصد افزایش دهد و 30 درصد ذخیره کنونی خود را که در بانک‌های مرکزی انگلیس و کانادا سپرده‌گذاری شده‌اند ،  به کشور باز گرداند. بانک مرکزی سوییس در حال حاضر 1040 تن طلا ذخیره دارد. پیشنهاددهندگان ان می‌گویند این تدابیر برای تضمین ثبات فرانک سوییس اجتناب‌ناپذیر است. اما بنا بر ارزیابی‌های اولیه ،  78 درصد رای دهندگان به ان رای منفی دادند.