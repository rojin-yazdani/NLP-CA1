نائب رئیس اتحادیه باغداران تصریح کرد :  قاچاق میوه تهدیدکننده باغات میوه از نظر ورود احتمالی افت‌ها و الودگی‌ها است.مجتبی شادلو نائب رئیس اتحادیه باغداران در گفتگو با باشگاه خبرنگاران جوان ،  در خصوص واردات و قاچاق پرتقال مصری اظهار داشت :  امسال با توجه به وضعیت مطلوب تولید مرکبات بیش از دو میلیون تن پرتقال درکشور تولید شده و به کشورهای دیگر صادر می‌شود و به همین خاطر نیازی به واردات نداریم هرچندکه واردات مرکبات ازچندسال گذشته از سوی وزارت جهاد کشاورزی ممنوع اعلام شده است.وی افزود :  کیفیت پرتقال کشور قابل قیاس با پرتقال‌های مصری و سایر نقاط نیست و از طرفی قیمت میوه‌های وارداتی بیش از قیمت‌های داخلی است و گفتنی است که در صورت قاچاق و واردات میوه درکشور حمایت از تولید داخل محقق نمی‌شود.شادلو در ادامه بیان کرد :  مسئولان وزارت خانه و نظارت بر بازار باید هرچه سریعتر در راستای جلوگیری از قاچاق میوه و عرضه ان با همراهی دستگاه‌های مربوطه روزنه واردات را مسدودکند.نائب رئیس اتحادیه باغداران تصریح کرد :  درواقع قاچاق میوه سلامت جامعه را به مخاطره می‌اندازد و از طرفی تهدیدکننده باغات میوه از نظر ورود احتمالی افت‌ها و الودگی‌هایی است که تجربه تلخ ان در زمینه افت وارداتی مگس مدیترانه‌ای و جاروک که یکی از معضلات باغات مرکبات کشور است هنوز هم پس از گذشت سال‌ها باغات تاوان ان را می‌دهند.