عضو کمیسیون امنیت ملی و سیاست خارجی مجلس ،  گفت :  افزایش حقوق کارکنان باید بر اساس نرخ تورم 13.5 درصدی محاسبه شود.به گزارش ایسنا ،  مصطفی کواکبیان طی سخنانی در جمع خبرنگاران گفت :  افزایش حقوق کارکنان باید بر اساس نرخ تورمی باشد که این نرخ توسط بانک مرکزی نرخ 13.5 درصد اعلام شده است که البته دولت به افزایش تا 10 درصد نیز در جلسات بررسی بودجه راضی شده بود.نماینده مردم سمنان  ،  افزود :  نمایندگان در مصوبات خود دولت را موظف به افزایش حقوق متناسب با نرخ تورم کردند و 25 هزار میلیارد ریال اعتبار نیز با جابجایی از محل اعتبارات عمرانی به این امر اختصاص یافت.کواکبیان با اشاره به برنامه دولت برای افزایش 6 درصدی حقوق کارکنان افزود :  این تصمیم دولت با ماده 125 برنامه چهارم و قانون خدمات کشوری مغایر بود و نمایندگان در استفساریه‌ای دولت را ملزم به افزایش حقوق متناسب با نرخ تورم کردند.کواکبیان با اشاره به ویژگی‌های بودجه 90 کشورنیز گفت :  مجلس بودجه 90 را 508 هزار میلیارد تومان مصوب کرده است که نسبت به لایحه دولت 5 / 2 درصد کاهش داشته است.وی با اشاره به اختصاص یک هزار و 350 میلیارد تومان اعتبار فرهنگی در بودجه 90 اظهار داشت :  20 درصد از این بودجه به حوزه‌های علمیه ،  10 درصد به مساجد ،  15 درصد ورزش و5 درصد به مصلی‌های نماز جمعه و سایر بخشهای دیگر اختصاص یافته است .کواکبیان با اشاره به رتبه سوم سمنان در رشد بودجه گفت :  بودجه استان سمنان امسال بالاترین رشد را ظرف سه سال گذشته داشته است.وی با اشاره به اینکه درامد عمومی استان سمنان ،  امسال 170 میلیارد تومان ،  بودجه هزینه‌ای بیش از 77 میلیارد تومان و عمرانی 92 میلیارد تومان است ،  گفت :  این رقم در سال گذشته 130 میلیارد تومان ،  64 میلیارد تومان و 66 میلیارد تومان بوده است