وزیر نفت کشورمان در وین صنعت نفت ایران را در حال اماده شدن برای بازگشت کامل به بازار نفت ذکر کرد.به گزارش شبکه اطلاع رسانی نفت و انرژی  ( شانا )  ،  اقای زنگنه در بدو ورود به وین در مصاحبه با خبرنگاران شرکت کرد و به سوالات انان پاسخ داد ،  وی در مورد پیامش در اجلاس صد و شصت و چهارم اوپک گفت :  من در اینجا خواهم گفت که بعد از اجلاس ژنو ،  صنعت نفت ایران در حال اماده شدن برای بازگشت کامل به بازار نفت است. وی افزود :  طبیعی است که دوستان ما در اوپک هم این موضوع را لحاظ کنند. چرا که از یک سو مشکلات یکی از اعضای موسس اوپک در حال مرتفع شدن است و از طرف دیگر ،  ثبات بازار و پایداری درامدهای قابل پیش بینی برای اعضای اوپک ،  اقتضا می‌کند انان که در این مدت تولید نفت شان را بیشتر کرده‌اند بازگشت ایران را مد نظر قرار دهند.وزیر نفت کشورمان در پاسخ به این سوال که ایران در یکسال اینده چقدر می‌تواند نفت اضافه وارد بازار کند گفت :  ایران از جهت توانایی تولید نفت مشکلی برای بازگشت به بازار ندارد ،  مقدار تولید نفت ایران در اینده با مسائل سیاسی مرتبط است.وی در پاسخ به سوال دیگری در مورد جایگزین شدن تولید نفت عراق به جای ایران و مذاکره با این کشور افزود :  من نه با وزیر نفت عراق و نه با هیچ وزیر دیگری در این باره صحبت نکرده ام. همه می‌دانند چقدر تولیدشان را اضافه کرده‌اند و چقدر از سهم طبیعی ایران نصیب انها شده است.زنگنه درباره احتمال دیدار با وزیر نفت عربستان در حاشیه اجلاس اوپک هم گفت :  حتما دیدار می‌کنیم.وی درباره زمان مورد نیاز برای بازگشت به سطح صادرات قبل از اعمال تحریم‌ها افزود :  تا اوایل سال اینده شمسی می‌توانیم به مقدار صادرات قبلی مان برسیم.وزیر نفت در مورد مباحث این نشست گفت :  بخش مهمی از مباحث فردا در نشست باز مربوط به مسائل اداری اوپک است و در نشست پشت درهای بسته هم بحث دبیرکلی مطرح خواهد شد که فکر نمی‌کنم به نتیجه برسد البته دو دوره دبیرکلی اقای البدری به اتمام رسیده است و دیگر نمی‌تواند تمدید شود.وی افزود :  راه حل فوری برای انتخاب دبیر کل نمی‌بینم. به این دلیل که بعید می‌دانم در مورد هیچ کدام از کاندیداها اجماعی صورت گیرد.وزیر نفت کشورمان درباره سقف تولید نفت ایران گفت :  ایران فعلا محدودیت تحریم‌ها را دارد ولی تلاش می‌کنیم صادراتمان را افزایش دهیم ،  هم اکنون محدودیت‌های ظالمانه و یکجانبه تحریم پیش روی ایران است. با این وجود ما تلاش خودمان را می‌کنیم. امیدواریم در توافق‌های ایران با گروه 1 + 5 این محدودیت‌ها به طور کامل برداشته شود تا ایران بتواند تولید خود را به سقف پیش از از تحریم‌ها برساند.وی درباره کاهش قیمت نفت افزود :  بعضی‌ها ممکن است روند قیمت نفت را کاهشی ببینند اما اغلب خبرگان و از جمله اوپک پیش بینی نمی‌کند قیمت نفت کاهش یابد. در مورد قیمت نفت هم باید بگویم همه از قیمت‌های کنونی نفت راضی هستند.