اجلاس بهاره صندوق بین‌المللی پول در حالی در هفته‌های گذشته برگزار شد که رسانه‌های داخلی چندان به موضوع اختلاف میان هیات ایرانی و امریکایی در این اجلاس نپرداختند. این درحالی است که رسانه‌های خارجی از اعتراض ایران به بیانیه قرائت شده از سوی رئیس امریکایی بانک جهانی خبر داده بودند.به گزارش ایلنا ،  محمود بهمنی رئیس کل بانک مرکزی ایران و شمس الدین حسینی وزیر اقتصاد از طرف دولت به این اجلاس رفته بودند و عبدالرضا ترابی و هادی قوامی اعضای کمیسیون‌های اقتصاد و برنامه و بودجه مجلس نیز انها را همراهی می‌کردند.ترابی نماینده گرمسار در گفت‌وگو با خبرنگار ایلنا ،  با اشاره به ملیت امریکایی رئیس بانک جهانی و تابعیت اروپایی رئیس صندوق بین‌المللی پول یاداور شد :  در اثر حضور چنین مدیریت‌هایی در راس بانک جهانی و صندوق بین‌المللی پول که اکثریت سهام این دو نهاد را به این کشورها اختصاص داده است‌ ،  زورگویی‌های از سوی انها به دیگر کشورها اعمال می‌شود.وی با اشاره به عضویت 185 کشور در صندوق بین‌المللی پول از سهم نسبتا خوب ایران در بانک جهانی و این صندوق سخن گفت و افزود :  با این وجود ،  همواره اتهاماتی از سوی روسای امریکایی و اروپایی این دو نهاد به ایران وارد می‌شود که می‌کوشند چهره اقتصادی ایران را مخدوش کنند.عضو کمیسیون اقتصادی مجلس ،  بیانیه پایانی رئیس بانک جهانی در اجلاس اخیر صندوق بین‌المللی پول را نمونه‌ای از این امر دانست و افزود :  انها در این بیانیه ایران را متهم به پولشویی کردند. در حالی که ما پیش از برگزاری این اجلاس مصوبه دولت ایران مبنی بر تاکید بر مبارزه با پولشویی را به صندوق بین‌المللی پول ارائه داده بودیم.ترابی با اشاره به اینکه قرائت این بیانیه از سوی رئیس بانک جهانی منجر به اعتراض هیات ایرانی شد ،  ادامه داد :  از انجایی که تریبون در اختیار ما قرار نمی‌گرفت ،  ناگزیر به صدور و انتشار بیانیه‌ای در میان حاضرین در این نشست شدیم. اما متاسفانه این بیانیه از تریبون صندوق بین‌المللی پول قرائت نشد.عضو کمیسیون اقتصادی مجلس در پاسخ به اینکه ایا بیانیه منتشره از سوی هیات ایرانی اثر گذار بود یا نه  ?  ،  اظهار داشت :  این بیانیه نه تنها در میان نمایندگان کشورهای دیگراثرگذار بود ،  بلکه سبب اتحاد بیشتر این کشورها علیه مسوولان امریکایی و اروپایی صندوق بین‌المللی پول و بانک جهانی شد تا در مقابل زورگویی‌های انان ایستادگی بیشتری نشان دهند.وی افزود :  از انجا که رئیس بانک جهانی با تشریفات خاصی وارد سالن می‌شد ،  هیات ایرانی نتوانست حضورا مراتب اعتراض خود را بیان کند.این نماینده مجلس در پاسخ به سوالی که یاداور می‌شد سال گذشته در حاشیه این اجلاس هیات امریکایی درخواست مذاکره با هیات ایرانی را ارائه داده بودند و جویای این بود که ایا در سال‌جاری نیز چنین درخواستی ارائه شده است یا نه ?  ،  گفت :  امسال هیچ درخواستی برای ملاقات میان هیات امریکایی با هیات ایرانی مطرح نشد.ترابی با تاکید بر اینکه هیات‌های ایرانی و امریکایی در دو قسمت مجزا در سالن اجلاس بین‌المللی پول جای گرفته بودند ،  متذکر شد که هیچ رویارویی میان این دو هیات انجام نشد و حتی در سالن‌های انتظار هم هیات‌های ایرانی و امریکایی با یکدیگر روبه‌رو نشدند. این در حالی است که هیات ایرانی با هیات‌های مختلفی از کشورهای مالزی ،  اندونزی ،  پاکستان و افغانستان و برخی کشورهای افریقایی ملاقات و مذاکره داشت.