نماینده مردم مرودشت و ارسنجان و پاسارگاد در مجلس شورای اسلامی در ادامه ارائه گزارش کمیسیون اصل 44 قانون اساسی تاکید کرد :  در واگذاری بنگاه‌های اقتصادی ،  اهلیت و توانمندی بخش خصوصی مورد توجه قرار نمی‌گیرد .به گزارش خانه ملت حسن شبانپور با بیان این که اصل 44 قانون اساسی به رونق اقتصادی ،  ایجاد شغل ،  سرمایه گذاری و تحول اقتصادی در کشور اثرگذار است گفت :  با وجود تاثیرات اصل 44 قانون اساسی برخی واگذاری‌ها به تعطیلی کارخانه‌ها و بیکاری و اخراج کارگران می‌انجامد .به طور مثال کارخانه ازمایش مرودشت و صنایع راه دور در شیراز پس از واگذاری با مشکلات فراوانی روبه رو شدند .این نماینده اظهار داشت :  لازم است درخصوص واگذاری و اهلیت بخش خصوصی ،  تحقیق سازنده صورت گیرد تا پس از واگذاری با تعطیلی بنگاه‌ها روبه رو شویم .شبانپور با بیان این که در وضعیت و شرایط تحریم جذب سرمایه گذاری می‌توانست راه گشا باشد ،  تاکید کرد :  یکی از اهداف اصل 44 قانون اساسی جذب سرمایه‌های داخلی و خارجی است که با توجه به این که در شرایط تحریم اقتصادی قرار داریم با اجرایی شدن دقیق سیاست‌های کلی اصل 44 می‌توانستیم سرمایه‌های داخلی و خارجی را جذب کنیم ،  اقتصاد کشور تقویت شود .نماینده مردم مرودشت با اشاره به شورای رقابتی مدنظر اصل 44 قانون اساسی ،  اظهار داشت :  با وجود اینکه شورای رقابت یکی از مبانی اصل 44 قانون است اما به تازگی ائین نامه ان نوشته شده است و این جای تاسف دارد.