بنا بر گزارش شاخص قیمت‌ها در بهمن ماه گذشته که به تازگی از سوی بانک مرکزی منتشر شده ،  تهران جزو مناطقی است که گرانی در ان رشد کمتری دارد و بیشتر مردم مناطق محروم ،  جزو مناطقی هستند که رشد قیمت‌ها در انجا سریعتر از تهران بوده است.به گزارش خبرنگار تابناک  ،  هم‌اکنون شاخص کل قیمت‌ها در تهران ،  عدد 155 بوده و این شاخص تنها در سه استان سیستان‌وبلوچستان ،  بوشهر و سمنان ،  پایین‌تر از عدد 155 است.بنا بر این گزارش ،  شاخص قیمت‌ها در استان سیستان‌وبلوچستان عدد 149 ،  در استان بوشهر عدد 150 و در استان سمنان عدد 153 است که به دلیل پایین‌تر بودن نرخ رشد اجاره مسکن در این دو استان ،  شاخص کل بهای کالا و خدمات نسبت به بقیه استان‌ها پایین‌تر است.اما تندترین روند گرانی در مناطق کشور به ترتیب عبارتند از :  ایلام با شاخص قیمت 170 ،  لرستان 168 ،  همدان 167 ،  قم 166 ،  خراسان جنوبی 166 ،  خراسان شمالی 165 ،  کرمانشاه 164 ،  چهارمحال‌وبختیاری 163 و هرمزگان 162. قابل توجه ان‌که در بین 9 استان یادشده ،  هفت استان محروم کشور قرار دارند که نشان‌دهنده وارد شدن فشار بیشتر تورم بر اقشار محروم جامعه است.بنا بر گزارش بانک مرکزی ،  شاخص قیمت در استان‌های تهران ،  گیلان ،  مازندران ،  کرمان ،  گلستان ،  کهکیلویه‌وبویراحمد ،  فارس ،  مرکزی ،  کردستان ،  عدد 155 تا عدد 157 بوده و این استان‌ها جزو استان‌هایی با رشد قیمت کندتر در کشور به شمار می‌روند.9 استان باقیمانده کشور دارای شاخص قیمت بالاتر از 158 و پایینتر از 162 بوده و استان‌های متوسط کشور به شمار می‌ایند.نکته جالب توجه ان‌که برخلاف تبلیغات انجام‌شده درباره وجود بحران مسکن کاذب در تهران ،  امار بانک مرکزی نشان می‌دهد که رشد قیمت اجاره‌بهای مسکن در بیشتر استان‌های کشور ،  بیشتر از تهران بوده است و در حالی که شاخص اجاره مسکن در تهران 165 است ،  این شاخص در ایلام 214 ،  خراسان جنوبی 209 ،  لرستان 208 ،  همدان 198 و چهارمحال‌وبختیاری 191 است و در پانزده استان دیگر نیز عدد شاخص بهای مسکن ،  بیش از تهران بوده و در مجموع رشد قیمت مسکن در سه سال گذشته ،  در بیست استان کشور از تهران بیشتر بوده است.