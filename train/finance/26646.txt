سهمیه بنزین سه ماهه زمستان خودروهای سواری و موتورسیکلت‌ها از ساعت 24 امشب در کارت‌های سوخت اعمال خواهد شد . مشاور معاون وزیر و مدیر سامانه هوشمند سوخت در مصاحبه با واحد مرکزی خبر با اعلام این خبر گفت :  میزان سهمیه‌ها در مقایسه با دوره گذشته تغییری نکرده است و برای خودروهای سواری به ازای هر ماه 120 لیتر و در مجموع 360 لیتر سهمیه بنزین برای سه ماه در کارت سوخت انان اعمال خواهد شد  .عبدالرضا امینی افزود :  برای موتورسیکلت نیز به ازای هر ماه 36 لیتر و درمجموع 108 لیتر سهمیه بنزین در نظر گرفته شده است که ساعت 24 امشب در کارت سوخت انها اعمال می‌شود .امینی گفت :  سهمیه بقیه وسایل نقلیه نیز به مانند سه ماهه پاییز اعمال خواهد شد .وی گفت :  سهمیه بنزین خودروهای سواری و موتور سیکلت‌هایی که از دوره قبل در کارت سوخت انها باقی مانده است بدون هیچ محدودیتی به دوره بعدی منتقل می‌شود .