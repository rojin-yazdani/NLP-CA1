نماینده مردم بهار و کبودراهنگ در مجلس ،  با بیان این که به‌طور قطع محصول‌های صنایع دستی چینی ،  به‌وسیله کانال‌های رسمی وارد کشور می‌شود ،  گفت :  در صورت عدم جلوگیری از واردات صنایع دستی چینی یه داخل کشور ،  صنعت سفال لاله‌جین با بحران روبه‌رو می‌شود .      عیسی جعفری در گفت‌وگو با نشریه هگمتانه ،  با تاکیدبر قدمت صنایع‌دستی در منطقه لاله‌جین استان همدان ،  افزود :  صنایع‌دستی لاله‌جین به‌عنوان قطب سفال و سرامیک کشور شناخته شده است و هنرمندان این خطه با ظرافت و مهارت بسیاری در این زمینه هنر ایرانی را به ظهور و بروز رسانده‌اند . نماینده مردم بهار و کبودراهنگ در مجلس شورای اسلامی ،  گفت :  اما متاسفانه به‌علت عدم‌نظارت سازمان‌های مربوطه در مغازه‌های این شهر سفال چینی به جای صنایع‌دستی داخلی به فروش می‌رسد . وی با بیان این که هم‌اکنون محصول‌های چینی با قیمت ارزان در کشور به فروش می‌رسد ،  بیان کرد :  از ان‌جا که هزینه تولید در کشور چین پایین است ،  قیمت‌های تمام شده در ان کشور پایین می‌اید و به همین علت و تفاوت قیمت ،  بازار محصول‌های داخلی تخته می‌شود و در این میان کسی به جنس و کیفیت کار نگاهی نمی‌کند . این سخنگوی کمیسیون کشاورزی ،  اب و منابع طبیعی مجلس هشتم ،  با بیان این که جواب مسئولان به واردات محصول‌های چینی ،  بحث قاچاق است ،  یاداور شد :  این جواب قانع‌کننده نیست ،  زیرا نمی‌دانم این حجم واردات چگونه به‌صورت قاچاق وارد کشور می‌شود و اگر هم مجوز دارند ،  چه کسی به این همه کالا مجوز می‌دهد . وی با اعلام این که از نظر دولت واردات محصول‌های چینی غیرقانونی است ،  گفت :  به‌طور قطع این محصول‌ها به‌وسیله کانال‌های رسمی وارد کشور شده است ،  زیرا چین که افغانستان نیست محصول‌ها را از مرز قاچاق کند . جعفری ادامه داد :  اگر این روند با همین شیوه ادامه یابد و دولت جلوی این واردات را نگیرد ،  با بحران جدی در این بخش روبه‌رو خواهیم شد .  استفاده اختصاصی از بیت‌المال برای شرکت‌های خصوصی جعفری گفت :  این که وزارتخانه‌ها به مؤسسه و نهادهایی که غیردولتی و خصوصی هستند ،  اعتبار بدهند عملی خلاف قانون است . وی ادامه داد :  در بازدیدی که از روستای علی صدر و شرکت‌های سیاحتی ان جا داشتم ،  دریافتم که این شرکت‌ها از امکان‌های دولتی استفاده می‌کنند ،  اما درامدها را غیردولتی هزینه می‌کنند . این نماینده در مجلس ،  بیان کرد :  ما روستاهایی در این منطقه داریم که حتی پزشک ندارند و با وجود امکان‌هایی که دولت در اختیار این شرکت‌ها قرار داده است ،  ان‌ها کوچک‌ترین کاری برای مردم منطقه انجام نداده‌اند . نماینده مردم بهار و کبودراهنگ در مجلس ،  ادامه داد :  سازمان منابع طبیعی زمین‌های زیادی دارد که بخش زیادی این زمین‌ها بلااستفاده مانده است که پیگیر تسریع در واگذاری ان‌ها هستیم.