عضو کمیسیون برنامه‌وبودجه مجلس شورای اسلامی گفت :  برای حل مشکل میزان و پدیده شاندیز در هفته گذشته نشستی برگزار شد.موسی‌الرضا ثروتی در گفت‌وگو با خبرنگار تسنیم در بجنورد اظهار داشت :  پیشنهاد نمایندگان خراسان این است که میزان منحل نشود و درخواست ما نیز منتفی شدن انحلال این موسسه مالی است.نماینده مردم بجنورد ،  راز و جرگلان ،  گرمه ،  جاجرم و مانه و سملقان به برگزاری نشست برای حل مشکل میزان و پدیده شاندیز در هفته گذشته اشاره کرد و گفت :  در این نشست که با حضور مدیرعامل پدیده ،  قائم‌مقام مدیرعامل میزان و نیز نمایندگان سه استان خراسان رضوی ،  شمالی و جنوبی برگزار شد ،  راهکارهای مختلف موردبررسی و بحث قرار گرفت.ثروتی تصریح کرد :  یکی از پیشنهادها برای حل مشکل میزان ،  ورود سرمایه‌گذار جدید و خرید سهم سهامداران است.نماینده مردم بجنورد ،  راز و جرگلان ،  گرمه ،  جاجرم و مانه و سملقان در مجلس شورای اسلامی گفت :  با خرید 2 هزار میلیارد تومان از سهم میزان توسط سرمایه‌گذار ،  مشکلات این موسسه هم حل می‌شود ؛  پیشنهاد دیگر ،  ادغام میزان با یک موسسه و صندوق دیگر است.ثروتی افزود :  این پیشنهادها به رئیس‌جمهور ،  رئیس‌کل بانک مرکزی و وزیر اقتصاد داده شد و قرار است هرکدام از ان‌ها برای تدبیر حل مشکل موردبررسی قرار گیرد.نماینده مردم بجنورد ،  راز و جرگلان ،  گرمه ،  جاجرم و مانه و سملقان در مجلس شورای اسلامی در بخش دیگر سخنان خود به مشکل پدیده شاندیز نیز اشاره کرد و گفت :  در پیگیری‌های انجام‌شده ،  به دنبال این هستیم تا با فروش سهام پدیده شاندیز موافقت شود.ثروتی گفت :  قرار است با ارزیابی اموال و املاک پدیده توسط دادستانی و قیمت‌گذاری بر روی ان ،  با حفظ حقوق مردم و سهامداران نسبت به فروش سهام پدیده تصمیم‌گیری شود.