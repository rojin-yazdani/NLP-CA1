شمارش معکوس برای بازگشت شرکای المانی و فرانسوی خودروسازان ایرانی در حالی اغاز شده که تازه‌ترین خبرها از پرداخت غرامت عهدشکنی این خودروسازان حکایت دارد.با اعمال تحریم‌ها علیه صنایع خودروسازی کشورمان ،  برخی خودروسازان اروپایی با زیر پا گذاشتن قراردادهای تولید مشترک با شرکای ایرانی موجب وارد امدن خسارت و زمینگیر شدن خودروسازان ایرانی شدند ،  خودروسازانی که اکنون با رفع احتمالی تحریم‌ها قادر به چشم‌پوشی از بازار ایران نبوده و برای همکاری اقتصادی با شرکای ایرانی پیشگام شده‌اند.شرکت مرسدس بنز ازجمله خودروسازانی است که خط تولید چند خودروی سنگین شامل کامیون و اتوبوس را در ایران‌خودرو داشت اما با اعمال تحریم‌ها یکباره تولید این خودروها را متوقف و ایران را ترک کرد. بنز همچنین در حال ایجاد خط تولید یک خودروی لوکس در ایران بود که با ترک ایران ،  این خط تولید نیز متوقف شد. شرکت مرسدس بنز المان به تازگی اعلام کرده است ،  برای جبران خسارت‌های ایران‌خودرو به‌علت ترک یکباره شراکت از سوی بنز مبلغ 42میلیون یورو به ایران‌خودرو غرامت می‌دهد. در گفت‌وگو با هاشم یکه‌زارع ،  مدیرعامل ایران‌خودرو اخرین وضعیت قراردادهای جدید این شرکت با مرسدس بنز المان و پژوی فرانسه و چگونگی تامین قطعات را مطرح کردیم که می‌خوانید. ایا پرداخت غرامت بنز صحت دارد ? هنوز نمی‌توانم چیزی در مورد صحت و سقم این خبر اعلام کنم چرا که این خسارت بیشتر مربوط به ایران‌خودرو دیزل بوده است. اما اعلام پرداخت غرامت 42میلیون یورویی با ایران‌خودرو توسط مسئولان بنز نشان‌دهنده درستی خبری است که قبلا در زمینه حضور شرکت بنز در ایران اعلام کردیم. اما بخشی از این خسارت ناشی از نیمه‌کاره رها شدن خط تولید سواری بنز درایران بوده ،  ایا بحثی در این زمینه مطرح نشده است ? دریافت غرامت از همه خودروسازان خارجی که نسبت به فسخ یکطرفه قرارداد خود با ایران‌خودرو در دوران تحریم اقدام کرده‌اند ،  پیش شرط همکاری‌های بعدی با این خودروسازان است. با وجود این شاید مباحثی مطرح باشد که الان نمی‌خواهم مطرح کنم. غرامت از پژو در چه مرحله‌ای است ? درمورد دریافت غرامت از پژو نیز همان مباحث قبلی مطرح است و هنوز اتفاق خاصی نیفتاده است. هنوز براوردی از میزان دریافت غرامت از پژو مطرح نشده است ،  اما در دریافت غرامت از این خودروسازان جدی بوده و این موضوع را پیگیری می‌کنیم. اما طی شدن این فرایند زمانبر است. نگفته‌ام که با پژو همکاری نمی‌کنیم اما ممکن است از این پس این شرکت فرانسوی شریک اصلی تجاری ما نباشد. یعنی دریافت غرامت بعد از اجرای قراردادهای جدید صورت می‌گیرد ? دریافت غرامت موضوعی است که باید دوطرف مذاکره کنند اما همانطور که گفتم ان را پیگیری می‌کنیم. در این مسئله جدی بوده و با کسی شوخی نداریم. نشستی در این زمینه داشته‌اید ? اینها مسائل درون‌سازمانی است که نمی‌توانم در مورد ان زیاد صحبت کنم. اما مگر می‌شود که با پژو در این زمینه صحبت نشده باشد ،  انها نیز پرداخت خسارت را قبول دارند.