معاون اول رئیس‌جمهور از واگذاری زمین‌های نمایشگاه بین المللی به صدا و سیما خبر داد.به گزارش فارس ،  محمدرضا رحیمی معاون اول رئیس‌جمهور در پایان جلسه هیئت دولت در جمع خبرنگاران گفت :  در دوره ریاست اقای ضرغامی در سازمان صدا و سیما شبکه‌های تلویزیونی و رادیویی در 5 قاره تشکیل شد .وی افزود :  این کار نیازمند توسعه بود و دولت تصویب کرد کل زمین‌های نمایشگاه بین‌المللی که در مجاورت سازمان صدا و سیما است ،  به این سازمان واگذار شود.معاون اول رئیس‌جمهور ادامه داد :  ما باید برای اینکار زمین دیگری را برای نمایشگاه بین‌المللی انتخاب کنیم و یا به بخش خصوصی اجازه دهیم در قسمت‌های مختلف استان تهران نمایشگاه درست کنند.وی گفت :  البته ما پیش از این در استان‌های مختلف این مجوز را صادر کرده‌ایم ،  یعنی هر 31 استان اجازه دارند برای خود نمایشگاه ایجاد کنند.وی افزود :  نمایشگاه بین‌المللی تهران را که در فهرست واگذاری‌ها بوده است سال گذشته از این لیست خارج کرده‌ایم ،  هم اکنون کل زمین ان را برای توسعه شبکه‌های رادیویی و تلویزیونی به صدا و سیما خواهیم داد. اگر ایراد قانونی به ان وارد بود ان را به مجلس شورای اسلامی ارائه خواهیم داد تا نمایندگان مجلس ان را تصویب کنند.وی در ادامه تصریح کرد :  صدا و سیمای جمهوری اسلامی از این جهت مهم است که در دنیا یکه‌تاز و جهانی است.معاون اول رئیس‌جمهور در ادامه سخنان خود تصریح کرد :  قدرت‌های ظالم و کافر در مقابل صدا و سیمای جمهوری اسلامی ایستاده‌اند و ضرورت توسعه ان از ناحیه دولت به شدت مورد توجه است ،  ما باید بدانیم که صدا و سیمای جمهوری اسلامی ایران به تنهایی در مقابل همه است و باید مبالغ لازم را برای توسعه ان اختصاص دهیم.