موسی الرضا ثروتی عضو کمیسیون برنامه و بودجه و محاسبات مجلس شورای اسلامی گفت :  برای حمایت از تولید  ،  عواملی پیش رو است که باید مورد توجه قرار گیرد  ،  یکی از این عوامل نقدینگی است .عضو فراکسیون اصولگرایان مجلس شورای اسلامی در گفتگو با اعتدال ،  خاطرنشان کرد :  واحد‌های تولیدی ما نقدینگی ندارند  ،  وقتی با وضع فعلی نقدینگی می‌خواهند تولیدات خود را صادر کنند  ،  به ناچار متوقف می‌شوند  ؛  اگر بتوان نقدینگی به انها تزریق شود  ،  تولید کننده می‌تواند حجم تولید را افزایش دهد و اوضاع سامان یابد.وی افزود :  بحث ارزی  ،  بحث مهمی است  ؛  ماهیت وجودی صندوق توسعه ملی  ،  برای تخصیص ارز به واحدهای تولیدی است ولی متاسفانه بعد از دو سال ونیم هنوز عملکرد مثبتی از دولت در این زمینه ارائه نداده است.ثروتی گفت :  انتظار می‌رود بعد از فرمایشات رهبری  ،  حداقل دولت برنامه ریزی جدی صورت داده و صندوق توسعه ملی فعال کند.نماینده مردم بجنورد در مجلس شورای اسلامی ادامه داد :  متاسفانه در حال حاضر صندوق توسعه ملی فعال نیست و واحد‌های تولیدی کشور مشکل دارند  ،  ما در شهرستان خود یک واحد تولید سیمان داریم که چند سال است که وعده می‌دهند که امسال ارز می‌دهیم و سال بعد می‌دهیم  ؛  اما تاکنون نداده‌اند و وعده تخصیص ارز از صندوق توسعه ملی به این واحد تاکنون عملی نشده است.ثروتی گفت :  رهبری فرمودند که جهاد گونه عمل کنند ولی این روش بسیار کند دولت در سال گذشته  ،  با جهاد اقتصادی همخوانی نداشت  ؛  امیدواریم امسال دولت تحرکی از خود نشان دهد و هیات امنای صندوق توسعه ملی که بیش از 30 میلیارد دلار موجودی دارد فعال شود.عضو کمیسیون برنامه و بودجه و محاسبات مجلس شورای اسلامی تصریح کرد :  برای حمایت از واحدهای تولیدی  ،  باید اسان سازی صورت گیرد و روند کند اداری موجود  ،  تسریع یابد  ؛  امیدواریم دولت قفل صندوق توسعه ملی را هر چه زودتر باز کند تا واحد‌های تولیدی بتوانند از ان استفاده کنند و مشکلاتشان کاهش یابد.وی ادامه داد :  استفاده سرمایه ایرانی نیز دارای اهمیت است  ؛  الان حدود 450 هزار میلیارد تومان نقدینگی در بازار داریم ،  باید بتوان با برنامه ریزی از این سرمایه سرگردان دست مردم که گاهی به سمت سکه و گاهی به سمت ارز می‌رود و بحران ایجاد می‌کند استفاده کرد و دولت با اتخاذ سیاست‌های پولی و اقتصادی صحیح  ،  این سرمایه‌ها را جذب کند.ثروتی به بحران ارزی کشور اشاره کرد و گفت :  قبل از بحران به دولت در مجلس پیشنهاد سود تشویقی دادیم که با دیر عمل کردن دولت  ،  با بحران سکه و ارز روبرو شدیم  ؛  اگر دولت و مجموعه اقتصادیش خوب عمل کنند و اوراق مشارکت با سود مناسب عرضه شود ،  سرمایه سرگردان مردم هدف گذاری می‌شود.وی در خاتمه گفت :  باید تولید ملی را در زمینه‌های کشاورزی  ،  صنعت  ،  معدن و مابقی تولیدات ارتقا یابد.