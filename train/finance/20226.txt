با وجود اینکه به فاصله اندکی پس از انتشار خبر در جریان بودن مذاکراتی میان ایران و روسیه جهت انعقاد قرارداد نفت در برابر کالا ،  این خبر از سوی مقامات مسئول در کشورمان تکذیب شد ،  منابع روس همچنان بر ادامه داشتن این مذاکرات تاکید دارند. به نظر می‌رسد این بار مقامات کشورمان باید به صراحت درباره جزئیات این موضوع اظهارنظر کرده و ابهامات موجود را از میان ببرند.به گزارش تابناک  ،  خبرگزاری رویترز هفته گذشته با انتشار گزارشی اختصاصی ،  مدعی شد که ایران و روسیه در حال مذاکره برای انعقاد قرارداد نفت در برابر کالا هستند که بر اساس ان ،  ایران روزانه 500 هزار بشکه نفت به روسیه صادر کرده و در ازای ان ،  از روسیه و کالا و تجهیزات دریافت می‌کند. در این گزارش امده بود که مبلغ قرارداد ،  به 1.5 میلیارد دلار در ماه بالغ می‌شود.تنها یک روز پس از انتشار این خبر ،  اکبر نعمت اللهی ،  مدیر کل روابط عمومی وزارت نفت ،  عقد هرگونه قرارداد و توافقنامه میان ایران و روسیه برای معامله پایاپای نفت و کالا را تکذیب کرد. وی در این زمینه گفت :  تاکنون هیچ گونه توافقنامه‌ای میان دو کشور انجام نشده است . اما با اینکه انتظار می‌رفت در پی موضع گیری این مقام رسمی در ایران ،  موضوع از مرکز توجه رسانه‌ای و سیاسی خارج شود ،  بحث‌ها درباره ان همچنان ادامه دارد. در این زمینه ،  روز گذشته سخنگوی کاخ سفید ضمن انتقاد از احتمال وضع این قرارداد ،  تهدید کرد که تحریم‌هایی را علیه چنین قراردادی اعمال خواهد کرد.جی کارنی در این زمینه اظهار داشت :  در صورتی که این قرارداد پیش برود ،  سبب برانگیخته شدن نگرانی‌های جدی خواهد شد ،  زیرا بر خلاف مفاد توافق‌نامه گروه 1 + 5 با ایران بوده و به طور بالقوه می‌تواند سبب اعمال تحریم‌های امریکا علیه شرکت‌ها و اشخاص درگیر در چنین تبادلاتی شود .در پی انتشار این خبر ،  روزنامه روسی کامرسانت امروز به نقل از یک منبع دیپلماتیک روس نوشت دولت روسیه مصمم است که به گفت و گوهای خود با ایران جهت امضای قرارداد نفت در برابر کالا ادامه دهد. این منبع دیپلماتیک گفته قرارداد مذکور یک قرارداد پایاپای عادی نیست و قرار است بخش‌هایی از مبلغ واردات نفت از ایران نیز در قالب وجه نقد پرداخت شود. به گفته وی ،  فارغ از اینکه تحریم‌های نفتی غرب علیه ایران چه زمانی برداشته شود ،  این قرارداد – در صورت نهایی شدن – به اجرا درخواهد امد. اما ماجرا به همین جا ختم نمی‌شود ؛  زیرا بر اساس گزارش همین روزنامه روسی ،  سرگئی لاوروف ،  وزیر خارجه روسیه نیز امروز در گفت و گوی تلفنی با جان کری ،  همتای امریکایی خود اظهار داشته روسیه این حق را دارد که به هر میزان صلاح بداند ،  از ایران نفت خریداری کند و ایران نیز می‌تواند از روسیه کالا بخرد. کامرسانت می‌افزاید این موضوع قرار است در جریان دیدار محمد جواد ظریف ،  وزیر خارجه ایران با ولادیمیر پوتین ،  رئیس جمهور روسیه نیز مورد بحث قرار گیرد و در جریان دیدار اتی پوتین از ایران نیز میان روسای جمهور ایران و روسیه درباره ان گفت و گو شود. به هر حال ،  مجموعه این اظهارات و گزارش‌ها حاکی از ان است که بر خلاف انچه گمان می‌رفت ،  بحث قرارداد نفت در برابر کالا میان ایران و روسیه از دید طرف‌های خارجی به عنوان موضوعی جدی در نظر گرفته می‌شود. اهمیت بحث زمانی افزایش می‌یابد که توجه داشته باشیم تکذیبیه مدیر کل روابط عمومی وزارت نفت نیز لحتی دوپهلو داشته است. نعمت اللهی درصحبت‌های خود به صراحت در جریان بودن مذاکرات بر سر چنین قراردادی را تکذیب نکرده و صرفا گفته توافقنامه‌ای در این زمینه حاصل نشده است. طبیعی است که رسیدن به توافق ،  در مرحله نهایی کار صورت می‌گیرد و باید اکنون مشخص شود که ایا اصولا چنین مذاکره‌ای در دستور کار دولت قرار دارد یا خیر.به نظر می‌رسد مقامات مسئول این بار باید به صراحت درباره گزارش‌های مربوط به قرارداد نفتی مذکور اظهارنظر کرده و مشخص کنند که ایا اصولا چنین بحثی تاکنون مطرح بوده یا خیر ؛  در صورت مطرح بودن ،  موضوع تا چه حد جدی است و در صورت رسیدن به توافق نهایی ،  منافع ان برای ملت ایران دقیقا چه خواهد بود.