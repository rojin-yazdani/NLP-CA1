معاون مدیرکل دفتر برنج وزارت جهاد کشاورزی گفت :  طبق اعلام وزیر جهاد کشاورزی به وزارت بازرگانی از اوایل مرداد جاری تا اواخر مهرماه امسال واردات برنج به کشور ممنوع است.به گزارش خبرگزاری فارس از ماسال ،  سیدابراهیم موسوی در مراسم نخستین برداشت مکانیزه برنج در این شهرستان وضعیت تولید برنج در کشور را خوب دانست و با بیان اینکه 21 استان کشور برنج خیز هستند ،  افزود :  گیلان دومین استان تولیدکننده برنج در کشور است.معاون مدیرکل دفتر پنبه ،  حبوبات و نباتات صنعتی وزارت جهاد کشاورزی با اشاره به این که امسال تولید برنج در کشور افزایش داشته ،  خاطرنشان کرد :  امسال بالغ بر یک میلیون و 100 هزار تن شلتوک در گیلان تولید می‌شود و به همین نسبت نیز در کشور شاهد افزایش 10 درصد تولید برنج هستیم.این مسئول مناسب بودن اب و هوا را دلیل بر مطلوبیت وضعیت محصول برنج در کشور دانست و ادامه داد :  پیش بینی می‌شود از کشت برنج در 635 هزار هکتار مزارع شالیزاری کشور مقدار 3 میلیون و 400 هزار تن شلتوک برداشت شود که 66 درصد ان تبدیل به برنج سفید می‌شود.موسوی با بیان این که در حال حاضر 81 درصد نیاز به برنج کشور با تولید داخلی تامین شده است ابراز داشت :  با اقدام‌هایی که صورت می‌گیرد می‌توانیم تا چند سال اینده تمام نیاز کشور به برنج را در داخل تامین کرده و در این زمینه خودکفا شویم.وی مازندران را استان نخست در تولید برنج کشور نامید و تصریح کرد :  در این استان ارقام پرمحصول بیشتر کشت می‌شود و در گیلان نیز کشت ارقام پرمحصول برنج در حال توسعه است و این دو استان به تنهایی 80 درصد نیاز برنج کشور را تامین می‌کنند.این مسئول اضافه کرد :  طبق اعلام وزیر جهاد کشاورزی به وزارت بازرگانی ،  از اوایل مردادماه جاری تا اواخر مهرماه امسال هیچگونه واردات برنج به کشور انجام نمی‌شود و پس از ان نیز واردات باید براساس تعیین سقف از طرف وزارت جهاد کشاورزی انجام شود.