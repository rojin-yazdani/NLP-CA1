این روزها طرح توزیع لامپ‌های کم مصرف بین مردم از سوی وزارت نیرو به طور جدی دنبال می‌شود ولی کمتر کسی می‌داند این طرح از کجا نشات گرفته است.به گزارش عصرایران ،  ماجرای این لامپ‌ها از سفر هوگو چاوز ،  رئیس‌جمهور ونزوئلا به تهران اغاز شد که طی ان رؤسای جمهور دو کشور درباره تولید و مصرف برق و کمبودهای موجود صحبت کردند و چاوز خطاب به احمدی‌نژاد گفت :  ما در کشور خودمان یک طرح ضرب‌الاجلی اجرا کردیم و توانستیم بدون افزودن بر ظرفیت نیروگاهی تولید برق ،  از بروز خاموشی‌ها جلوگیری کنیم .در این هنگام احمدی نژاد از چاوز می‌خواهد که درباره تجربه کشورش توضیح بیشتری دهد که چاوز با ارائه امار و ارقام ،  پاسخ می‌دهد :  ما در کشور خودمان طی یک برنامه زمان‌بندی شده ،  میلیون‌ها لامپ کم مصرف توزیع کردیم و از مردم خواستیم انها را با لامپ‌های رشته‌ای عوض کنند و در نتیجه با هزینه اندکی که صرف تهیه و توزیع این لامپ‌ها شد ،  از سرمایه‌گذاری کلان برای احداث نیروگاه‌های جدید معاف شدیم.بنا بر این گزارش ،  پس از این گفت‌وگو ،  رئیس‌جمهور ،  پرویز فتاح ،  وزیر نیرو را فرامی‌خواند و از وی می‌خواهد چنین طرحی را در ایران نیز راه‌اندازی نماید که اینک با توزیع لامپ‌های کم مصرف ،  همان طرح در حال اجراست . توضیح شرکت توانیرمدیریت محترم سایت وزین تابناک باسلام و احترام ،  در پاسخ به این خبر خواهشمند است دستور فرمابید طبق قوانین جاری توضیح زیر عینا درج و اصلاحات لازم در ان خبر اعمال و اعلام گردد .البته ظرافت‌ها و شوخی‌های سایت شما زبانزد عام و خاص است و بعضا خالی از لطف نمی‌باشد ،  ولی خوب است کمی هم با امار و اطلاعات جدی سروکار داشته باشید. عنوان کردن این جمله که ولی کمتر کسی می‌داند این طرح از کجا نشات گرفته است  ،  دور از شان خبرنگاری و مطبوعاتی است ؛  چرا که نویسنده این خبر به طور یقین بدون مطالعه و تحقیق اقدام به انتشار چنین خبری کرده است. و البته شاید هم نویسنده محترم به علت ارادت خاص به اقای چاوز و توجه دادن مردم به اثار سفرهای ایشان به کشورمان ایران ،  اینگونه انشا نموده‌اند که بحثی در ان نیست .و اما باستحضار می‌رساند ، طرح توسعه لامپ‌های کم مصرف در ایران به طور رسمی که دارای اعتبارات خاص و سالانه خود می‌باشد ،  به سال 75 برمی‌گردد و ارتباطی به اقای چاوز ندارد و از ان سال به طور جدی پیگیری می‌شود و تابه‌حال نیز حدود 30 میلیون شعله انواع لامپ‌های کم مصرف تولید و توزیع شده است. ناگفته نماند ،  طرح مذکور تا سال 85 توسط شرکت توانیر اجرا می‌شده است و از ان به بعد توسط سازمان بهره‌وری انرژی ایران  ( سابا )  به طور وسیع و گسترده و بدون وقفه در سراسر کشور در حال اجرا می‌باشد. البته ایده‌های اقای چاوز هم در راستای مدیریت مصرف می‌تواند مورد احترام و توجه قرار گیرد.موفق و مؤید باشید.  محمد یزدی زاده تهران شرکت توانیر