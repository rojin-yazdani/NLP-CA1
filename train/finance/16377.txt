مدیر مرکز دیسپچینگ شرکت ملی گاز از قطع صادرات گاز به ترکیه به دلیل انجام تعمیرات اساسی در ایستگاه اندازه گیری مرزی بازرگان خبر داد .حسن منظر تربتی در گفت وگو با مهر با بیان این که قطع صادراتی گاز به ترکیه با هماهنگی با شرکت بوتاش این کشور انجام شده است ،  گفت :  قطع گاز از روز گذشته اغاز شده است و امیدواریم ظرف مدت 24 ساعت به پایان برسد .وی با یاداوری این موضوع که تا پیش از قطع گاز ،  به طور متوسط روزانه 15 میلیون متر مکعب گاز به این کشور صادرات می‌شد ،  تصریح کرد :  برای زمستان سال جاری تمهیداتی از قبل پیش بینی شده بود تا مشکلی در تامین نیازهای گازی ترکیه ایجاد نشود .این مقام مسئول در شرکت ملی گاز ایران در تشریح اخرین وضعیت تولید و مصرف گاز طبیعی در کشور توضیح داد :  در حال حاضر روزانه 520 میلیون متر مکعب گاز در کشور مصرف می‌شود که از این میزان بین 380 تا 400 میلیون متر مکعب ان به بخش‌های خانگی و تجاری تحویل داده می‌شود .تربتی با بیان این که زمستان امسال مصرف گاز در کشور حدود 10 درصد نسبت به سال گذشته افزایش پیدا کرده است ،  بیان کرد :  یکی از مهم‌ترین دلایل افزایش مصرف گاز در زمستان امسال توسعه شبکه گاز رسانی کشور بوده است .وی با اشاره به تعهد وزارت نفت برای تحویل روزانه 40 میلیون متر مکعب گاز به نیروگاه‌ها در فصل زمستان ،  اظهار کرد :  هم اکنون حدود 70 میلیون متر مکعب گاز به این بخش تحویل می‌شود.