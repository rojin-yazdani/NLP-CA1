نایب رئیس مجلس گفت :  رئیس مجلس تاکنون 2 نامه رسمی به دولت نوشته است تا بودجه هر چه زودتر به مجلس تقدیم شود.به گزارش فارس ،  مصطفی کواکبیان نماینده مردم سمنان در مجلس شورای اسلامی ظهر امروز طی تذکر شفاهی در صحن علنی مجلس تذکر نخست خود را مربوط به اصل 52 قانون اساسی دانست و گفت :  این اصل تاکید دارد که تا 15 اذر ماه دولت لایحه بودجه را به مجلس تقدیم کند اما اکنون 5 روز از زمان قانونی تحویل لایحه بودجه به مجلس می‌گذرد و هنوز دولت این لایحه را به مجلس نداده است.وی افزود :  اگر تا اوایل دی دولت این لایحه را به مجلس نیاورد ،  عملا نمایندگان پس از اواسط بهمن ماه درگیر انتخابات هستند و فرصتی برای بررسی بودجه ندارند لذا از هیئت رئیسه می‌خواهم تا به دولت تذکر دهند تا هرچه زودتر این بودجه را به مجلس تقدیم کند.این نماینده مجلس همچنین در خصوص نظارت دقیق بر نحوه اجرای قانون بودجه 90 تاکید کرد و گفت :  در امارها امده که دولت نهم و دهم بیش از 720 میلیارد دلار درامده داشته‌اند اما هنوز از بانک مرکزی استقراض می‌کنند.کواکبیان ادامه داد :  همین موضوع باعث شده است که بسیاری از پروژه‌های عمرانی اجرا نشود که عدم تخصیص بودجه برای اجرای پروژه‌ها دلیل اصیل این موضوع است.وی در پایان به بیمه روستائیان و عشایر و کشاورزان اشاره کرد و گفت :  به این افراد که بالای 80 سال سن دارند و حدود 10 سال بیمه پرداخته کرده‌اند هنوز گفته می‌شود که باید تا 15 سال بیمه پرداخت کنید تا بتوانید از خدمات بیمه استفاده کنید در حالی که این افراد بالای 80 سال سن دارند و این موضوع برایشان مقدور نیست.محمدرضا باهنر نائب رئیس اول مجلس در پاسخ به تذکر کواکبیان گفت :  در خصوص بودجه سال اینده مجلس تلاش‌های خود را انجام داده است و رئیس مجلس نیز تاکنون 2 نامه رسمی به دولت نوشته است تا بودجه هرچه زودتر به مجلس بیاید.وی افزود :  بودجه سال گذشته تجربه خوبی نبود و ما 2 ماه اول سال را بودجه نداشتیم و مجبور شدیم از 2 دوازدهم استفاده کنیم لذا امیدواریم دولت مساعدت کند و هرچه زودتر بودجه را به مجلس بیاورد.