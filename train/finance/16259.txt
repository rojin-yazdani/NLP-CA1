رئیس مرکز تحقیقات استراتژیک مجمع تشخیص مصلحت نظام با اعلام اینکه واریز 28 هزار تومان به حساب مردم غیرقانونی بود ،  گفت :  اجرای فاز دوم هدفمندی یارانه‌ها نیاز به مطالعه دقیق دارد.به گزارش خبرگزاری فارس ؛  محمدباقر نوبخت در همایش تولید ملی حمایت از کار و سرمایه ایرانی از منظر تولیدکنندگان که در سالن همایش افتاب مرکز تحقیقات استراتژیک مجمع تشخیص مصلحت نظام برگزار شد ،  در پاسخ به سؤال خبرنگار فارس ؛  که این مرکز چه پیشنهاداتی برای اجرای فاز دوم به ویژه در بخش کشاورزی دارد ،  گفت :  با اجرای قانون هدفمندکردن یارانه‌ها در طرف عرضه به جهت افزایش قیمت نهاده‌های تولید ناشی از حذف تدریجی یارنه‌ها با افزایش مواجه شد که برای این بخش قانون‌گذار در مواد 7 و 8 قانون پیش‌بینی کرد نسبت به پرداخت 30 درصد از یارانه‌ها به این بخش جلوی این افزایش گرفته شود.رئیس مرکز تحقیقات استراتژیک مجمع تشخیص مصلحت نظام افزود :  یارانه تولید پرداخت نشد بنابراین ناتوانی از مهار افزایش قیمت ناشی از بالارفتن هزینه‌های تولید باعث شد تولیدکننده توان عرضه کمتر از قیمت تمام شده را نداشته باشند.وی افزود :  در سال گذشته هم اغلب تولیدکنندگان با امید پرداخت یارانه تولید و حمایت از سوی دولت در شرایط سخت تولید کردند اما در حال حاضر تولیدکننده توان این را ندارد که محصولاتش را قوه مجریه زیر قیمت عرضه کند.* پرداخت 15 هزار میلیارد تومان یارانه بیشتر به مردمنوبخت گفت :  در طرف تقاضا نیز که قرار بود حداکثر 50 درصد درامد حاصل از هدفمندی یارانه‌ها به مردم پرداخت شود اما در عمل طبق امارهای رسمی 15 هزار میلیارد تومان بیش از مبلغ تعیین شده پرداخت شد. البته فشار بارگرانی انچنان است که این افزایش پرداخت هم نمی‌تواند مشکل مردم را برطرف کند.به گفته نوبخت دولت این مبلغ اضافه را از منابعی غیر از درامد حاصل از هدفمندی یارانه‌ها پرداخت کرد که بخشی از اینها بدهی دولت و یا دولت‌های اینده است که مجموعه‌ای تخلفات صورت گرفت تا این 15 هزار میلیارد تومان پرداخت شود.*لزوم مطالعه دقیق قبل از اجرای فاز دوموی افزود :  اجرای مرحله دوم در این شرایط که مرحله اول موفق نبود و شرایط جهانی مناسب نیست توصیه نمی‌شود درست است که می‌گویند مذاکرات سازنده در استانبول بوده و امید است در بغداد داشته باشیم اما نباید فراموش کرد که نظام با توجه به هزینه‌هایی که تا الان انجام داده قصد کوتاه امدن را ندارد . شاید انها امیدشان این باشد که در اجلاس‌های بعدی نظام کوتاه بیاید اما محتوم این است که انها تشدید تحریم را برای ما اعمال می‌کنند.نوبخت ادامه داد :  اصرار داشتن به اجرای فاز دوم در شرایطی که اجرای فاز اول هدفمندی یارانه‌ها با مشکل مواجه بود و بدون اینکه مجلس تصویب کرده باشد درست نیست.*واریز 28 هزار تومان به مردم شتابزده و معایر با قانون بودوی در پاسخ به سؤال دیگر فارس که گفته می‌شود وارد کردن 28 هزار تومان به حساب مردم عمل شتابزده از سوی دولت و عامل گرانی در بازار بوده است ،  گفت :  پیش از اینکه تحلیلی بر افزایش قیمت‌ها داشته باشم حداقل می‌توان گفت که واریز 28 هزار تومان ضمن اینکه غیرقانونی بود در خود قانون هدفمندی هم تصریح شده بود که افزایش‌ها در چارچوب قانون و دارای ردیف خاص باشد.نوبخت گفت :  قانون فصل‌الخطاب است و قبل از اینکه قانون تصویب کند هر گونه اقدام در مورد اجرای هدفمندی اختلاف بین قوای سه گانه است و در حال حاضر پولی که واریز شده از حساب‌ها خارج می‌کنند و مفهوم ان این است که قانون به درستی اجرا نشده است.نوبخت در پاسخ به اینکه نقش مجلس هشتم در عملکرد ضعیف دولت چقدر موثر بود ?  گفت :  در یک تقسیم‌بندی کلی ماموریت مجلس در تقنین و نظارت است.وی ادامه داد :  در بسیاری از موارد مجلس اقدام به تقنین کرد اما در عمل بلااجرا ماند و منازعاتی که الان وجود دارد اثر همین موضوع است. رئیس مرکز تحقیقات استراتژیک مجمع تشخیص مصلحت نظام تصریح کرد : انچه که می‌توان از مجلس نهم انتظار داشت قاطعیت و شجاعت بیشتر بوده و مجلس نیازمند مدیریت قاطع است.