نایب رئیس کمیسیون پیگیری و نظارت اجرای اصل 44 قانون اساسی در مجلس ،  با اعلام اینکه تاکنون هیچ گزارش مکتوبی از اجرای قانون هدفمندی یارانه‌ها به مجلس ارائه نشده است ،  گفت :  این گزارش ارتباطی به کمیسیون اصل 44 ندارد و باید به کمیسیون طرح تحول اقتصادی ارائه شود.جعفر قادری در گفت‌وگو با خانه ملت ،  با اعلام اینکه تاکنون هیچ گزارشی از اجرای قانون هدفمندی یارانه‌ها به کمیسیون اصل 44 ارائه نشده است ،  افزود :  در قانون هدفمندی یارانه‌ها نیز به ارائه گزارش رسمی از سوی دولت اشاره شده ؛  ولی متاسفانه تا کنون گزارشی به مجلس ارائه نشده است.نماینده مردم شیراز در مجلس شورای اسلامی ،  با بیان اینکه دولت گام اول اجرای هدفمندی یارانه‌ها را بر خلاف زمان مقرر شده در قانون به سرعت برداشته است ،  گفت :  دولت گزارش‌های شفاهی در کمیسیون طرح تحول اقتصادی ارائه کرده ؛  ولی تا کنون گزارشی به صورت مکتوب داده نشده است .این عضو کمیسیون برنامه و بودجه و محاسبات در مجلس هشتم ،  با اشاره به صحبت وزیر اقتصاد و دارایی مبنی بر اینکه ستاد هدفمندی یارانه‌ها گزارش نتایج فاز اول این قانون را ارائه کرده ،  یاداور شد :  هیچ گزارشی به کمیسیون اصل 44 ارائه نشده ،  از سوی دیگر این گزارش باید به کمیسیون ویژه طرح تحول اقتصادی ارائه شود نه کمیسیون اصل 44.سید شمس الدین حسینی روز گذشته با اعلام اینکه نتایج فاز اول اجرای هدفمندی یارانه‌ها را به نمایندگان مجلس ارائه کرده‌ایم ،  گفت :  در انتظار بررسی‌های نهایی جهت اعلام نتایج فاز اول اجرای هدفمندی یارانه‌ها هستیم. /