رئیس کمیسیون حمایت از تولید مجلس شورای اسلامی گفت :  دولت تصمیم گرفته است مرحله دوم هدفمندی یارانه‌ها را از 15 فروردین 1393 اغاز کند.فولادگر در مصاحبه با خبرنگار واحد مرکزی خبر افزود :  مجلس در تبصره 21 لایحه بودجه به دولت اجازه اجرای مرحله دوم هدفمندی را در طول سال 1393 داده که دولت نیز بر همین اساس تصمیم گرفته است ان را از 15 فروردین اجرایی کند.وی درباره تصمیم دولت در خصوص قیمت بنزین در اجرای مرحله دوم هدفمندی یارانه‌ها گفت :  فرمول‌های قیمت بنزین به دو نرخ رسیده اما هنوز نهایی نشده است.فولادگر اضافه کرد :  در دولت برای بنزین سهمیه‌ای قیمت 700 و ازاد 1000 تومان مطرح است و برخی کارشناسان دولتی نیز برای بنزین سهمیه‌ای 800 و برای بنزین ازاد 1200 تومان پیشنهاد کرده‌اند که به نظر می‌رسد تا پایان امسال یکی از این فرمول‌ها نهایی شود.