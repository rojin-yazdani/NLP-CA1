سخنگوی وزارت بازرگانی گفت :  قیمت ارد و نان تا اطلاع بعدی اصلاح نخواهد شد.شجاعی در مصاحبه تلفنی با خبرنگار واحد مرکزی خبر ،  با اشاره به مراحل اصلاح قیمت‌های ارد و نان در کشور گفت :  با شکل گیری ستاد ارد و نان در استان‌های مختلف قیمت‌های ارد و نان به صورت استانی مشخص خواهد شد.وی گفت :  تا زمانی که این ستاد درباره تغییر قیمت‌ها اطلاعیه‌ای صادر نکند قیمت ارد و نان با شرایط کنونی عرضه خواهد شد.شجاعی افزود :  48 ساعت پس از صدور نخستین اطلاعیه ستاد هدفمند سازی یارانه‌ها در وزارت بازرگانی ،  قیمت ارد و نان در کشور اصلاح خواهد شد.وی با بیان اینکه ما به التفاوت اصلاح قیمت‌های ارد و نان به حساب مردم به ازای هر نفر در هر ماه چهار هزار تومان واریز می‌شود گفت :  قیمت اصلاح شده ارد و نان به طور یقین پایین‌تر از قیمتهای کنونی خواهد بود.شجاعی افزود :  محدودیتهای صدور پروانه برای تاسیس نانوایی‌ها برداشته می‌شود.وی در عین حال زمان دقیقی برای اصلاح قیمت‌ها در حوزه ارد و نان اعلام نکرد.