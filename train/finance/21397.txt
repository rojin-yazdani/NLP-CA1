قیمت نفت به دنبال اظهار وزیر نفت عربستان مبنی بر افزایش تقاضا در بازار بالا رفت و بشکه‌ای 58.97 دلار فروخته شد اما لیبی هم تولید نفت را در میادین نفتی به میزان 40 هزار بشکه در روز از سر گرفته است که شاید قیمت را کاهش دهد.به گزارش فارس به نقل از رویترز ،  به دنبال اظهارات وزیر نفت عربستان مبنی بر افزایش تقاضا برای نفت و اینکه بازارها ارام هستند ،  قیمت نفت در معاملات امروز در اطراف 59 دلار در نوسان است.قیمت نفت در میان ماه‌های ژوئن پارسال تا ژانویه امسال حدود 60 درصد از ارزش خود را از دست داد و به 45 دلار پیش از سال 2009 نزدیک شد اما اکنون افزایش یافته است.علی‌النعیمی وزیر نفت عربستان که اوپک را در ماه نوامبر مجبور ساخت تا سیاست خود را تغییر دهد و سقف تولید خود را کاهش ندهد ،  گفت ،  بازارها ارام است …  تقاضا در حال افزایش است.قیمت نفت برنت با عواملی نظیر امارهای بهتر از انتظار تولیدات صنعتی چین ،  انعطاف موضع فدرال رزرو در مورد نرخ بهره بانکی و قبول اصلاحات پیشنهادی یونان از سوی منطقه یورو حمایت شده است.هر بشکه نفت برنت با افزایش 31 سنتی 58.97 دلار فروخته شد و هر بشکه نفت خام امریکا با افزایش 25 سنتی 49.53 دلار معامله شد.یوسوکه سنا تحلیلگر ژاپنی در این‌باره گفت ،  خبر خوب تقاضا احتمالی برای نفت است اما من فکر می‌کنم بازار به ثبات و تقاضای بیشتری از سوی چین نیاز دارد.همچنین قیمت نفت به دنبال سخنرانی جانت یلن رئیس فدرال رزرو مبنی بر تلاش این بانک برای افزایش نرخ بهره بانکی تقویت شد. برخی از سرمایه‌گذاران از این سخنرانی نتیجه گرفتند که نرخ بهره احتمالا دیرتر از ماه ژوئن ،  ماهی که بازارها بر ان تمرکز کرده‌اند ،  افزایش خواهد یافت.هنوز نگرانی در مورد مازاد عرضه بازار را متاثر کرده است و تاثیر اخبار کلان اقتصادی مثبت را محدود کرده است. بر اساس امار موسسه امریکن پترولیوم ،  با کاهش تولید پالایشگاه‌ها ،  ذخایر نفت خام امریکا هفته گذشته تا 8.9 میلیون بشکه افزایش یافت.همچنین لیبی پس از وصل دوباره برق ،  تولید نفت را در میادین نفتی صریر و مصلی خود را به میزان 40 هزار بشکه در روز از سر گرفته است.