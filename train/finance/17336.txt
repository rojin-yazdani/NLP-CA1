موسسه اعتبار سنجی استاندارد‌اند پورز  ( Standard and Poor s )  رتبه اعتباری فرانسه را از دو‌ای مثبت  ( AA +  )  به دو ا  ( AA )  کاهش داد و گفت ،  اصلاحات اقتصادی سال گذشته باعث افزایش عمده رشد اقتصادی نشده است. به نوشته پرس تی وی این گزارش روز جمعه  ( 17 ابان ،  8 نوامبر )  در حالی منتشر شد که این دومین بار است موسسه اعتبارسنجی استاندارد‌اند پورز ظرف دو سال رتبه اعتباری فرانسه را کاهش داده است.این موسسه با انتشار بیانیه‌ای اعلام کرد :  ما اعتقاد داریم اصلاحات دولت فرانسه در زمینه مالیات ،  تولید ،  خدمات و همچنین بازار نیروهای انسانی باعث افزایش اساسی رشد اقتصادی این کشور در میان مدت نخواهد شد. ادامه نرخ بالای بیکاری ،  حمایت‌ها از اصلاحات در زمینه‌های مالی و ساختاری را کاهش می‌دهد. این اژانس اعتبار سنجی همچنین گفت ،  پیش بینی‌می‌شود بدهی دولت فرانسه در سال 2015 به 86 درصد تولید ناخالص داخلی این کشور برسد و همچنین نرخ بیکاری در دو سال اینده بالای 10 درصد باقی بماند.استاندارد‌اند پورز افزود :  علاوه بر این ،  اقدامات پی در پی دولت برای افزایش سطح مالیات ،  انعطاف مالی فرانسه را محدود کرده است و چیزی که ما شاهد هستیم ناتوانی دولت در کاهش چشمگیر هزینه‌های دولتی است. دولت فرانسوا اولاند ،  رئیس جمهور فرانسه به منظور کاهش کسری بودجه این کشور به زیر میزان تعیین شده از سوی اتحادیه اروپا 30 میلیارد یورو  ( خدود 40 میلیارد دلار )  مالیات‌مردم را افزایش داده است.سیاست‌های اقتصادی دولت خشم شهروندان فرانسوی را در پی داشته است. نتایج یک نظرسنجی که 5 نوامبر منتشر شد نشان داد ،  91 درصد مردم فرانسه خواستار تغییر سیاست‌ها و عملکرد اولاند هستند. علاوه بر این ،  نرخ بیکاری فرانسه در ماه سپتامبر با 3 میلیون و 300 هزار بیکار به میزان کم سابقه‌ای رسید.فرانسه یکی از معدود اقتصادهای ثروتمند جهان است که نرخ بیکاری در ان دو رقمی است.