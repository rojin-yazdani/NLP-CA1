هیاتی از سازمان بازرسی کل کشور به همراه جمعی از مسئولان چهارم خرداد ماه از شرکت عقاب‌افشان بازدید به‌عمل خواهد اورد.به گزارش ایسنا در راستای پرونده تحت رسیدگی پیرامون حوادث مربوط به اتوبوس اسکانیا طی چند ماهه اخیر و چگونگی اجرای پیشنهادهای گزارش کمیسیون ایمنی راه‌ها و اقدامات صورت گرفته بازدیدی از شرکت سازنده اتوبوس واقع در شهرستان سمنان با حضور مسئولان وزارت صنعت ،  معدن و تجارت ،  سازمان ملی استاندارد ایران و سازمان راهداری و حمل و نقل جاده‌ای صورت می‌گیرد.