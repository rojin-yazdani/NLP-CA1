چندین خودروی جدید داخلی در استانه ورود به بازار هستند.به گزارش ایسنا ،  دنا ،  تیبا هاچ بک ،  ساینا ،  اریو ،  سراتو و ساندرو از جمله خودروهای سواری جدیدی هستند که تا پایان سال جاری به تدریج وارد بازار خواهند شد.ایران خودرو عرضه سواری دنا را تا چند ماه اینده اغاز خواهد کرد ضمن انکه این شرکت عرضه خودروهای سواری دیگری را نیز در سال جاری در دستور کار دارد.پارس خودرو نیز در نیمه دوم سال جاری تولید ساندرو به عنوان یکی از محصولات رنو را اغاز می‌کند. این شرکت همچنین به دنبال عرضه دو سواری جدید چینی است.شرکت سایپا نیز امسال سه سواری جدید سراتو ،  ساینا و اریو را وارد بازار می‌کند. همچنین مدل هاچ بک خودروی تیبا نیز در سال جاری وارد بازار خواهد شد.عرضه این تعداد سواری جدید به بازار در حالی است که در سال‌های اخیر تنوع خودروهای تولیدی در کشور در حد قابل توجهی کاهش یافته است.هم‌اکنون تنوع سواری‌های تولیدی به شدت محدود شده و خودروهایی چون مزدا 3 ،  مگان ،  پارس تندر ،  پژو 206‌ ،  پژو 405 ،  پژو پارس ،  تندر 90 ،  سمند ،  رانا ،  پراید ،  تیبا و ام‌وی‌ام را شامل می‌شود.در سال‌های گذشته خودروهایی چون ماکسیما ،  ریو ،  رونیز ،  زانتیا ،  قشقایی ،  پژو 207 ،  هیوندایی اوانته و ورنا و مزدا 2 نیز در کشور تولید می‌شدند اما هر کدام از این خودروها به دلایل مختلف از خطوط تولید خودروسازان داخلی خارج شدند.