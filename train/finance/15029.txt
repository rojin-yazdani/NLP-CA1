با هدف حمایت از بنگاه‌های تولیدی سهم صنعت از منابع بانکی در سال اینده افزایش خواهد یافت.به گزارش خبرگزاری ایلنا ،  نایب رییس مجلس ضمن اعلام مطلب فوق در حاشیه افتتاح یک واحد نساجی در قزوین افزود :  در حال حاضر 10 میلیارد دلار موجودی در صندوق توسعه ملی وجود دارد و این صندوق پشتوانه صنعت و اقتصاد کشور خواهد بود.محمد حسن ابو ترابی فرد گفت :  بزودی با تدوین سازوکار استفاده از منابع این صندوق ،  بخش قابل توجهی از ان صرف توسعه صنایع کشور خواهد شد.وی تاکید کرد :  مجلس ،  برای توسعه صنایع و معادن کشور از هیچ حمایتی دریغ نخواهد کرد.نایب رییس مجلس با اشاره به تدوین بسته‌های حمایتی وزارت صنایع و معادن ،  گفت :  تدوین این بسته‌ها در کنار اعطای تسهیلات خط اعتباری هزینه انرژی منجر به افزایش راندمان صنعت در اینده‌ای نه چندان دور خواهد شد.وی در بخش دیگری از سخنانش با اشاره به گذشت کمتر از دو ماه از اجرای قانون هدفمندسازی یارانه‌ها تصریح کرد :  طی این مدت کوتاه مصرف گاز صنایع از 72میلیون متر مکعب در روز به حدود 92 میلیون متر مکعب افزایش یافته است. در مقابل ،  معادل همین مقدار نیز از مصرف گاز بخش خانگی کاسته شده است.