کارشناسان اقتصادی با اشاره به افزایش شدید بدهی داخلی در اسیا که تا پیش ازاین عامل تقویت اقتصاد منطقه شده بود ،  بحران بزرگ اقتصادی برای کشورهای شمال اسیا ،  مالزی ،  تایلند و سنگاپور پیش بینی می‌کنند.به گزارش خبرگزاری مهر به نقل از پایگاه خبری اینسایدر مالزی  ( Malaysian Insider )  ،  این کارشناسان با اشاره به حجم بالای وام‌های کلانی که اشخاص حقیقی و حقوقی به دلیل بهره ناچیز بانکی گرفته‌اند و مقایسه ان با بحران اخیر مالی در اروپا  ،  پیش بینی می‌کنند که اگر سرعت افزایش بدهی در کشورهای اسیایی به همین میزان ثابت بماند بحرانی به مراتب شدیدتر از بحران مالی اروپا در انتظار اسیایی‌ها خواهد بود .بر همین اساس دولت‌های منطقه برای پیشگیری از بحران به سیاست‌های انقباضی مالی روی اورده و مقررات مربوط به دریافت وام و بدهی‌های کارت‌های اعتباری را محدودتر کرده اند.براساس این گزارش  ،  شاخص نسبت اعتبارات داخلی به تولید ناخالص داخلی اسیا از 82درصد پایان سال 2007 به 104درصد رسیده است که در مقایسه با اروپا که در بازه زمانی مشابه از 123درصد به 131درصد رسیده است رشد بیشتری داشته است.این درحالی است که شاخص نسبت اعتبارات داخلی به تولید ناخالص داخلی از پایان سال 2007 تاکنون در هنگ کنگ از 183درصد به 275 درصد  ،  در سنگاپور از 87درصد به 137درصد و در مالزی از 96درصد به 117درصد رسیده است.