وزیر صنعت ،  معدن و تجارت از توزیع گسترده نهاده‌های دامی خبرداد و گفت :  قیمت شیر تثبیت شده و قیمت گوشت قرمز هم کاهش یافته است ،  ضمن اینکه قیمت مرغ به زودی با تحویل نهاده‌ها کاهش خواهد یافت.به گزارش مهر مهدی غضنفری در حاشیه جلسه تامین مالی بخش تولید در جمع خبرنگاران از توزیع گسترده نهاده‌های دامی خبرداد و گفت :  در حوزه تنظیم بازار ،  وزارت صنعت ،  معدن و تجارت معتقد است که نه تولیدکننده و نه مصرف‌کننده ،  هیچ یک نباید ضرر کنند. این درحالی است که کل زنجیره تولید تا بازار به نحوی است که مدیریت همه ذی‌نفعان صورت گیرد.وزیر صنعت ،  معدن و تجارت افزود :  به تازگی برای تامین نهاده‌های دامی اقدامات مناسبی صورت گرفته است و هم اکنون نهاده‌ها وارد کشور شده‌اند ،  این در شرایطی است که در حوزه تامین نهاده‌ها نقایصی که وجود داشت ،  برطرف شده و هم اکنون توزیع گسترده اقلام مورد نیاز مرغداران و دامداران تامین شده است.وی تصریح کرد :  بر این اساس ،  قیمت شیرخام تثبیت ،  قیمت گوشت قرمز کاهش یافته است ،  ضمن اینکه قیمت مرغ نیز ظرف روزهای اینده با تحویل نهاده‌ها کاهش خواهد یافت.غضنفری همچنین در پاسخ به سئوالی در رابطه با سپردن مسئولیت اداره شهرکهای صنعتی به استانداران گفت :  شهرکهای صنعتی کماکان زیرمجموعه وزارت صنعت ،  معدن و تجارت است و تنها مسئولیت اداره انها به استانداران سپرده شده است.وی اظهار داشت :  استانداران در جریان جزئیات مسائل تولید هستند و بنابراین گزینه‌های مناسبی برای اداره شهرکهای صنعتی به شمار می‌روند ،  این در حالی است که همچنان بر عملکرد شهرکهای صنعتی نظارت می‌کنیم.