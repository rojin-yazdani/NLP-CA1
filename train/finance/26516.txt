محمدقلی خسروی ،  رییس اتحادیه کشوری املاک با ابراز امیدواری نسبت به عدم افزایش قیمت‌ها در ماه‌های اتی گفت :  در یک ماه گذشته تعداد معاملات خرید و فروش افزایش یافته است ولی قیمت خرید و فروش تغییری نکرده است. وی در گفتگو با تراز ،  گفت :  امیدوارم با توجه به ثبات نسبی در قیمتها ،  تا پایان سال افزایش قیمت نداشته باشیم.خسروی همچنین در خصوص روند تغییرات قیمتی در سال اینده نیز خاطر نشان کرد :  با توجه به صحبت‌های چند روز پیش رییس جمهور و امیدواری که در جامعه نسبت به بهبود اوضاع اقتصادی وجود دارد ،  به نظر نمیرسد تا ماه اردیبهشت افزایش قیمت داشته باشیم. وی با اشاره به این موضوع که قیمت رهن و اجاره نیز تابع قیمت ملک است ،  گفت :  به دلیل ثبات در قیمت ملک ،  قیمت رهن و اجاره نیز تغییری نکرده است.خسروی با بیان اینکه در ساماندهی اوضاع مسکن در کشور ،  محکوم به ساخت و ساز هستیم ،  تاکید کرد :  باید روند ساخت و ساز در کشور رونق بیابد حال انکه این اقدام تحت هر عنوانی می‌خواهد باشد. رییس اتحادیه کشوری املاک در خصوص طرح مسکن اجتماعی نیز گفت :  خیلی وقت است که این طرح را اقای اخوندی مطرح کرده است. فعلا که در حد حرف است و اقدامی نشده است.