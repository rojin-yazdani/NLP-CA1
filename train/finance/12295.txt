مدیر عامل شرکت ملی صادرات گاز ایران از ارائه طرحی به رئیس جمهور خبر داد که بر مبنای ان اگر سه دهک اخر مصرف کننده گاز ،  الگوی مصرف را رعایت نکنند ،  جریمه خواهند شد . به گزارش واحد مرکزی خبر :  سیدرضا کسائی زاده در نشست خبری در حاشیه دومین همایش بین المللی صادرات گاز ایران با اعلام این خبر گفت :  57 درصد مصرف گاز کشور مربوط به سه دهک اخر است که با تصویب این طرح در هیئت دولت در نهایت در پله اخر نرخ گاز مصرفی به نرخ صادراتی فروخته خواهد شد .وی درباره میزان گاز تولیدی در کشور افزود :  با افتتاح بخشهای 9 و 10 پارس جنوبی و افزایش گاز مناطق مرکزی میزان گاز تولیدی در کشور به 532 میلیون متر مکعب در روز خواهد رسید ،  که این شرایط خوبی را فراهم خواهد کرد .کسائی زاده با بیان اینکه امسال اقدامات خوبی برای افزایش میزان تولید گاز در کشور صورت گرفته است گفت :  از نظر تجهیزات و شبکه گازرسانی مشکلی نداریم و فقط بحث تولید و مصرف باقی می‌ماند که امیدواریم مشترکان الگوی مصرف را رعایت کنند .مدیر عامل شرکت ملی صادرات گاز ایران در پاسخ به اینکه ایا احتمال می‌دهید امسال هم مانند پارسال صادرات گاز به ترکیه قطع شود افزود :  امسال اقداماتی صورت گرفته است تا صادرات گاز به ترکیه به هیچ وجه قطع نشود ؛  راه اندازی خط لوله سوم اذربایجان ،  ایجاد ایستگاه اضطراری در تکاب و راه اندازی خط لوله 36 اینچی از تبریز به میاندواب از جمله این اقدامات است .کسائی زاده درباره میزان صادرات گاز ایران نیز گفت :  میزان صادرات فصلی است و این میزان در جلسات گروه‌های فنی مشخص می‌شود .وی هر گونه پرداخت غرامت به ترکیه را به علت قطع گاز پارسال رد کرد و افزود :  قطع گاز ایران به علت شرایط اضطراری بود که در قرارداد منعقدشده امده است.