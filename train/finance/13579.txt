ایران همچنان در رتبه دوم تولید نفت اوپک قرار دارد ؛  روند صادرات ایران تقریبا ثابت است و خبر چهار برابر شدن صادرات نفت ایران به ترکیه دروغ است.نماینده ایران در اوپک با تاکید بر این‌که براساس امارهای رسمی جایگاه ایران در تولید نفت اوپک همچنان دوم است و با اشاره به خبر منتشر شده مبنی بر سوم شدن جایگاه ایران در تولید نفت اوپک به خبرنگار ایسنا گفت :  من از امار رسمی خودمان می‌توانم دفاع کنم ،  خبری که منتشر شده براساس منابع غیر رسمی است و من پاسخگوی انها نیستم.سیدمحمدعلی خطیبی طباطبایی با تاکید بر این‌که براساس امار رسمی جایگاه ما کماکان جایگاه دوم اوپک است  ،  خاطرنشان کرد :  اوپک هم منابع رسمی و هم منابع غیر رسمی را اعلام می‌کند باید به منابع رسمی استناد کرد ؛  مطبوعات عامل غیر رسمی را می‌بینند و بعد جنجال می‌کنند.امار رویترز اهداف سیاسی را دنبال می‌کندوی همچنین با کذب خواندن خبر چهار برابرشدن صادرات نفت ایران به ترکیه که از سوی خبرگزاری انگلیسی رویترز منتشر شده بود ،  تصریح کرد : امارهایی که رویترز می‌دهد ،  به هیچ عنوان درست نیست. امارهای این خبرگزاری در مورد کاهش یا افزایش صادرات نفت نیز کلا غلط است. این رسانه با اهداف سیاسی امارها را ارائه می‌کند و بنابراین امارهای رویترز را کلا رد می‌کنم.نماینده ایران در اوپک با تاکید بر این‌که صادرات نفت ایران روند ثابتی دارد ،  خاطرنشان کرد :  با اعلام چند برابر شدن صادرات ما به یک کشوری ،  می‌خواهند ایجاد حساسیت کنند. صادرات ما یک روند ثابت دارد و اماری مبنی بر چهار برابر شدن یا یک چهارم شدن ناگهانی صادرات ،  غلط است.خطیبی تاکید کرد :  رویترز با اهداف سیاسی سعی می‌کند نوسانات را نشان دهد.مجموعه اوپک در بازار نفت تعیین‌کننده است نه یک کشوروی در پاسخ به برخی اظهارات مبنی بر اینکه عراق می‌خواهد جایگاه تعیین ایران در بازار نفت را بگیرد ،  گفت :  این موضوع درست نیست. از نظر امار رسمی ما جایگاه خودمان را حفظ کرده‌ایم.نماینده ایران در اوپک ادامه داد :  در مورد تعیین کننده بودن باید گفت که مجموعه اوپک تعیین کننده است. نمی‌توانیم بگوییم که در اوپک یک کشور نقش تعیین کننده دارد و دیگران تعیین کننده نیستند.خطیبی در پایان خاطرنشان کرد :  اینکه یک کشور در بازار نفت تعیین کننده است ،  حرف درستی نیست.به گزارش ایسنا خبرگزاری انگلیسی رویترز چند روز پیش در گزارشی به بررسی میزان صادرات نفت خام ایران به کشورهایی مانند چین ،  کره‌جنوبی ،  ژاپن و هند پرداخت و در حاشیه ان در محاسباتی که مبانی ان نیز معلوم نبود ،  اعلام کرد :  صادرات نفت خام ایران به ترکیه در جولای سال جاری میلادی معادل 48 هزار بشکه در روز بود که این رقم در ماه اگوست به بیش از 200 هزار بشکه رسید.