نماینده مردم لنگرود در مجلس ،  ظرفیت بالای بازار کشورهای همسایه را پشتوانه اقتصادی محکمی برای کشور معرفی کرد و گفت :  امریکا در کشور اذربایجان که با اشتراک‌های فرهنگی زیاد ،  در همسایگی ایران قرار دارد ،  پایگاه اقتصادی ایجاد کرده است ،  ولی ما حضور فعالی در بازار این کشور نداریم. مهرداد بائوج‌لاهوتی در گفت‌وگو با خانه ملت ،  با بیان این که ایران از ظرفیت‌های موجود اقتصادی در کشورهای همسایه بهره لازم را نمی‌برد ،  تصریح کرد :  تعامل تجاری با کشورهای همسایه یکی از راه‌های اساسی شکوفایی اقتصاد کشور است.نماینده مردم لنگرود در مجلس شور‌ای اسلامی افزود :  با نگاهی اجمالی به توان و استعدادهای کشورهای همسایه درمی‌یابیم که ما به‌راحتی و با کمی برنامه‌ریزی می‌توانیم بر قله اقتصاد منطقه بایستیم.وی ادامه داد :  در حالی که کشور اذربایجان در همسایگی ایران است و مشترکات فرهنگی بسیاری با ما دارد ،  ما نتوانسته‌ایم از این ظرفیت‌ها به خوبی بهره ببریم ؛  در همین شرایط کشور امریکا با وجود فاصله‌های بسیار مرزی و فرهنگی در اذربایجان پایگاه اقتصادی ایجاد کرده است.این نماینده مردم در مجلس هشتم با بیان این واقعیت که نمی‌توان معادلات سیاسی جهان را از مبادله‌های اقتصادی جدا فرض کرد ،  گفت :  ایران تنها با برخی کشورهای غربی مشکل دارد و می‌توان با سرمایه‌گذاری در کشورهای همسایه پشتوانه اقتصادی محکمی برای خود فراهم کند.وی با تاکید بر این که نباید اجازه داد در معامله‌های اقتصادی منافع افراد بر منافع ملی ترجیح داده شود ،  اظهار تاسف کرد که بارها در این‌باره هشدار داده ولی ترتیب اثری داده نشده است.این عضو کمیسیون عمران مجلس هشتم ،  ظرفیت‌ها و استعدادهای اقتصادی موجود در کشور را بسیار مطلوب ارزیابی و تصریح کرد :  ایران یک سر و گردن از کشورهای منطقه در تمامی عرصه‌های اقتصادی بالاتر است.