وزیر مسکن و شهرسازی از اغاز به کار 18 شهر از 22 شهر جدید تصویب شده در کشور خبر داد. به گزارش خبرگزاری فارس از اهواز ،  محمد سعیدی‌کیا ظهر امروز در ایین کلنگ‌زنی فاز اول شهر جدید رامین گفت :  با اغاز عملیات اجرایی این تعداد شهر تازه تاسیس ،  عملیات اماده‌سازی مابقی شهرها نیز به زودی اغاز می‌شود. وی با بیان اینکه تنها ایجاد زیرساخت‌های این شهرها برعهده دولت است ،  افزود :  چنانچه حمایت مسئولان محلی نباشد ،  نمی‌توان شاهد پیشرفت و بهره‌برداری این پروژه‌ها بود. سعیدی‌کیا اجرای سیاست زیربنایی با حفظ سرانه‌های لازم برای شهروندان و ایجاد شبکه حمل و نقل راه را از نکات اصلی پیش‌بینی شده در احداث شهرهای جدید ذکر کرد و توضیح داد :  پس از بسترسازی این شهرها توسط دولت ،  روند پروژه‌ها بستگی به همت مردم و اتحادیه‌های تعاونی مسکن دارد. وی با اشاره به ازدواج سالانه 800 هزار زوج جوان در کشور عنوان کرد :  با ورود این متقاضیان به بخش مسکن ،  کشور نیاز انباشته‌ای در این زمینه پیدا کرده است.وزیر مسکن و شهرسازی در بخش دیگری از سخنان خود اظهارامیدواری کرد تا با توجه به اینکه نقشه‌های اماده‌سازی شهر رامین مطابق با الگوهای شهرسازی تهیه شده است ،  پیش‌بینی می‌شود تا ماه اینده شاهد عملیات پی‌ریزی واحدهای مسکونی این شهر باشیم. در ادامه این ایین ،  امام جمعه بخش باوی اهواز خواستار تامین اعتبار لازم این شهر و حمایت از مجری این پروژه شد و افزود :  امید است پروژه شهر رامین هر چه سریع‌تر و شفاف‌تر ارائه گردد تا چهره محرومیت از منطقه زدوده شود. همچنین در این ایین ،  عضو هیئت مدیره شهر رامین گفت :  این شهر در محدوده قانونی 2400 هکتاری برای اسکان 240 هزار نفر ساخته می‌شود.