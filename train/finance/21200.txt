خراسان نوشت : نتایج یک تحقیق نشان می‌دهد که اکثریت اعضای اوپک برای سر به سر کردن درامدها و هزینه‌های خود در بودجه دولت هایشان به نفت بالای 110 دلار نیاز دارند و در این میان ایران به نفت 144 دلاری نیاز دارد که بالاترین رقم در میان اعضای این سازمان است. کارشناسان پیشتر در مورد افزایش وابستگی کشور به درامد نفتی و کسری شدید بودجه هشدار داده بودند.به گزارش بلومبرگ ،  بانک سرمایه گذاری نفتی عرب موسوم به اپیکورب اعلام کرد :  ایران در سال جاری میلادی برای جبران کسری بودجه خود به طور متوسط به قیمت نفت 144 دلار در هر بشکه ،  نیاز دارد. در حالی که این رقم برای بودجه سال گذشته ایران 127 دلار بود. افزایش وابستگی به درامدهای نفتیاسفندماه 91 بود که غلامرضا مصباحی مقدم ،  رئیس کمیسیون برنامه و بودجه مجلس نسبت به افزایش بودجه و در نتیجه وابستگی دولت به درامد نفت و همچنین افزایش کسری بودجه در سال 92 هشدار داد.او در گفت وگو با مهر در پاسخ به این سوال که دولت اعلام کرده می‌خواهد این افزایش را از طریق مالیات‌ها تامین کند  ،  گفته بود :  ما مشکلی نداریم با این که از ناحیه مالیات درامد بیشتری به دست بیاید اما ظاهرا درامدهای مالیاتی پیش بینی شده به اضافه درامدهای گمرکی نمی‌تواند جبران کننده کسری بودجه باشد. نماینده مردم تهران تاکید کرده بود که ما معتقدیم در شرایطی که درامدهای نقدی ما کاهش پیدا کرده است در بودجه هم توازن را بین درامدها و هزینه‌ها مبنا قرار دهیم. وابستگی بیشتر اعضای اوپک به صادرات مضاعف نفتبر اساس اعلام این موسسه مالی عربی به جز کویت ،  همه اعضای اوپک به قیمت‌های بالاتر برای هر بشکه نفت نیاز دارند. در این بین  ،  ایران برای برقراری توازن در بودجه سال 2013 خود به بالاترین قیمت نفت نیاز دارد. در این میان عربستان برای متعادل کردن بودجه خود به قیمت 98 دلار در هر بشکه نیاز خواهد داشت. نیاز این کشور در سال گذشته برای تامین بودجه برابر با 94 دلار در هر بشکه بود.بر اساس این گزارش متوسط قیمت مورد نیاز برای نفت برای جبران کسری بودجه 12 کشور عضو اوپک در سال جاری میلادی نیز 105 دلار در هر بشکه براورد شده است. اوپک در سال گذشته به طور متوسط به قیمت 99 دلار در هر بشکه نیاز داشت. امسال مجموع بودجه اعضای اوپک 7درصد رشد داشته است. در عین حال قیمت نفت برنت نیز که شاخص قیمت نفت برای بیش از نیمی از نفت جهان به شمار می‌رود در سال جاری میلادی به طور متوسط برابر با 108 دلار بوده است.یکی از مشاوران ارشد اپیکورب به بلومبرگ گفته است که در نهایت ،  هیچ یک از اعضای اوپک نمی‌توانند انتظار داشته باشند که مخارجی را که به سهم بازار دیگر اعضا وابسته است ،  تنظیم کنند و کشورها ان طور خرج می‌کنند که توانایی دارند.بلومبرگ می‌گوید عراق ،  دومین تولیدکننده نفت اوپک نیز به طور متوسط به قیمت 123 دلار در هر بشکه نیاز دارد که این میزان 10 دلار بیش از متوسط قیمت مورد نیاز این کشور در سال 2012 است. همچنین در این گزارش تصریح شده است که ونزوئلا ،  الجزایر ،  لیبی ،  نیجریه و اکوادور نیز همگی به قیمتی بیش از 110 دلار برای متعادل سازی هزینه‌های خود نیاز دارند. عربستان سنگ خود را به سینه می‌زنداما علی النعیمی وزیر نفت عربستان در 31 ( می‌خرداد ماه )  در وین گفته بود :  قیمت 100 دلار در هر بشکه برای نفت برنت قیمتی منصفانه است. گفته‌های وزیر نفت عربستان در حالی بیان می‌شود که بودجه عربستان بر اساس متوسط قیمت 75 دلار در هر بشکه و نرخ صادرات این کشور نیز روزانه برابر با 7.2 میلیون بشکه است.