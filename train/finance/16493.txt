شرکت ملی گاز ایران با صدور اطلاعیه‌ای تاکید کرد که این شرکت هرگونه اطلاع و یا تایید افراد و دستگاه‌ها و کیت‌های کاهنده مصرف مورد ادعا را رد کرده و از مردم خواست در صورت مراجعه فروشندگان این کیت‌ها انها را به نیروی انتظامی معرفی کنند.به گزارش خبرگزاری تسنیم ،  شرکت ملی گاز ایران امروز با صدور اطلاعیه‌ای در خصوص خرید و فروش دستگاه‌های کاهنده مصرف گاز طبیعی هشدار داد.در این اطلاعیه امده است :  پیرو گزارش‌های دریافتی و اخبار شایع در برخی از استانها و شهرهای کشور ،  اخیرا مشاهده می‌شود که بعضا افراد سودجو با سو استفاده از عناوینی مثل ناظرین سامانه واریز یارانه و  …  ضمن تماس با شهروندان محترم و پس از اخذ برخی اطلاعات شخصی افراد ،  از جمله میزان درامد و موارد مشابه و با اعلام اطلاع و تایید شرکت ملی گاز ایران ،  نسبت به ترغیب مردم برای خرید کیتهای کاهنده مصرف گاز طبیعی اقدام و ضمن اعلام شماره حساب شخصی نسبت به دریافت مبالغ متفاوتی در ازا ارایه دستگاه ادعایی اقدام می‌کنند.لذا بدین وسیله ضمن تکذیب و رد هرگونه اطلاع و یا تایید افراد و دستگاه‌ها و کیت‌های مورد ادعا توسط شرکت ملی گاز ایران ،  از مردم عزیز در سراسر میهن اسلامی تقاضا دارد در صورت تماس یا مراجعه ایشان ،  نسبت به گزارش مراتب به نیروی انتظامی و سایر مراجع و از جمله شرکت گاز استان اقدام نمایند.بدیهی است هرگونه اطلاعیه و تاییدیه در خصوص دستگاه‌های فوق الاشاره ،  رسما توسط شرکت ملی گاز ایران و سایت www.nigc.ir به اطلاع عموم مشترکین ارجمند خواهد رسید.