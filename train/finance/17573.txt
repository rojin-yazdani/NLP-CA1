مرکز پژوهش‌های مجلس ضمن بررسی ابعاد رقابت پذیری اقتصاد ایران اعلام کرد که فقدان نهادی که متولی هماهنگ سازی و پاسخگویی در خصوص توان رقابت اقتصاد ایران باشد ،  نیز از موانعی است که لازم است در دستور کار قرار گیرد.به گزارش روابط عمومی مرکز پژوهش‌های مجلس شورای اسلامی ،  دفتر مطالعات اقتصادی این مرکز ضمن بررسی ارزیابی ابعاد رقابت پذیری اقتصاد ایران ،  اعلام کرد :  در جهانی که توانمندی اقتصادی گاه بیش از توان نظامی می‌تواند بازدارندگی داشته باشد ،  تاکید بر قدرت رقابت اقتصاد ایران با دیگر اقتصادها ،  هم به جهت منافع ملی کشور و هم به دلیل ویژگی‌های استراتژیک و اهداف اسلامی نظام ،  حائز اهمیت است.این مرکز افزود :  بر این اساس اگر در سال‌های نخستین پس از انقلاب اسلامی ایران ،  راهبرد خودکفایی برای ایستادن در برابر فشار قدرت‌های خارجی اتخاذ می‌شد ،  در شرایط نوین اقتصاد جهانی ،  می‌توان از راهبرد توانمندسازی و رقابت مندی اقتصاد داخلی استفاده کرد ؛  راهبردی که به معنای سیاست جایگزینی واردات نیست ،  بلکه با نگاهی به فرصت‌های جهان اینده ،  به دنبال بسترسازی بهره وری و سهم تجاری بیشتر و در نهایت قدرت اقتصاد ملی و رفاه عمومی است.مرکز پژوهش‌ها خاطرنشان کرد که بر این اساس : 1 – در عرصه رقابت اقتصادی جهانی ،  بازی لزوما با جمع صفر نیست و بسیاری از کشورها می‌توانند همزمان منافع خود را بهبود بخشند. در اقتصاد امروز ،  ملت‌ها خود مزیت‌های اینده اقتصاد خویش را می‌سازند. در این رقابت ،  بازیگران خط مقدم بنگاه‌های تولیدی و صادراتی کشور هستند و بنابراین لازم است در کنار تمهیدات اقتصاد کلان و بسترهای حقوقی بهره‌وری ،  موانع سطح خرد و متغیرهای موثر بر انگیزه اهالی کسب و کار و پویایی ساختار و استراتژی شرکت‌های ایرانی مد نظر سیاستگذاران قرار گیرد.2 – داشتن یک راهبرد توسعه صنعتی و اولویت بندی تجاری برای حمایت‌های هدفمند و مشروط  ( که به کارایی منجر شود و نه رانت جویی شرکت‌های داخلی )  جز مسائل مشترک تمام تجربیات موفق در این حوزه است. البته راهبرد فوق باید با دقت ،  مشورت و اجماع انتخاب شود به نحوی که در طول زمان از ثبات و همچنین تضمین عملی برخوردار شود.3 – محوریت تولیدکنندگان و صادرکنندگان در سیاست‌های رقابتی گرچه باید مبتنی بر بخش‌های غیردولتی باشد ،  اما به معنای انکار نقش بسیار موثر یک دولت توسعه گرا در خصوص بسترسازی‌های نهادی  ( رسمی و غیررسمی )  ،  تعیین اهداف راهبردی ،  کاستن از هزینه‌های مبادلاتی ،  هدایت گری و تکمیل بازار نیست. این نگرش راه میانه‌ای برای اندازه دولت بر می‌گزیند که مبتنی است بر ایفای درست نقش‌های دولت  ( فارغ از اینکه این نقش‌ها در هر کشور مستلزم چه سطح درامد یا هزینه‌ای است )  ،  مهم جایگاه‌های مداخله و نحوه بهینه مداخله دولت است.4 – در میان سیاست‌های دولت باید رقابت فناورانه در محور سیاست‌ها قرار گیرد نه رقابت قیمتی. به بیان دیگر افزایش سهم تجاری اگر صرفا متکی بر نهاده‌های ارزان یا نرخ ارز باشد ،  دوام بلندمدت و درون زا نخواهد داشت. بر اساس شاخص‌های رایج رقابت پذیری ،  تمهید بسترهای پایه‌ای بهره وری و سپس پیراستن موانع کارایی بازار محصولات ،  بازار کار و بازار مالی و در نهایت حرکت به سمت پیوند بخش‌های دانش و پژوهش با فعالیت‌ها و نیازمندی‌های اقتصادی و جذب فناوری و دانش از محیط بین الملل  ( حتی در مورد صنایعی که ظاهرا از نوع فناوری بالا نیستند )  ،  مراحل اصلی سیاست فناورانه را تشکیل می‌دهند.5 – اقتضائات اقتصادهای نفتی و در حال توسعه  ( مانند ایران )  منجر به شکل گیری موانع ویژه‌ای برای توان رقابت بنگاه‌های غیردولتی می‌شود که لازم است در راهبرد ملی خود به مسئله وابستگی به صادرات نفت خام ،  نقش معوج دولت ،  ضعف پایه‌های شفافیت و پاسخگویی ،  ضعف نهادهای حقوق مالکیت ،  بوروکراسی کندکننده کسب و کار و الوده به فساد مالی توجه ویژه شود. فقدان نهادی که متولی هماهنگ سازی و پاسخگویی در خصوص توان رقابت اقتصاد ایران باشد ،  نیز از موانعی است که لازم است در دستور کار قرار گیرد.6 – شاخص سال 2010 مجمع جهانی اقتصاد نشان می‌دهد با لحاظ رتبه 69 اقتصاد ایران در میان 139 کشور ،  بیشترین کاستی ما در ناکارایی‌های بازار محصولات ،  بازار کار و بازارهای مالی است. البته ضعف نهادهای رسمی کشور  ( به ویژه درباره حمایت‌های واقعی از عاملان اقتصادی و شفافیت سیاست‌ها )  و همچنین منعطف نبودن محیط کسب و کار نیز از جمله مواردی هستند که در زمره چالش‌های توان رقابت اقتصاد ایران قرار دارند.