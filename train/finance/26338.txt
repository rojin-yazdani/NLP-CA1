بررسی بند الحاقی مربوط به افزایش حقوق کارمندان دولت بیش از دو ساعت در مجلس به طول کشید.نمایندگان به دنبال افزایش حقوق کارمندان براساس نرخ تورم بودند و نمایندگان دولت این موضوع را خارج از توان کشور اعلام می‌کردند  .      به گزارش خانه ملت  ،   با قرار گرفتن گزارش کمیسیون تلفیق در مورد مواد مراعی مانده بودجه در دستور کار امروز مجلس و بازگشت مجدد موضوع افزایش حقوق کارمندان به صحن علنی مجلس حاشیه‌های این موضوع بار دیگر اغاز شد  . تعدادی از نمایندگان ازجمله جمشید انصاری  ،  محمدرضا خباز  ،  مصطفی کواکبیان و علی اصغر یوسف نژاد طرح مجدد موضوع افزایش حقوق کارمندان را خلاف ائین نامه مجلس می‌دانستند  ،  زیرا مجلس دو روز قبل مقرر کرده بود که حقوق کارمندان براساس تورم اضافه شود  ،  از همین رو وارد شدن مجدد کمیسیون تلفیق به این موضوع را خلاف ائین نامه مجلس ارزیابی می‌کردند  . رئیس مجلس بارمالی سنگین افزایش حقوق کارمندان در بودجه 90 را دلیل ورود کمیسیون تلفیق به این موضوع و ارائه پیشنهاد عنوان کرد و گفت  :  این تصمیم تلفیق برای خروج از بن بست مالی در بودجه گرفته شده است  . پس از سخنان رئیس مجلس  ،  جمشید انصاری پیشنهاد حذف بند الحاقی موردنظر کمیسیون تلفیق را که براساس ان حقوق کارمندان متناسب با تورم اضافه نمی‌شد  ،   مطرح کرد  . محمدقسیم عثمانی در مخالفت با پیشنهاد حذف  ،  از نمایندگان درخواست کرد به مصالح ملی کشور فکر کنند  . عثمانی افزایش حقوق کارمندان متناسب با تورم را موجب دامن زدن به تورم در سال 90 وافزایش قیمت‌ها دانست و گفت  :  افزایش تورم یعنی دزدی از فقرا  …   سخنان عثمانی بامخالفتهای تعدادی ازنمایندگان روبرو شد وانصاری در تذکری به هیئت رئیسه با استناد به ماده 77 ائین نامه مجلس  ،  از سخنان عثمانی انتقاد کرد  . نماینده دولت که در مخالفت باافزایش حقوق کارمندان سخن می‌گفت مصوبه مجلس را مغایر با اصل توزیع عادلانه حقوق دانست  . پس از سخنان نماینده دولت  ،  خباز در تذکری نسبت به تصمیم کمیسیون تلفیق انتقاد کرد و خطاب به علی لاریجانی گفت  :  هنوز امضای شما پای تصمیم مجلس خشک نشده است که امروز تصمیم برخلاف ان در صحن مطرح می‌شود.