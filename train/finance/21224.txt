بیل گیتس  ،  بنیانگذار شرکت مایکروسافت باردیگر ثروتمندترین فرد جهان شد و طی یک سال گذشته 11.5 میلیارد یورو به ثروت وی افزوده شد.به گزارش باشگاه خبرنگاران به نقل از فرانس24 ،  بیل گیتس که از پنج سال پیش از مدیریت مایکروسافت کناره گیری کرده است ،  از سهامداران بزرگ جهانی به شمار می‌رود.او بدون انکه در شرکتش کار کند ،  از عملکرد خوب بازارهای بورس در سال 2013 سود کلانی برد.ارزش ثروت بیل گیتس امروز 57 میلیارد و 400 میلیون یورو براورد می‌شود.در رده بندی دوم ثروتمندان جهان ،  کارلوس اسلیم  ،  میلیاردر مکزیکی با 54 میلیارد یورو ثروت و در جایگاه سوم ،  امانسیو اورتگا اسپانیایی مالک شرکت زارا با 48.5 میلیارد یورو ثروت قرار دارد.ثروت مارک زوکربرگ  ،  بنیانگذار فیس بوک نیز در سال 2013 دو برابر افزایش یافت.بحران مالی جهانی ،  خاطره‌ای دور برای این میلیاردرها به شمار می‌رود و مدام بر ثروت انان افزوده می‌شود ،  به طوری که در سال 2013 ،  381 میلیارد یورو بر ثروت 300 ثروتمند برتر جهان افزوده شد.