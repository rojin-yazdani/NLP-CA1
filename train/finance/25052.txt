عضو کمیسیون برنامه و بودجه مجلس تاکید کرد :  دلیلی ندارد یک بانک خصوصی به بانک دولتی که خود محل سرمایه گذاریست وام دهد این یک شایعه بیش نیست .به گزارش اعتدال ،  در پی انتشار برخی اخبار مبنی بر ارائه وامی کلان از سوی یک بانک خصوصی به یک بانک دولتی ،  نائب رئیس کمیسیون برنامه و بودجه مجلس هشتم گفت :  چرا باید بانک دولتی از بانک خصوصی که 26 درصد و 30 درصد نرخ کلان سود ان است ،  وام دریافت کند .دکتر عباسعلی نورا افزود :  امکان دارد این دو بانک در طرح‌ها و پروژه‌های ملی با هم مشارکت کنند و هر دو برای این طرح‌ها اعتبار لازم را اختصاص دهند .وی در خاتمه تصریح کرد :  دادن وام بانک خصوصی به دولتی از نظر حقوقی جایگاه قانونی ندارد و این خبر تنها شایعه پراکنی است.