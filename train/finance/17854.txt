معاون وزیر امور اقتصادی و دارایی با بیان این که سهام عدالت از سال 85 به مدت 10 سال به مشمولین داده شده است ،  گفت :  با اتمام این مهلت پیش بینی ما این است که درنیمه اول سال 96 عملا این سهام ازاد و واگذار می‌شود. میرعلی اشرف پوری حسینی افزود :  از سال 85 سهام 61 شرکت دولتی به 47 میلیون نفر به عنوان سهام عدالت واگذار شد.رئیس سازمان خصوصی سازی گفت :  از همان سال مقرر شد یک میلیون تومان به ازای سهم واگذاری از محل سود تادیه شود.پوری حسینی افزود :  تا پایان امسال این مهلت 10 ساله به پایان می‌رسد و اطلاعات سود سهام عدالت در نیمه اول سال اینده برای سازمان خصوصی سازی مشخص خواهد شد.وی گفت :  به طور میانگین تا امروز حدود 32 درصد از بدهی یک میلیون تومانی مشمولین سهام عدالت با سودهای این سهام تادیه شده است و ما امیدواریم تا نیمه اول سال اینده این رقم به حدود 50 درصد افزایش یابد.به گزارش خبرگزاری صدا و سیما ،  معاون وزیر امور اقتصادی و دارایی افزود :  اگر وضع اقتصادی کشور بهبود یابد و شرکت‌ها بسیار سودده شوند ،  امیدواریم این رقم به 55 تا 60 درصد هم برسد.پوری حسینی گفت :  در قانون برای 2 دهک کم درامد جمعیت کشور 50 درصد تخفیف قائل شده‌اند بنابر این با احتساب حدود 50 درصد سود سهام عدالت تا سال اینده صد در صد سهام این 2 دهک ازاد می‌شود.رئیس سازمان خصوصی سازی افزود :  بقیه مشمولان 6 ماه فرصت دارند تا پول بدهی خود را واریز کنند تا بتوانند سهام خود را در اختیار بگیرند.پوری حسینی گفت :  چون سهام به قیمت 9 سال قبل در اختیار مشمولان قرار گرفته شده الان شاید 2 یا 3 برابر افزایش قیمت پیدا کرده باشد بنابر این پول بدهی واریزی نیز به قیمت سهام 9 سال قبل خواهد بود.معاون وزیر امور اقتصادی و دارایی افزود :  سازمان خصوصی سازی امیدوار است بتواند در شهریور سال اینده به همه 47 میلیون سهامدار سهام عدالت صورت حساب مالی ارائه دهد و با احتساب 6 ماه فرصت تسویه بدهی مشمولان عملا واگذاری سهام عدالت به سال 96 موکول می‌شود.سهام عدالت به هیچ عنوان خرید و فروش نشودرئیس سازمان خصوصی سازی گفت :  به شدت توصیه و نهی می‌کنیم که هیچ کس سهام عدالت را خرید و فروش نکند چون برگه‌هایی که در دست مردم است سهم نیست و فقط یک ورقه ثبت نام است و ارزش دیگری ندارد.پوری حسینی افزود :  اگر این برگه اتش بگیرد و یا گم بشود و یا به فروش برسد هیچ مهم نیست چون مشخصات مشمولین سهام عدالت در فایل سازمان خصوصی سازی وجود دارد و ما نیازی به برگه‌های ثبت نام نداریم.وی گفت :  مخاطب ما تا مرحله واگذاری سهام عدالت فقط شخص ثبت نام شونده است و اگر مشمولین به هر دلیل و با هر ترفندی امضا دهند که ما حق و حقوق خود را به کس دیگری واگذاری کرده‌ایم برای ما بی اعتبار است.معاون وزیر امور اقتصادی و دارایی افزود :  ما سهام عدالت را تنها به شخص ثبت نام شونده در فایل سازمان خصوصی سازی ،  می‌دهیم و اگر شخصی برای خود تعهد ایجاد کند بعدا باید با دست خود سهام را به شخص خریدار منتقل کند و ما هیچ سهمی را از هیچ مشمولی به هیچ کس دیگر منتقل نخواهیم کرد و فقط به خود ثبت نام شونده در سازمان خصوصی سازی سهم واگذار می‌شود.رئیس سازمان خصوصی سازی گفت :  به مردم عزیز توصیه می‌کنیم در قبال برگه‌های ثبت نام سهام عدالت نه کسی پولی بدهد و نه بگیرد زیرا متضرر خواهد شد.