معاون عمرانی استانداری تهران گفت :  برای انتقال کامل پایتخت اداری به شهر پرند در رباط کریم نیاز به 10 سال زمان است.محمد رضا محمودی در گفتگو با باشگاه خبرنگاران با اشاره به شرایط مناسب شهر جدید پرند در رباط کریم گفت :  همین موضوع موجب شد که طرح انتقال پایتخت اداری کشور به شهر جدید پرند تعلق بگیرد لذا این شهر گزینه نهایی انتقال پایتخت اداری است.وی با اشاره به زمان انتقال پایتخت اداری به پرند تصریح کرد :  برای انجام این طرح باید برخی زیر ساخت‌ها و شرایط اماده سازی شود.معاون عمرانی استانداری تهران اظهار کرد :  انتقال پایتخت اداری نیاز به هزینه زیادی برای ساخت ساختمان و خرید زمین در پرند دارد لذا بخشی از این هزینه‌ها از محل فروش ساختمان‌های موجود در تهران بدست خواهد امد.محمودی خاطر نشان کرد :  طبق برنامه ریزی‌ها و پیش بینی‌های انجام شده تا انتقال کامل پایتخت اداری به شهر جدید پرند در رباط کریم به 10 سال زمان نیاز است.