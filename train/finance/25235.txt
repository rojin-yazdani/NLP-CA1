صندوق پس انداز مسکن اخرین تغییرات ایجاد شده در زمینه دریافت وام‌های مرتبط با صندوق پس‌انداز مسکن یکم پس از موافقت بانک مرکزی برای اجرا به شعب بانک مسکن ابلاغ شده است. به گزارش ایسنا ،  اخرین تغییرات صندوق پس انداز مسکن یکم از سوی معاون برنامه ریزی اداره کل طرح و برنامه بانک مسکن با هدف تسهیل شرایط سابق دریافت تسهیلات خرید یا ساخت واحد مسکونی از محل صندوق پس انداز مسکن یکم بانک مسکن ،  هفته گذشته به کلیه شعب این بانک ابلاغ شد.حذف شرط تاهلدر این ابلاغیه با اشاره به موافقت بانک مرکزی در تاریخ 26 شهریور با شرایط تسهیل گر مورد درخواست بانک مسکن در خصوص اعطای تسهیلات خرید و ساخت واحد مسکونی از محل حساب صندوق پس انداز مسکن یکم به متقاضیان ،  امده است که کلیه شعب بانک مسکن مجازند تسهیلات 80 ،  60 و 40 میلیون تومانی خرید و ساخت واحد مسکونی را به ترتیب در شهرهای تهران ،  بالای 200 هزار نفر و کمتر از 200 هزار نفر را به افرادی که متاهل یا سرپرست خانوار نیستند ،  اعطا کنند. البته این متقاضیان باید بالای 18 سال بوده و درامد مستقل داشته باشند.حذف شرط استعلام فرم ج همسر متقاضیهمچنین از دیگر شرایط تسهیل شده در اعطای وام 80 میلیون تومانی مسکن ،  حذف شرط لزوم اخذ استعلام فرم ج از وزارت راه و شهرسازی و سبز بودن ان برای همسر متقاضی است ؛  اگر همسر متقاضی وام 80 میلیونی ،  قبلا تسهیلات خرید مسکن یا امکانات دولتی تهیه مسکن دریافت کرده باشد ،  مانعی برای دریافت این تسهیلات نیست. ولی اگر خود متقاضی قبلا از این امکانات استفاده یا وام خرید مسکن دریافت کرده باشد ،  دیگر مشمول این وام نخواهد شد.اگر همسر یا فرزندان صغیر متقاضی وام 80 میلیونی از محل صندوق یکم ،  انواع تسهیلات بخش مسکن شبکه بانکی اعم از خرید  ،  احداث  ،  انتقال سهم الشرکه و یا جعاله تعمیر واحد مسکونی را دریافت کرده باشند نیز مانع از دریافت تسهیلات 80 میلیونی صندوق یکم نخواهند بود و تنها اگر خود متقاضی این وام‌ها را قبلا اخذ کرده باشد دیگر مشمول وام صندوق پس انداز مسکن یکم نیست.تبدیل شرط حداکثر 3 سال به 15 سال عمر واحداز دیگر شرایط تسهیل گر دریافت وام 80 میلیونی صندوق پس انداز مسکن یکم ،  امکان اعطای این وام از سوی شعب بانک مسکن به متقاضیانی است که واحد مسکونی یا پلاک ثبتی با عمر حداکثر 15 سال از تاریخ صدور پروانه ساختمانی  ( جواز ساخت )  انها می‌گذرد ،  خریداری کنند. در ابلاغیه قبلی این تسهیلات ،  شرط سنی ساختمان حداکثر 3 سال ذکر شده بود که در بخشنامه جدید بانک مسکن به 15 سال افزایش یافته است.همچنین شرط تاریخ پایان کار نیز در ابلاغیه جدید حذف شده است. در ابلاغیه سابق می‌بایست حداکثر 7 سال از تاریخ صدور پایان کار گذشته باشد که در فرم جدید اعطایی به متقاضیان دریافت تسهیلات صندوق یکم ،  نیازی به ذکر تاریخ پایان کار نیست.بر اساس دستورالعمل جدید بانک مسکن به شعب ،  مفاد این دستورالعمل برای ثبت نام کنندگان صندوق پس انداز مسکن یکم در تاریخ‌های پیش از ابلاغیه جدید نیز جاری می‌شود .