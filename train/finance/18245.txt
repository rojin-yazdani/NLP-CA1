کارگران مشمول قانون کار امسال بین 660 تا 990 هزار تومان عیدی می‌گیرند.به گزارش فارس ،  بر اساس قانون کار فعلی ،  میزان عیدی کارگران در هر سال بر اساس فرمول خاصی تعیین می‌شود به این ترتیب که کارگران به میزان دو برابر حقوق پایه خود عیدی می‌گیرند به شرطی که ان رقم از 3 برابر حداقل دستمزد ان سال بیشتر نشود. به عبارت دیگر حداقل عیدی کارگران دو برابر حداقل دستمزد ان سال و حداکثر عیدی نیز 3 برابر حداقل دستمزد است.به این ترتیب با توجه به اینکه حداقل دستمزد امسال 330 هزار تومان تعیین شده است ،  حداقل عیدی امسال کارگران 660 هزار تومان و حداکثر نیز 990 هزار تومان خواهد بود.به گزارش فارس ،  پیش از این خبرهایی مبنی بر احتمال تغییر فرمول پرداخت عیدی کارگران در راستای اصلاح قانون کار منتشر شده بود که تا کنون به دلیل عدم اصلاح قانون کار این تغییرات هنوز نهایی نشده است. روز گذشته معاونت برنامه ریزی و نظارت راهبردی حداقل عیدی امسال کارمندان دولت را 380 هزار تومان اعلام کرده بود.