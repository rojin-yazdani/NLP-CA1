نمایندگان مجلس با اصلاح قانون نظام صنفی کشور جریمه احتکار کالا را تعیین کردند.به گزارش خبرنگار پارلمانی خبرگزاری تسنیم ،  نمایندگان مجلس شورای اسلامی در ادامه جلسه علنی صبح امروز پارلمان مواد دیگری از لایحه اصلاح قانون نظام صنفی کشور را مورد بررسی قرار دادند.بر این اسا ، س وکلای ملت با تصویب ماده 42 لایحه مذکور ،  مقرر کردند که جریمه مشخص شده در ماده 60 قانون به شرح زیر اصلاح و دو تبصره به ان الحاق شود : بر این اساس جریمه احتکار با عنایت به دفعات در طول هر سال به شرح ذیل است : مرتبه اول  -  الزام محتکر به عرضه و فروش کل کالاهای احتکار شده و جریمه نقدی معادل 70 درصد قیمت روز کالاهای احتکار شدهمرتبه دوم  -  الزام محتکر به عرضه و فروش کل کالاهای احتکار شده و جریمه نقدی معادل 3 برابر قیمت روز کالاهای احتکار شده و نصب پارچه یا تابلو بر سر در محل کسب به عنوان متخلف صنفی و تعطیلی محل کسب به مدت یک ماه.مرتبه سوم  -  الزام محتکر به عرضه و فروش کل کالاهای احتکار شده و جریمه نقدی معادل 7 برابر قیمت روز کالاهای احتکار شده و نصب پارچه یا تابلو بر سر در محل کسب به عنوان متخلف صنفی و تعطیلی محل کسب به مدت سه ماه.تبصره 1 -  عدم اعلام موجودی کالا در پایان هر ماه و با بر حسب ضرورت با تقاضای اتحادیه توسط تولیدکنندگان و توزیع‌کنندگان عمده و خرده‌فروشانی که کالاهای خود را به صورت عمده در انبار یا هر محل دیگری نگهداری می‌کنند تخلف محسوب می‌شود و متخلفین برابر مراتب مذکور مجازات می‌شوند.تبصره 2 -  برای کشف تخلف در صورتی‌که قرائنی حاکی از صحت گزارش و ضرورت ورود به محل اختفا یا احتکار کالا باشد ،  در صورت عدم اعلام وجودی در موضوع این ماده حسب مورد ،  شعب سازمان تعزیرات حکومتی با رعایت مقررات قانونی و تحت نظارت مدیر کل استان یا رئیس اداره تعزیرات حکومتی شهرستان ،  اجازه ورود به محل یاد شده را صادر می‌کند و نیروی انتظامی موظف به اجرای دستور ابلاغ و اجرای احکام شعب سازمان تعزیرات حکومتی است.بهارستان‌نشینان ماده 42 لایحه مذکور را با 138 رای موافق ،  11 رای مخالف و 6 رای ممتنع از مجموع 216 نماینده حاضر در صحن مجلس به تصویب رساندند.