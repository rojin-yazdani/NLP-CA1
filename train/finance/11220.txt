سخنگوی کمیسیون انرژی مجلس با تایید این خبر که پیشنهادات وزارت نفت در بودجه 91 حذف شده است ،  از جدیت برخی از اعضای کمیسیون تلفیق برای بازگشت پیشنهادات وزارت نفت به بودجه 91 خبر داد.به گزارش خبرنگار پارلمانی مهر ،  طبق اخبار به دست امده ،  سهم نفت از بودجه 91 از انچه مسئولان این وزارتخانه در پیشنهادات خود خواستار ان بوده‌اند بسیار پایین‌تر است و به گفته کارشناسان و تعدادی از نمایندگان مجلس بودجه وزارت نفت در لایحه 91 وضعیت خوبی ندارد.به گفته یک منبع اگاه در تنظیم لایحه بودجه 91 پیشنهادات وزارت نفت در این لایحه گنجانده شد اما پس از انکه لایحه از چاپخانه خارج شده است ،  خبری از انچه که با نظر وزیر نفت در لایحه دولت به تصویب دولت رسیده ،  نبود.عماد حسینی با تایید این خبر اظهارداشت :  وزارت نفت از نظر بودجه‌ای وضعیت خوبی ندارد. مخصوصا اینکه ما در شرایط بین المللی خاصی به سر می‌بریم و بودجه فعلی که در لایحه بودجه 91 در نظر گرفته شده است نمی‌تواند صنعت نفت را در سال جاری به نقطه‌ای که مد نظر است برساند.سخنگوی کمیسیون انرژی مجلس گفت :  تلاش ما این است که پیشنهاداتی به تصویب برسانیم که درصد قابل توجهی از بودجه وزارت نفت را برگردانیم. هرچند کمبود در وزارت نفت به لحاظ بودجه‌ای زیاد است اما ما تلاش خودمان را می‌کنیم.وی ادامه داد :  متاسفانه بودجه‌ای که از سوی وزیر و مسئولان وزارت نفت برای سال 91 پیشنهاد شده در لحظات اخر دچار تحول شده است.حسینی گفت :  یکی از مواردی که قرار است در لایحه بودجه 91 به ان پرداخته شود نحوه پرداخت‌ها به سازمان هدفمندی یارانه است اما به شرکت گاز هیچ مبلغی تعلق نمی‌گیرد. یکی از پیشنهادات این است که 30 درصد از درامد حاصل از هدفمندی یارانه‌ها به توسعه گاز رسانی و امور زیربنایی اختصاص یابد.وی افزود :  در بخش پالایش و پخش هم همین وضعیت وجود دارد و موضوع بنزین و فراورده‌های ان مطرح است. برای سرمایه گذاری و تولید بنزین هم هدفگذاری نشده است.عضو کمیسیون تلفیق مجلس خاطرنشان کرد :  نکته مثبتی که در تنظیم بودجه نفت وجود دارد دادن مجوز10 میلیارد دلاری به بانکها برای سرمایه گذاری پروژه‌های صنعت نفت است.وی گفت :  نمایندگان پیشنهاداتی برای سرمایه گذاری در میادین مشترک به کمیسیون تلفیق ارائه شده کرده اند.