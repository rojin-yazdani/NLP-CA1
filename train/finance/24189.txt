رئیس مجلس شورای اسلامی در پی انتقاد نمایندگان به خلاصه و مبهم بودن گزارش تفریغ بودجه 87 که در صحن علنی مجلس قرائت شد گفت :  گزارش تفریغ بودجه 87 که از سوی دیوان محاسبات ارائه شده کتاب بزرگی است که تحویل مجلس داده شده و ما به دلیل کمبود وقت ان را خلاصه کردیم اما متن کامل گزارش و تخلفات در دسترس نمایندگان قرار می‌گیرد.به گزارش مهر ،  در ادامه جلسه علنی امروز چهارشنبه مجلس نمایندگان در پی قرائت گزارش تفریغ بودجه 87 ،  تذکراتی را در صحن علنی مجلس مطرح کردند.مصطفی کواکبیان نماینده سمنان با استناد به ماده 33 ایین نامه داخلی مجلس گفت :  یکی از مهمترین مشکلات اجتماعی که اکنون گریبانگیر مردم در جامعه است موضوع موسسات مالی و اعتباری است که به شدت گسترش پیدا کرده است و از سوی دیگر دولت انان را غیر قانونی اعلام می‌کند و میلیاردها پول مردم در این میان از بین می‌رود و مردم به دنبال پول‌های خود شکایت می‌کنند و از این موسسه به موسسات دیگر حواله می‌شوند.وی ادامه داد :  باید در گزارش تفریغ بودجه به این مورد اشاره می‌شد و برای ان چاره‌ای اندیشیده می‌شد.لاریجانی در پاسخ به این تذکر گفت :  این موضوع در گزارش تفریغ بودجه امده بود و دیوان محاسبات نیز ان را لحاظ می‌کند.در ادامه نیز اسدالله عباسی نماینده رودسر در تذکری ایین نامه‌ای اظهار داشت :  گزارش تفریغ بودجه مبهم بود و تنها به شماره بندها اکتفا شده بود و اینکه این بند کاملا انجام شده است یا نه بدون هیچ توضیحی گزارش قرائت شد.وی ادامه داد :  انچه که قرائت شد به صورت مکتوب در اختیار نمایندگان قرار داده شده است و بهتر بود گزارش به صورت مفهوم و تفسیری‌تر ارائه می‌شد.لاریجانی در پاسخ به وی گفت :  گزارش دیوان محاسبات مفصل است و یک کتاب بزرگ بود که به ما تحویل دادند و ما این کتاب بزرگ را خلاصه کردیم و در دسترس قرار دادیم اما اصل کتاب موجود است و شما می‌توانید ان را در اختیار داشته باشید تا همه موارد تخلفات را ملاحظه کنید.داریوش قنبری نیز در اخطاری با استناد به اصل 55 قانون اساسی گفت :  گزارش تفریغ بودجه نیز باید در عموم مردم قرار گیرد و چون تخلفات بسیار وسیع بوده و 72 درصد از بودجه انحراف داشته‌اند باید گزارش به شکل تفسیری ارائه می‌شد.وی ادامه داد :  همانطور که گفته شد گزارش تخلفات کتاب بزرگی است و نمی‌شود تنها به قرائت گزارش خلاصه شده در صحن علنی مجلس اکتفا کرد بنابراین تقاضا دارم گزارش تفریغ بودجه در اختیار نمایندگان قرار گیرد.لاریجانی در پاسخ به وی نیز گفت :  مانعی ندارد چون گزارش بسیار طولانی بود و باید ظرف نیم ساعت خلاصه ان در صحن علنی قرائت می‌شد نمایندگان ان کتاب بزرگ را خلاصه کردند اما گزارش کامل موجود است و در اختیار نمایندگان قرار می‌گیرد.اقبال محمدی نماینده مریوان نیز با استناد به ایین نامه داخلی مجلس از تاخیر زمانی که در ارائه گزارش تفریغ بودجه سال 87 در صحن علنی مجلس وجود داشت ،  انتقاد کرد و گفت :  باید تدبیری اندیشیده شود که تخلفات و عدم اجرای مفاد قانونی به مراجع قضایی ارجاع شود.لاریجانی نیز در پاسخ به وی گفت که دیوان محاسبات خود دادسرا دارد و موضوع تخلفات را بررسی و رسیدگی می‌کند.در ادامه نیز مهرداد لاهوتی نماینده لنگرود با استناد به ماده 33 ایین نامه داخلی مجلس ،  گفت :  شرکت ملی نفت تخلفات زیادی داشته است و باید در مواردی که تخلفات بزرگ است دیوان محاسبات این موضوع را به صورت ویژه پیگیری کند.لاریجانی نیز در پاسخ به وی گفت :  همه موارد پیگیری می‌شود و مطمئنا در دادسرای دیوان محاسبات مورد بررسی قرار گرفته و در صورتی که لازم به پیگیری و صدور حکم بوده این اتفاق افتاده است.در ادامه نیز موسی غضنفر ابادی نماینده بم با بیان اینکه برخی از نمایندگان اظهار داشتند که امار تخلفات بالاست ،  گفت :  تخلفات به دو بخش مهم و جزئی تقسیم می‌شود و تخلفاتی که در دیوان محاسبات امده است به این گونه نیست که میزان ان بسیار زیاد باشد.احمدی بیغش نماینده شازند نیز با استناد به ماده 23 ایین نامه داخلی گفت :  متاسفانه موضوع تخلفات در بودجه 87 در صحن علنی مطرح می‌شود که انگار همه کارهای دولت تخلف بوده است و خدمات دولت نادیده گرفته شده است که لاریجانی در پاسخ به وی گفت :  گزارش را کامل در اختیار نمایندگان قرار می‌دهیم تا در جریان ریز تخلفات قرار بگیرند و موضوع به این گونه نیز نبوده است.