مدیر کل روابط عمومی وزارت نفت ،  عقد هرگونه قرارداد و توافقنامه میان ایران و روسیه برای معامله پایاپای نفت و کالا را تکذیب کرد.اکبر نعمت اللهی در گفت و گو با ایرنا در واکنش به ادعای برخی رسانه‌ها مبنی بر توافق تهران و مسکو برای معامله پایاپای نفت در مقابل کالا گفت :  تاکنون هیچ گونه توافقنامه‌ای میان دو کشور انجام نشده است.خبرگزاری رویترز مدعی شده است که ایران و روسیه در حال مذاکره درباره مبادله نفت در برابر کالا هستند که بر اساس ان ،  به این کشور اجازه خواهد داد ،  صادرات نفتی خود را به رغم تحریم‌های غرب افزایش دهد.به گزارش رویترز ،  سه نفر از منابع روسی و ایرانی نزدیک به مذاکرات اعلام کردند که دو کشور در حال مذاکره درباره جزئیات نهایی این معامله هستند ،  که بر اساس ان مسکو روزانه بالغ بر 500 هزار بشکه از نفت ایران را به ازای صادرات کالا و تجهیزات خریداری خواهد کرد.