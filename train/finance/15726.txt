عضو شورای سیاست‌گذاری خودرو با بیان اینکه وام 25 میلیون تومانی به خودروهای با میزان ساخت داخل بالای 40 درصد اختصاص می‌یابد ،  گفت :  در این طرح ،  صاحب خودرو می‌تواند پس از سه سال خودرو را به شخص دیگری بفروشد.ساسان قربانی در گفت و گو با فارس با تشریح جزئیات جدیدی از وام 25 میلیون تومانی خودرو ،  اظهار داشت :  قرار است پرداخت وام 25 میلیون تومانی خودرو با سود 16 درصد از 15 ابان‌ماه یعنی سه روز دیگر اغاز شود که در این طرح ،  امکان اعطای وام به خودروهایی با ساخت داخل بالای 40 درصد وجود دارد و این خودروها بعد از سه سال امکان خرید و فروش دارند.وی ادامه داد :  با توجه به اینکه قرار است این وام جهت حمایت از تولیدات داخلی پرداخت شود ،  در نتیجه پرداخت ان به خودروهای مونتاژی صورت نخواهد گرفت.* مذاکره بر سر مکانیزم پرداخت سود تسهیلاتوی در پاسخ به این سؤال که در مورد مکانیزم پرداخت یارانه سود تسهیلات وام خودرو چه توافقی بین بانک مرکزی و خودروسازان شده است ?  گفت :  یکی ،  دو مکانیزم در حال بحث است ،  ممکن است مکانیزم‌هایی بین بانک مرکزی و خودروسازان برای اعطای این تسهیلات با روش‌های مختلف در نظر گرفته شود.قربانی تاکید کرد :  مهم این است که سود وام خودرو برای مصرف‌کنندگان بیشتر از 16 درصد نباشد.* پیش‌بینی استقبال شدید مردم از وام خودرووی در ادامه با بیان اینکه وام پرداختی بابت خرید خودرو دارای شرایط مناسبی است ،  گفت :  پیش‌بینی می‌کنیم این وام شدیدا مورد استقبال خریداران قرار گیرد.وی ادامه داد :  وام 25 میلیون تومانی خودرو اقساط حدود 450 هزار تومانی برای خریداران خواهد داشت که اگر این رقم امروز یک پنجم حقوق خریداران را شامل می‌شود ،  قطعا در سال‌های اینده این سهم بسیار کمتر خواهد شد.عضو شورای سیاست‌گذاری خودرو ادامه داد :  در ایران که همواره با تورم زندگی می‌کنیم ،  پرداخت وام با سود بانکی 16 درصد یک مزیت برای خریداران خودرو خواهد بود.وی با انتقاد از اعلام زودهنگام پرداخت وام خودرو ،  گفت :  اعلام این خبر قبل از انکه منابع مالی در اختیار صنعت قرار گیرد ،  صورت گرفت که ضربه سنگینی را به صنعت خودرو وارد کرد ،  زیرا برخی افراد که قصد خرید خودرو را داشتند فعلا دست نگه داشته‌اند.