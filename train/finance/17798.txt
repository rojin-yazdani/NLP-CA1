وزیر ارتباطات گفت :  کاهش سرعت اینترنت که در زمان انتخابات برخی ان را اختلال نامیدند ناشی از راهکارهای امنیتی بود که برای حفظ ارامش کشور در زمان برگزاری انتخابات چاره شده بود.محمدحسن نامی در گفت‌وگو با خبرگزاری تسنیم‌ ،  با اشاره به اینکه وضعیت ارتباطات مبتنی بر شبکه جهانی خوب است ،  اظهار کرد :  در حال حاضر هیچ مشکلی در ارتباطات اینترنتی کشور وجود ندارد و کاهش سرعتی که در زمان انتخابات برخی ان را اختلال نامیدند ناشی از راهکارهای امنیتی بود که برای حفظ ارامش کشور در زمان برگزاری انتخابات چاره شده بود.وی در پاسخ به این سؤال که ایا در راستای ارتقای تمهیدات امنیتی ،  پهنای باند مسدود شده بود ،  گفت :  اگر جلوی پهنای باند گرفته می‌شد مسلما دیگر ارتباطی برقرار نمی‌شد اما با استفاده از راهکارها و ابتکاراتی مانع از ورود بیگانگانی که درصدد اخلال در برگزاری انتخابات بودند ،  به مرزهای فضای مجازی کشور شدیم.وزیر ارتباطات همچنین ابراز کرد :  این کار توسط نهادهای مختلفی که در ارتباط با بخش‌های محتوایی و زیرساخت‌های ارتباطاتی کشور فعال هستند ،  صورت گرفت و وزارت ارتباطات هم بخشی از ان بود.نامی در پاسخ به این سؤال که گفته می‌شود وزارت ارتباطات درصدد است با ایجاد شبکه ملی اطلاعات رفته رفته اینترنت را محدودتر سازد ،  گفت :  به هیچ عنوان چنین نیست و ما دنبال قطب شدن در حوزه ارتباطات هستیم. اگر می‌خواستیم ارتباطات را محدود کنیم چرا خط ارتباطی شرق به غرب EPEG را توسعه دادیم ? وی افزود :  ما به‌دنبال هاب ترانزیتی منطقه شدن هستیم و ظرفیت‌های توسعه‌ای در این بخش را باید به جایگاهی برسانیم که سرامد کشورهای منطقه باشیم.