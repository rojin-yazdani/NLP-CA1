یک عضو ستاد مبارزه با مفاسد اقتصادی با بیان این‌که بیش از 70 درصد سهام در دو بانک و یک موسسه اعتباری مربوط به یک فرد و یک خانواده است گفت :  این موضوع در ستاد مبارزه با مفاسد اقتصادی مطرح خواهد شد.سیدرمضان شجاعی کیاسری در گفت‌وگو با ایسنا ،  اظهار کرد :  بر اساس اصل 44 قانون اساسی یک نفر نمی‌تواند بیش از 5 درصد سهام یک بانک را در اختیار داشته باشد اما 70 درصد سهام در دو بانک و یک موسسه اعتباری به نام یک فرد و یک خانواده است.وی اضافه کرد :  سوال ما این است که چرا بانک مرکزی بر این مورد نظارت نمی‌کند ?  زیرا مفسده‌هایی که اتفاق می‌افتد از همین طریق شکل می‌گیرد.این نماینده مجلس گفت :  این موضوع به زودی در ستاد مبارزه با مفاسد اقتصادی مطرح خواهد شد و مورد بررسی قرار خواهد گرفت.