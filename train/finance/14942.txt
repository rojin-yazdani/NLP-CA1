استاندار خراسان شمالی پرداخت یارانه به روستاییان را در افزایش بیکاری انان موثر دانست و گفت :  برخی از افراد جامعه مولد روستایی با وضعیت جدید انگیزه‌ای برای کار کردن ندارند.به گزارش ایرنا ،  سیدعلی اکبر پرویزی در نشستی با معاون توسعه روستایی و مناطق محروم معاون اول رییس جمهور در بجنورد که عصر پنجشنبه برگزار شد ،  اظهار کرد :  این افراد با توجه به دریافت یارانه دیگر نیازی به فعالیت نمی‌بینند.وی به تلاش دولت تدبیر و امید در مسیر توسعه مناطق روستایی و محروم اشاره کرد و گفت :  رویکرد دولت در توجه ویژه به توسعه مناطق محروم در تدوین بودجه سال 94 کشور نمود بارزتری خواهد داشت.وی با اشاره به این که ضرورت دارد منابع درامدی در حد نیاز روستاییان فراهم شود ،  افزود :  با فراهم شدن منابع درامدی برای روستاییان ،  اشتغال جامعه روستایی حفظ خواهد شد.استاندار خراسان شمالی اساسی‌ترین مشکل روستاییان استان را تامین درامد برشمرد و گفت :  اگر از اول انقلاب برای تامین درامد روستاییان برنامه ریزی درست و هدفمندی می‌شد ،  مشکلات کنونی برای روستاییان به وجود نمی‌امد.وی افزود :  به همین خاطر در پیشگیری از مهاجرت روستاییان به شهرها موفق نبوده‌ایم و حاشیه نشینی ،  بیکاری و تناقض فرهنگی در شهرها افزایش یافته است.استان خراسان شمالی ،  طبق سرشماری نفوس سال 90 ،  867 هزار نفر جمعیت دارد.