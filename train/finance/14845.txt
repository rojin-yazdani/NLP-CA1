نمایندگان مجلس با ارسال کمیسیون ویژه بررسی طرح تحول اقتصادی درباره تخلفات دولت در قانون هدفمندی یارانه‌ها به قوه قضائیه موافقت کردند.به گزارش فارس ،  نمایندگان مجلس شورای اسلامی در جلسه علنی امروز  ( یکشنبه )  گزارش کمیسیون ویژه بررسی طرح تحول اقتصادی در مورد اهم موارد عدم رعایت احکام قانونی مواد 7 ، 8 و 11 قانون هدفمند سازی یارانه‌ها را استماع کرده و در راستای اجرای ماده 233 قانون ائین‌نامه داخلی مجلس ،  با 118 رای موافق ،  10 رای مخالف و 15 رای ممتنع از 196 نماینده حاضر در جلسه ،  این گزارش را مورد تائید قرار داده و برای بررسی موارد ذکر شده در این گزارش ،  با ارسال ان به قوه قضائیه موافقت کردند.در بخشی از این گزارش امده است :  در سه ماهه پایانی سال 89 در مرحله اول مبلغ 50 هزار میلیارد ریال طی دو فقره مبالغ 29 و 21 هزار میلیارد ریال بنا به درخواست وزیر اقتصاد در اجرای ماده 13 قانون یارانه‌ها ،  از بانک مرکزی جمهوری اسلامی ایران تنخواه دریافت شده است ،  با توجه به اینکه طبق گزارش کتبی خزانه ،  این تنخواه ماهیت تنخواه خزانه نداشته و از منابع بانک مرکزی استفاده شده است ،  دریافت این وجه استقراض تلقی می‌شود که مغایر بند ب ماده 2 قانون برنامه چهارم است ،  شایان ذکر است ماده 13 قانون یارانه‌ها حکم می‌کند که تنخواه مجزا برای اجرای این قانون در بودجه سنواتی منظور شود و از محل منابع حاصل از اجرای این قانون ،  در طول سال مستهلک شود حال انکه نه در قانون بودجه تنخواه ویژه در نظر گرفته شده و نه انچه از بانک مرکزی بدین منظور دریافت شده ،  در پایان سال مستهلک شده است.این گزارش می‌افزاید :  در مرحله دوم ،  خزانه‌داری کل مبلغ 40 هزار میلیارد دیگر بابت تنخواه از بانک مرکزی دریافت کرد که این مبلغ در صورت‌های مالی سازمان هدفمندسازی یارانه‌ها به عنوان بدهی به بانک مرکزی ثبت شد ،  با توجه به تسویه حساب‌های انجام شده فی مابین بانک مرکزی و خزانه‌داری کل کشور در سال 90 مشخص شد بانک مرکزی مبلغ 10 هزار میلیارد ریالی که از محل واریز درامد شرکت‌ها به حساب 142.77 خزانه بابت تسویه حساب ،  برداشت کرده و به جای واریز بابت برداشت از حساب ریالی نفت خام صادراتی بابت تسویه بخشی از 50 هزار میلیارد ریال استفاده کرده است ،  همچنین بانک مرکزی طی دو مرحله مجموعا مبلغ 2 میلیارد و 959میلیون و 510 هزار و 43 و 59 صدم دلار برابر 30 هزار میلیارد ریال از محل ارز حاصله از صادرات نفت خام در سال 1389 برای تسویه تنخواه برداشت کرده است. برداشت این وجوه مغایر با روش تعیین شده در بند 4 قانون بودجه سال 89 کل کشور ،  دریافت از حساب‌های ارزی و ریالی حاصل از صادرات نفت خام و به مصرف رسیده است ،  هر چند طی تسویه حساب‌های انجام شده فی مابین بانک مرکزی ،  خزانه داری کل کشور در پایان سال 89 بانک مرکزی برای تسویه ردیف‌های درامدی خزانه بابت صادرات نفت خام از منابع خود 35 هزار میلیارد ریال وجوه برداشتی را تسویه کرده است.