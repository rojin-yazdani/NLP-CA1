وزیر نیرو عنوان کرد قیمت اب و برق باتوجه به بودجه سال 92 تغییر نخواهد کرد.به گزارش ایسنا  ،  وزیر نیرو در جمع خبرنگاران در مورد قیمت اب و برق که در ستاد هدفمندی یارانه‌ها درباره ان تصمیم گرفته شده است  ،  گفت  :  رقم کلی به عنوان درامد هدفمندی یارانه‌ها در بودجه لحاظ می‌شود  ؛  سناریوهای مختلف وزارت نیرو ارائه شده و عدد در بودجه جمع بندی شده است. اما به نظر می‌رسد اکنون این رقم تغییر کرده بنابراین باید تغییرات کمیسیون تلفیق را مدنظر قرار دهیم.وی تصریح کرد  :  به نظر می‌رسد قیمت اب و برق نباید در سال اینده تغییر کند. اگر بتوانیم هزینه اب وبرق کشور را از مردم دریافت کنیم خیالمان راحت است و بهتر خدمات رسانی می‌کنیم در غیر این صورت دولت باید مابقی قیمت تمام شده را به ما پرداخت کند.وی افزود  :  تلاش می‌شود صنعت اب و برق کشور مشکلی نداشته باشد.طرح‌های بزرگ کشور تحت تاثیر تصمیمات جزیره‌ای نشوندوزیر نیرو با اشاره به این‌که بودجه وزارت نیرو در مجلس در حال بررسی است  ،  گفت  :  باید صبر کنیم که بودجه به صورت رسمی به ما برسد انتظار داریم طرح‌های بزرگ کشور تحت تاثیر اقدامات و تصمیمات مقطعی و جزیره‌ای قرار نگیرند.وی با اشاره به پروژه شیرین سازی وانتقال اب از دریاهای شمال و جنوب گفت  :  این کار به خاطر رشد دانش فنی ومهندسی و از سوی دیگر توان پیمانکاران در ایران در زمان کوتاهی انجام می‌شود.وی افزود  :  کسانی که در پروژه شیرین سازی و انتقال اب از دریا شرکت کردند دولت اب را به صورت تضمینی به ان‌ها می‌فروشد و سرمایه گذاران می‌توانند در صورت تمایل مشارکت داشته باشند.وزیر نیرو با اشاره به این‌که در کمیسیون تلفیق بخش اجرای کار را از طرح برداشتند اظهار کرد  :  در کمیسیون تلفیق گفتند بعد از این که مطالعات کامل شد این طرح را اجرا می‌کنند در حالی که بسیاری از طرح‌هایی که در دنیا انجام شده طراحی‌هایی همزمان با اجرا داشتند.نامجو با تاکید بر این‌که این کار کمیسیون تلفیق بازگشت به عقب است گفت  :  در سال گذشته در زمینه محیط زیست مجوزهای لازم برای انتقال اب و هم در مورد برگشت اب گرفته شده و با اجرای این پروژه حتی یک درخت هم قطع نمی‌شود چرا که از مسیر خط لوله نفت خط انتقال اب عبور می‌کند.وی ادامه داد  :  سه کارگاه تجهیز شده‌اند و لوله‌های مورد نیاز خریداری شده است. انتظار نداشتیم در کمیسیون تلفیق چنین کاری صورت گیرد از نمایندگان درخواست دارم کمک کنند وزارت نیرو این طرح بزرگ را اجرا کنند.وزیر نیرو همچنین با اشاره به ارائه خدمات مربوط به انشعاب اب و برق از طریق پیشخوان دولت که جزو اهداف وزارت نیرو است گفت  :  در کل کشور به جز یک استان تمام خدمات از طریق پیشخوان دولت ارائه می‌شود  ؛  از سوی دیگر وزارت نیرو از مدت‌ها قبل به دنبال سامانه ارائه و پرداخت قبوض و برق بود.نامجو با اشاره به این‌که شش استان از کلانشهرهای کشور که شامل 35 درصد از مشترکین فعال می‌شوند می‌توانند از سامانه الکترونیک ارائه و پرداخت قبوض و برق که امروز رونمایی شده استفاده کنند گفت  :  به دنبال حذف قبوض کاغذی هستیم امروز سامانه ارائه و پرداخت قبوض اب و برق رونمایی شد و در حال مذاکره با وزارت ارتباطات برای تقویت سامانه هستیم.