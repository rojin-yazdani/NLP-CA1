عضو کمیسیون برنامه ، بودجه و محاسبات مجلس شورای اسلامی با اشاره به گرانی‌های متعدد در قیمت کالاهای اساسی و مورد نیاز مردم که پس از عید نوروز محسوس‌تر شده ، گفت : دولت در کنترل گرانی‌هایی که به تازگی گریبان مردم و به خصوص اقشار کم درامد جامعه را گرفته ، ناکام مانده است.علیرضا منادی سفیدان در گفتگو با خانه ملت با اشاره به افزایش بی رویه قیمت‌ها در روزهای اخیر و پس از عید نوروز افزود : قیمت انواع کالاهای اساسی نظیر گوشت ، مرغ ، برنج ، چای ، حبوبات و موارد دیگر افزایش قابل توجهی داشته که این امر موجبات نگرانی مردم و نمایندگان ان‌ها را در خانه ملت فراهم کرده است.نماینده مردم تبریز ، اسکو و اذرشهر در مجلس شورای اسلامی تاکید کرد : مهم‌ترین علتی که می‌توان برای گرانی‌های بوجود امده در جامعه متصور بود ، بی برنامگی مسئولان و مدیران اجرایی کشور است که ارتباطی به واردکنندگان کالاها ندارد.وی ادامه داد : افراد سودجو تا حدی می‌توانند به اشفتگی بازار تاثیرگذار باشند ، اما به طور کامل اثرگذار نبوده و این ادعای مسئولین فقط جنبه سلب مسئولیت دارد.عضو کمیسیون برنامه ، بودجه و محاسبات مجلس شورای اسلامی با انتقاد از اینکه در حال حاضر اقتصاد کشور به صورت دستوری اداره می‌شود ، اظهارداشت : اداره اقتصاد به صورت دستوری صحیح نیست که گرانی کالاهای اساسی نیز محصول همین روش اداره اقتصاد کشور است.نماینده مردم تبریز ، اسکو و اذرشهر در مجلس شورای اسلامی در ادامه بخشی از گرانی کالاهای اساسی را ناشی از اجرای ناقص قانون هدفمندی یارانه‌ها دانست و تصریح کرد : در فاز اول اجرای قانون هدفمندی یارانه‌ها ، سهم بخش تولید از هدفمندی یارانه‌ها پرداخت نشد که تحقق این امر ضمن اشتغالزایی و کمک به تولید شاهد افزایش بی رویه قیمت‌ها نیز نبودیم.وی در پایان یاداور شد : موضوع رسیدگی به گرانی‌های اخیر در کالاهای اساسی و برنامه‌های دولت برای مهار ان در اسرع وقت در کمیسیون مورد بررسی قرار می‌گیرد.