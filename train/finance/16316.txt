مدیرعامل شرکت برق منطقه‌ای خوزستان با بیان این که خوزستان در اولویت تامین برق قرار دارد و تنها برق مازاد کشور را با عراق تبادل خواهیم کرد ،  گفت :  در تابستان و مواقعی که خوزستان به برق نیاز دارد ،  تبادل برق به عراق محدود خواهد شد.به نوشته دنیای اقتصاد  ،  مسعود معین‌پور اظهار کرد :  کار انتقال برق کشور عراق از سوی سازمان توسعه برق ایران انجام می‌شود که این امر با توجه به شرایطی که استان خوزستان از نظر برق دارد ،  شاید کمی‌عجیب باشد.به گزارش ایسنا  ،  وی ادامه داد :  در تابستان که مصرف برق استان به حدود 5809 مگاوات می‌رسد ،  صادرات برق به کشور عراق محدود می‌شود ،  ولی در حال حاضر که پیک مصرفی به 2500 تا 2700 می‌رسد ،  می‌توانیم برق مازاد به منظور درامدزایی به عراق صادر کنیم.معین‌پور با اشاره به این که هر ساله نیازمند افزایش ظرفیت نیروگاه‌ها و واحدهای تولید برق هستیم ،  خاطرنشان‌کرد :  سرمایه‌گذاری در بخش‌ها و نیروگاه‌های بزرگ مشکل است و افرادی که بتوانند برای نیروگاه‌های بزرگ ،  سرمایه‌گذاری‌های کلان انجام دهند به سختی پیدا می‌شوند.وی ادامه داد :  از جمله راه‌حل‌هایی که وزارت نیرو در زمینه جذب سرمایه‌گذاران اندیشیده‌ ،  بحث استفاده از مولدهای پراکنده مقیاس کوچک به دلیل داشتن ظرفیت پایین این مولدها است که می‌توانند در پست‌های برق ،  شهرک‌های صنعتی و مراکز بار برق با سرمایه کم ،  مولدهای مقیاس کوچک را بسازند.وی با اشاره به این که کار ساخت چهار نیروگاه در شهرهای بهبهان ،  اهواز ،  ماهشهر و امیدیه در سال 1390 به انجام می‌رسد ،  گفت :  تعدادی از زمین‌های این نیروگاه‌ها تملک شده و قراردادهای انها نیز توسط وزارت نیرو امضا شده است.وی در مورد میزان تلفات شبکه برق در استان خوزستان خاطرنشان‌کرد :  بیشتر تلفات شبکه در بخش توزیع است و به عواملی همچون فرسودگی شبکه و استفاده از انشعابات غیرمجاز مرتبط است. با تدابیری که توسط همکاران ما در شبکه توزیع انجام شده ،  توانستیم تلفات شبکه توزیع را از 35 به حدود 31 درصد برسانیم.مدیرعامل شرکت برق منطقه‌ای خوزستان بیان‌کرد :  با تلاش شرکت توزیع و سرمایه‌گذاری‌های انجام شده ،  امیدواریم در پایان سال اینده شاهد انشعاب غیرمجاز در استان نباشیم و تلفات را به حد نرمال برسانیم.