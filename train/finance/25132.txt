یک روزنامه سوئیسی با اشاره به اعمال فشار امریکا برای گسترش تحریم نفتی ایران نوشت که سوئیس همچنان یکی از مشتریان نفت ایران است.به گزارش فارس روزنامه نویه زوریخه نوشت :  در حالی که بسیاری از کشورها به دنبال تحریم‌های امریکا و اتحادیه اروپا معامله نفتی با ایران را متوقف کرده‌اند. به نظر می‌رسد چون سوئیس حافظ منافع امریکا در ایران است ،  در تحریم نفتی ایران شرکت نکرده است.بر اساس این گزارش ،  از اول ماه ژوئن افرادی که در سوئیس اقدام به معامله نفت ایران و تامین مالی ان می‌کنند باید این موضوع را به دفتر اقتصاد سوئیس  ( سکو )  که مسئول کنترل صادرات و واردات است اطلاع دهند. ماری اوت سخنگوی دفتر اقتصاد سوئیس نیز این موضوع را تائید کرده است.وی به میزان معاملات نفت ایران از طریق سوئیس اشاره نکرده است. چرا که گفته می‌شود این معاملات محرمانه است.