سرویس مجلس -  دبیر دوم کمیسیون اجتماعی مجلس هشتم درباره طرح اتیه فرزندان که به عنوان یک اقدام عجولانه از سوی دولت مطرح شده ،  متوقف شدن ان را گویای بی‌انضباطی مالی دولت بیان کرد.  صمد فدائی در گفت‌وگو با خانه ملت ،  گفت :  طرح اتیه فرزندان به عنوان یکی از طرح‌هایی که دولت در قالب بودجه هدفمندی درنظر گرفت تا از طریق ان خدماتی را برای نوزادان و اینده انها قرار دهد ،  تصمیمی عجولانه و بدون درنظر گرفتن مقدار بودجه مورد نظر به شمار می‌رود .نماینده مردم سنقر و کلیایی در مجلس شورای اسلامی افزود :  اجرای کوتاه‌مدت و سپس توقف این طرح ،  گویای بی‌انضباطی مالی و بی‌برنامگی دولت برای این مساله است .وی ادامه داد :  دولت قبل از ارائه هرگونه طرحی باید ابتدا منابع مالی ان را در نظر گرفته و از دادن وعده‌های توخالی به مردم دوری کند .فدائی گفت :  با اعلام این طرح‌ها در جامعه از سوی دولت ،  توقعاتی بین مردم ایجاد می‌شود که با عملی نشدن و تحقق نیافت ان ،  باعث ایجاد بی‌اعتمادی نسبت به دولت و نظام خواهد شد .این نماینده مردم در مجلس شورای اسلامی تصریح کرد :  بنابراین دولت هنگام به کارگیری سیاست‌های تشویقی در جامعه ،  لازم است تمام نیازها و جوانب موجود در جامعه را در نظر بگیرد و سپس اقدام به ارائه طرحی مانند طرح اتیه فرزندان کند .به گفته وی ،  از این طریق دولت می‌تواند اعتماد مردم را نسبت به سیاست‌های تشویقی خود با ضمانت اجرایی مناسب جلب کند .فدائی که خود از مخالفان اصلی اجرای این طرح بود ،  از مخالفت اکثریت نمایندگان مجلس شورای اسلامی از این طرح خبر داد .نماینده مردم سنقر و کلیایی در مجلس شورای اسلامی در تشریح علل مخالفت با این طرح گفت :  همخوانی نداشتن سیاست‌های کنترل جمعیت از سوی وزارت بهداشت با این طرح و کنترل رشد جمعیت یکی از علل مخالفت با اجرای این طرح است .وی ادامه داد :  همچنین تامین منابع مالی که به چه شکل تامین خواهد شد و برنامه‌ریزی برای بودجه مورد نظر ان در بودجه سال 91 کشور از دیگر علت‌های مخالفت برخی از نمایندگان برای اجرای این طرح است .دبیر دوم کمیسیون اجتماعی مجلس هشتم گفت :  اجرای این طرح در صورتی که پیش‌بینی‌های لازم برای ان صورت گیرد و بودجه کافی برای ان اندیشیده شود ،  قابل اجرا خواهد بود و به عنوان طرحی که اینده فرزندان را تامین می‌کند ،  مورد استقبال قرار خواهد گرفت .طرح تامین اتیه ابان 88 در جلسه استانی هیات دولت در مشهد به تصویب رسید تا همزمان با تولد ،  مبلغ یک میلیون تومان از طرف دولت به‌عنوان موجودی اولیه به حساب هر نوزاد واریز شود و ادامه سپرده‌گذاری با مشارکت والدین تا سن 20سالگی ادامه یابد ،  اما با اجرای ان در مدتی کوتاه ،  به دلایلی که برای دولتمردان توجیه اقتصادی داشت ،  متوقف شده و در بلاتکلیفی به سر می‌برد.