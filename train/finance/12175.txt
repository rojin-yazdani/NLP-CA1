نایب رئیس کمیسیون انرژی مجلس با بیان این که در هفت ماه گذشته شرکت روسی طرف قرارداد ایران در میدان نفتی اذر ،  فقط وقت هدر داده است ،  با یاداوری کارشکنی غربی‌ها در پروژه‌های نفتی ایران ،  گفت :  سرمایه‌گذاران بسیاری در داخل و خارج از کشور می‌توانند به کمک تخصص داخلی میدان‌های نفتی خودمان را اداره کنند .      ناصر سودانی با بیان این که روسیه در طرح‌های نفتی ایران همواره کند و پرحاشیه عمل کرده است ،  گفت :  وزارت نفت بارها به شیوه عملکرد روس‌ها در قبال طرح‌های نفتی و گازی تذکرهای زیادی داده است . نماینده مردم اهواز در مجلس شورای اسلامی ،  از احتمال تعلیق قرارداد طرح‌های نفتی در میدان نفتی اذر  ( میدان مشترک میان ایران و عراق )  خبر داد و افزود :  شرکت روسی گازپروم که در شرایط کنونی مسئولیت انجام طرح‌های میدان نفتی اذر بر عهده دارد ،  حدود هفت ماه است که فعالیت خاصی انجام نداده است . وی ،  مهمترین عنصر در انجام طرح‌های نفتی در میدان‌های مشترک را زمان خواند و تصریح کرد :  متاسفانه شرکت روسی یادشده ،  در اجرای طرح توسعه میدان نفتی اذر ،  زمان را برای کشور ما به هدر داده است . سودانی ،  از اعلام امادگی شرکت‌های داخلی برای ادامه کار پیمانکاری طرح توسعه میدان مشترک اذر گفت و ادامه داد :  توان داخلی ایران از لحاظ تخصص بسیار مطلوب است و درباره سرمایه‌گذاری‌ها نیز می‌توان از سرمایه‌گذاران ایرانی داخل و خارج از کشور که اعلام امادگی کرده‌اند ،  استفاده کرد .  ادامه همکاری با روس‌ها دیگر صلاح نیست وی با تاکید بر این که ادامه همکاری با روس‌ها دیگر صلاح نیست ،  بیان کرد :  شرکت‌های چینی ،  روسی و فرانسوی همواره در فعالیت‌های نفتی خود با ایران تحت تاثیر سیاست‌های غرب بوده‌اند . نایب رئیس کمیسیون انرژی مجلس هشتم تاکید کرد :  رفتار شرکت‌های طرف قرارداد با ایران در نحوه تعامل ایران با انها تاثیرگذار است .  ایا رنگ و بوی تازه در سیاست‌های نفتی ?  !  شاید بتوان این‌طور استنباط کرد که با انتقال رستم قاسمی از قرارگاه سازندگی خاتم الانبیا به وزارت نفت ،  سیاست‌های تازه‌ای در قبال شریکان خارجی و نحوه انعقاد قرارداد با انها در پیش گرفته شده است تا این شرکت‌ها احساس نکنند که شریکان مادرزاد و انحصاری نفت و گاز ایران هستند و می‌توانند در زمانه تحریم ،  بهترین بهره‌برداری و بیشترین امتیاز را از میدان‌های هیدروکربوری کشورمان برداشت کنند .  زیاده‌خواهی شرکت روسی گازپروم به نظر می‌رسد مواردی اختلاف‌برانگیز میان ایران و شرکت روسی گازپروم در متن قرارداد طرح توسعه میدان نفتی اذر وجود دارد که طرف روسی مصرانه بر تغییر انها به نفع خود تاکید می‌کند . تهران نیز حاضر به تغییر و تخفیف شرایط نیست ؛  مدیرعامل شرکت ملی نفت ایران پیش بینی کرده است تا یک ماه اینده قرارداد میدان نفتی اذر با کنسرسیومی متشکل از شرکت‌های داخلی امضا شود ،  اما با این وجود اگر روس‌ها همچنان علاقمند به حضور در این طرح باشند ،  بار دیگر در اولویت مذاکره قرار می‌گیرند .  قرارداد توسعه میدان نفتی اذر با کنسرسیوم ایرانی امضا شد این در حالی است که عصر امروز  -  سه‌شنبه 19 مهر  -  با حضور وزیر نفت قرارداد توسعه میدان نفتی اذر  ( مشترک با میدان بدرای عراق )  به ارزش 1.9 میلیارد دلار با کنسرسیوم متشکل از شرکت‌های داخلی به امضا رسید.