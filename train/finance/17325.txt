شاخص کل امروز و دقایقی پس از اغاز معاملات ،  از مرز 26 هزار واحد گذشت تا به فعالان این بازار عیدی خوبی داده باشد.به گزارش واحد مرکزی خبر  ،  در معاملات صبح امروز  -  شنبه 5 فروردین  -  بازار سهام ،  شرکت‌های ملی صنایع مس ایران با 42 و 8 دهم واحد و مخابرات ایران با 40 و 77 صدم واحد بیشترین تاثیر مثبت را بر شاخص به جای گذاشتند.سرمایه گذاری غدیر با 17 و 94 صدم واحد ،  توسعه معادن و فلزات با 14 و 97 صدم واحد ،  گسترش نفت و گاز پارسیان با 12 و 73 صدم واحد و فولاد مبارکه اصفهان با 10 و 42 صدم واحد بیشترین کمک را به صعود شاخص کردند.شاخص کل در اخرین روز کاری سال 90 بر روی عدد 25 هزار و 905 واحد متوقف شده بود تا بورس اوراق بهادار سال 91 خود را از این رقم اغاز کند.شاخص کل پارسال 2 هزار و 610 واحد رشد را در پرونده کاری خود ثبت کرد.