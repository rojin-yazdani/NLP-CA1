وزیر مسکن و شهرسازی از اغاز پرداخت تسهیلات جدید مسکن تا دو هفته اینده خبر داد.به گزارش واحد مرکزی خبر ،  سعیدی‌کیا گفت :  مشکلات بانکی برای پرداخت تسهیلات جدید مسکن بر طرف شده و همکاری و هماهنگی لازم بین بانک مرکزی و وزرات اقتصاد و دارایی ایجاد شده است.وی از سرمایه‌گذاری حدود ششصد هزار نفر در بانک‌ها برای دریافت تسهیلات جدید مسکن در کشور خبر داد.وزیر مسکن و شهرسازی با بیان این‌که برای ساخت یک میلیون و 260 هزار واحد مسکونی در قالب مسکن مهر ،  زمین اختصاص یافته است ،  گفت :  با استقبال مردم برای مشارکت در اجرای طرح مسکن مهر ،  تا کنون 18 هزار هکتار زمین در شهرهای مختلف کشور به این امر اختصاص یافته است.سعیدی کیا حاشیه نشینی را یکی از معضلات اجتماعی و اجرایی در شهرهای کشور دانست و گفت :  رفع این مشکل با عزم ملی و استفاده از امکانات و حمایت‌های قانونی امکان پذیر خواهد شد که طرح مسکن مهر یکی از برنامه‌های حمایتی دولت از گروه‌های کم‌درامد جامعه برای رفع این مشکل است.