مطالعات جدید اکتشافی شرکت ملی نفت در حالی از کشف 100 میلیون بشکه نفت در میدان البرز قم خبر می‌دهد که برای اکتشاف 12.5 میلیارد بشکه ذخایر جدید نفت تا پایان سال 1393 برنامه ریزی شده است. به گزارش خبرنگار مهر ،  در حال حاضر ضریب اکتشاف ذخایر جدید نفت و گاز در کشورهای نفت و گاز خیز جهان حدود 30 تا 35 درصد بوده ،  این در حالی است که ضریب اکتشافات نفت و گاز در ایران به 80 درصد رسیده است به طوری که در شرایط فعلی با حفر هر 5 حلقه چاه اکتشافی 4 حلقه چاه به ذخایر نفت و گاز می‌رسد. در برنامه چهارم نیز با توسعه فعالیتهای اکتشافی در مجموع 19 میدان نفتی و 8 میدان جدید گازی با لایه مخزنی جدید کشف شده است و در صورتی که قیمت هر بشکه نفت اکتشاف شده را 50 دلار و قیمت هر متر مکعب گاز را 15 سنت در نظر بگیریم در مجموع 633 میلیارد دلار ذخایر جدید نفت و گاز کشف شده است.اکتشاف 100 میلیون بشکه ذخایر جدید نفت در قمبه گزارش مهر ،  پس از کشف ذخایر جدید گازی در 2 میدان عطار و توس در خراسان رضوی ،  مطالعات جدید اکتشافی در شرکت ملی نفت ایران حاکی از کشف 200 میلیون بشکه ذخیره جدید نفت خام در میدان البرز قم است.میدان نفتی البرز قم از نخستین میدان‌های نفتی کشور است که نیم قرن پیش با هدف اکتشاف نفت در مرکز ایران انتخاب شد و در شمال شهر قم به نتیجه رسید.به این ترتیب 52 سال پس از کشف نفت در شهر مسجد سلیمان  ( 5 خرداد 1287 )  عملیات اکتشاف نفت در مرکز کشور و در منطقه البرز قم در سال 1335 شمسی اغاز شد که به فوران نفت از چاه شماره 5 این میدان منجر شد و در مدت یکصد روزی که فوران نفت از ان ادامه داشت ،  روزانه 120 هزار بشکه نفت خام از ان تخلیه شد.بر اساس مطالعات پیشین انجام گرفته در شرکت ملی نفت ایران کل ذخیره این میدان که به صورت طبیعی قابل تخلیه است ،  حدود 10 میلیون بشکه براورد شده که به نظر می‌رسید با تزریق گاز ،  میزان نفت قابل برداشت از این میدان به حدود 16 میلیون بشکه قابل افزایش است.پیش بینی می‌شود با توسعه مجدد فاز اول میدان نفتی البرز قم امکان تولید روزانه بین 2 تا 5 هزار بشکه نفت خام از این میدان فراهم شود و این در حالی است که برخی از کارشناسان از امکان تبدیل میدان البرز به یک مخزن ذخیره سازی گاز هم خبر می‌دهند.کشف 12.5 میلیارد بشکه ذخایر جدید نفت تا سال 93سید محمود محدث در تشریح اهداف اکتشافی نفت و گاز در برنامه پنجم توسعه به خبرنگار مهر ،  گفت :  کشف سالانه 2.5 میلیارد بشکه ذخایر جدید نفت خام یکی از اهداف این برنامه توسعه‌ای در سطح صنعت نفت است.مدیر اکتشاف شرکت ملی نفت ایران با بیان اینکه بر اساس برنامه ریزی انجام گرفته باید سالانه 630 میلیارد متر مکعب ذخایر جدید گاز طبیعی در برنامه پنجم توسعه به مجموع ذخایر موجود گاز طبیعی کشور افزوده شود ،  بیان داشت :  اکتشاف 200 میلیون بشکه نفت خام از حوزه دریای خزر از دیگر اهداف اکتشافی نفت و گاز تا پایان سال 1393 است.وی همچنین با اشاره به حفاری تعداد 9 حلقه چاه جدید اکتشافی در سال گذشته ،  تصریح کرد :  یکی از برنامه‌های محوری در بخش اکتشافات نفت و گاز توسعه ناوگان دکلهای حفاری اکتشافی بوده به طوری که هم اکنون 8 دکل جدید اکتشافی به ناوگان حفاری کشور افزوده شده است.در حال حاضر ایران با در اختیار داشتن 208 میلیارد و 89 میلیون بشکه ذخایر هیدروکربوری مایع یکی از بزرگترین دارندگان ذخایر نفت و گاز جهان به شمار می‌رود به طوری که تاکنون بیش از 137 میلیارد بشکه از ذخایر نفت و 29 تریلیون متر مکعب از ذخایر گاز ایران دست نخورده مانده است.تاکنون 145 میدان و 297 مخزن نفت و گاز در کل کشور شناسایی شده است که گچساران با در اختیار داشتن سه مخزن نفتی با ذخیره درجای 66.7 میلیارد بشکه و ذخیره نهایی 23.7 میلیارد بشکه به عنوان بزرگترین میدان نفتی و پارس جنوبی با در اختیار داشتن بیش از 509 تریلیون فوت مکعب گاز قابل برداشت بزرگترین میدان گازی ایران است