یک مقام مسئول در وزارت نیرو برخی اخبار رسانه‌های عربی منطقه مبنی بر استعفای وزیر برق عراق به دلیل قطع صادرات برق ایران به این کشور را رد کرد و گفت :  صادرات برق کشورمان به عراق همچنان ادامه دارد.مدیر روابط عمومی مدیریت شبکه برق ایران در گفتگو با مهر گفت :  صادرات برق ایران به عراق به دلیل افت ولتاژ  ،  مصرف بیش از اندازه برق و گرمای هوا ،  تنها برای ساعاتی با اختلال مواجه شده بود.مهران عرفانی افزود :  در حال حاضر هیچ خللی در ارسال برق ایران به عراق وجود ندارد و مبادلات برق همچنان ادامه دارد.این مقام مسئول ،  استعفای وزیر برق عراق به دلیل قطع چند ساعته برق صادراتی ایران به این کشور را تکذیب کرد و اظهارداشت :  وزیر عراقی به دلیل مسایل داخلی این کشور از سمت خود استعفا کرده است.برخی رسانه‌های عربی منطقه امروز دلایل استعفای وزیر برق عراق از سمتش را قطعی برق صادراتی ایران به این کشور اعلام کرده بودند.