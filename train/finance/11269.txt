نماینده مردم تهران در مجلس شورای اسلامی گفت :  در حال حاضر هیئت رئیسه مجلس با ریش سفیدی ،  تمنا ،  تقاضا و خواهش کردن به دنبال اجرای قانون هدفمندی یارانه‌ها از سوی دولت است. به گزارش خبرگزاری مهر ،  سید رضا اکرمی ،  نماینده مردم تهران در مجلس شورای اسلامی در بیان اینکه تا خیر در اجرای قانون هدفمندی یارانه‌ها از سوی دولت و اینکه مجلس چگونه این موضوع را پیگیری می‌کند ،  افزود :  مجلس از ابتدای سال هشدارها و تذکرات لازم را برای اجرای به موقع این قانون به دولت داده است و حال باید از دولت پرسید که چرا این قانون را اجرا نمی‌کند ? وی در بیان اینکه مجلس چگونه این موضوع را پیگیری می‌کند ،  گفت :  هیئت رئیسه مجلس به دنبال یافتن راهکارهایی برای اجرای این قانون از سوی دولت است.عضو کمیسیون فرهنگی مجلس معتقد است ،  هر روز که اجرای این قانون به تاخیر می‌افتد ،  تخلف در قانون است و پیامدهای اقتصادی ،  سیاسی و اجتماعی ان و بلاتکلیفی مردم در جامعه گریبان کشور را می‌گیرد.اکرمی با تاکید بر اینکه تاخیر در اجرای قانون هدفمندی یارانه‌ها موجب می‌شود تا دولت نیز زیرسئوال برود ،  گفت :  هر چه با تاخیر در اجرای قانون هدفمندی یارانه‌ها مواجه شویم بر میزان تخلف از قانون افزوده می‌شود.وی در بیان اینکه مجلس در این زمینه چگونه نظارت می‌کند ،  گفت :  هیئت رئیسه مجلس فعلا با ریش سفیدی ،  خواهش ،  تمنا و تقاضا پیگیر اجرای قانون از سوی دولت است.وی ادامه داد :  هیئت رئیسه می‌تواند از طریق قانونی نیز با مطرح کردن سئوال ،  تحقیق و تفحص و استیضاح این موضوع را پیگیری کند.