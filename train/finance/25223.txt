رییس مجلس شورای اسلامی از اعضای کمیسیون قضایی و حقوقی خواست بررسی لایحه تجارت را تا یک هفته به پایان برسانند .  به گزارش خانه ملت ،  علی لاریجانی صبح روز یک‌شنبه 29 اذر ماه و در جلسه اغاز بررسی لایحه تجارت در کمیسیون قضایی و حقوقی در شهر مشهد ،  که در اداره جلسه کمیسیون امروز قضایی و حقوقی برای بررسی لایحه تجارت را بر عهده داشت ،  با تشکر از اعضای این کمیسیون به خاطر اهتمام برای بررسی لایحه از انان خواست تا روز شنبه هفته اینده در جلسات منظم با سه نوبت کاری ،  به بررسی لایحه تجارت پایان دهند.رئیس مجلس با بیان این که قانون تجارت قانونی مبنایی است ،  گفت :  علت تقاضای من برای حضور اعضای کمیسیون قضایی و حقوقی در مشهد این بود که راهی به جز این برای پایان دادن به بررسی لایحه تجارت نیافتم و خواستم دوستان برای مدتی از کارهای معمولی مجلس فارغ شوند.لاریجانی با بیان این که اتمام لایحه تجارت باقیات صالحات برای اعضای کمیسیون قضایی و حقوقی خواهد بود ،  گفت :  کارهای زیادی در گذشته بر روی این موضوع صورت گرفته و پژوهش فراوانی بر روی ان انجام شده است.رئیس مجلس با تاکید بر لزوم توجه به کارهای کارشناسی انجام شده بر روی لایحه تجارت ،  تصریح کرد :  بهتر است که در متون گذشته تصرفات حداقلی صورت گیرد و تنها انچه لازم است تغییر دهیم.لاریجانی در پایان تاکید کرد :  اعضای کمیسیون سعی کنند در این نشست یک هفته‌ای کار بررسی لایحه را تمام کنند چون تاخیر بیشتر روا نیست ،  بنابراین اظهارنظرها تنها در موارد ضروری باشد تا از زمان استفاده شود.