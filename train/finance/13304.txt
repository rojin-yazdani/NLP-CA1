احمد ناطق نوری  ،  عضو هیات رییسه مجلس شورای اسلامی به اعتدال ،  گفت :  در زمینه اجرای قانون هدفمندی یارانه‌ها ما در مجلس تاکید کردیم که قیمت‌ها طی 5 سال و با شیبی ملایم ازاد شود تا فشاری به مردم نیاید ؛  اما دولت این فشار را در یک سال وارد کرد و می‌خواهد به اهداف تعیین شده در پایان سال پنجم برسد.عضو فراکسیون اصولگرایان مجلس شورای اسلامی با اشاره به صدور برخی قبض‌ها با قیمت بالا پس از اجرای هدفمندی یارانه‌ها افزود :  پول گاز منزل بنده امده 900 هزار تومان !  انهم در حالیکه تنها یک مشعل در خانه داریم  ؛  البته بر خلاف مسائلی که می‌گویند  ،  یک خانه معقول داریم که 150 متر مساحت ان است و این پول گاز با هر منطقی برای ان زیاد است و خود من هم با این هزینه  ،  لنگ شده ام.نماینده مردم محمود اباد و نور با هشدار به دولت درباره ادامه این روند افزود :  با این شتاب جلو رفتن  ،  معضلات مردم بیشتر می‌شود و با این شیب قیمتی ایجاد شده روز به روز به مشکلات اقتصادی مردم افزوده خواهد شد ؛  شیب قیمتها باید ملایم‌تر شود تا مردم خود را رفته رفته به افزایش قیمت‌ها عادت دهند و این راه درست نیست.عضو هیات رییسه مجلس در ادامه به سیاستهای اشتغال زایی دولت اشاره کرد و گفت :  دولت درباره ایجاد اشتغال‌های میلیونی صحبت‌هایی کرده که در منطقه من ( محمود اباد و نور )  محقق نشده است.ناطق نوری همچنین به اختلاس 3 هزار میلیاردی اشاره کرد و گفت :  پیگیری قوه قضاییه در این زمینه خوب پیش می‌رود و البته باید نشست و دید نتیجه چه خواهد شد.وی افزود :  قوه قضاییه تا به اینجا خوب عمل کرده است و مجلس تا جایی که می‌توانست کمک کرد و هر زمان قوه قضاییه صلاح دید نیازمند کمک مجلس است  ،  مجلس وارد عمل خواهد شد.نماینده حوزه انتخابیه نور و محموداباد در مجلس شورای اسلامی در دوره‌های اول ،  سوم ،  چهارم ،  پنجم ،  ششم ،  هفتم و هشتم در پایان درباره کاندیداتوری‌اش در انتخابات مجلس نهم گفت  :  تا یار چه خواهد و میلش به که باشد !  من انشاالله در انتخابات مجلس نهم هم شرکت خواهم کرد  ،  اما بودنم منوط به خواست مردم است.