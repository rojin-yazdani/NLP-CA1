شرکت بوتان اقدام به فروش تمامی مدل‌های پکیج شوفاژ دیواری خود با قیمت یکسان و سراسری در کل کشور کرد. روابط عمومی شرکت بوتان اعلام کرد این شرکت با هدف افزایش رضایت مشتریان خود از ابتدای سال جاری با راه اندازی سامانه فروش انلاین سفا کلیه پکیجهای شوفاژ دیواری تولیدی خود را با قیمت یکسان در کل کشور به خریداران عرضه می‌کند. با استفاده از این طرح ،  خریداران پکیجهای شوفاژ دیواری بوتان می‌توانند به نزدیک‌ترین نمایندگی مجاز فروش محصولات این شرکت در شهر خود مراجعه کنند و با خیالی اسوده از یکسان بودن قیمت محصولات پکیج شوفاژ دیواری ،  اقدام به خرید محصول مورد نظر خود کنند. علاوه بر اطمینان از خرید به قیمت یکسان در سراسر کشور ،  دریافت صورتحساب چاپی انلاین و حصول اطمینان از اعتبار گارانتی و خدمات پشتیبانی از دیگر مزایای این روش است که برای نخستین بار در ایران پیاده‌سازی شده است.متقاضیان فروش محصولات بوتان نیز که علاقه مند به پیوستن به طرح سفا هستند کافی است به نزدیک‌ترین نماینده توزیع یا فروش بوتان در منطقه خود مراجعه کرده و درخواست عضویت خود را در این سیستم ارائه کنند تا پس از بررسی شرایطشان سفا کد مختص شان صادر و به عنوان فروشنده معتبر طرح سفای بوتان ،  معرفی شوند.در اختیار داشتن یک دستگاه کامپیوتر متصل به اینترنت پرسرعت و یک دستگاه پرینتر جهت صدور فاکتور مستقیم از شرکت بوتان تنها تجهیزات مورد نظر فروشندگان سفا است.گفتنی است در حال حاضر بیش از 2 هزار نماینده فروش عضو سیستم سفا ،  فروش انواع پکیجهای شوفاژ دیواری بوتان را با قیمت یکسان در کل کشور برعهده دارند.