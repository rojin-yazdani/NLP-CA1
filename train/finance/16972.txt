وزیر ارتباطات و فناوری اطلاعات گفت :  براساس برنامه‌های درنظر گرفته شده برای تعامل و ارتباط دو طرفه دولت و مردم از این پس هر ایرانی در کنار کدپستی ،  یک پست الکترونیک اختصاصی دریافت خواهد کرد.به گزارش مهر ،  محمدحسن نامی امروز دوشنبه در مراسم افتتاح پست الکترونیک ملی که با همکاری شرکت پست و سازمان فناوری اطلاعات ایران رونمایی شد ،  امیت و حفظ اطلاعات را مهمترین دلیل راه اندازی این سرویس عنوان کرد و گفت :  با اختصاص پست الکترونیکی به هر ایرانی ،  تعاملات دولتی با مردم به صورت الکترونیکی انجام می‌گیرد.وی گفت :  با تلاش شرکت پست و سازمان فناوری اطلاعات ایران ،  هر ایرانی از طریق مقطع تحصیلی ابتدایی باید دارای یک پست الکترونیکی شود تا بتواند امور ارتباطی خود با دستگاههای دولتی را از طریق این سرویس ارسال و دریافت کند.نامی با بیان اینکه با راه اندازی دیتاسنترهای استانی در استانهای کشور ،  امنیت اطلاعات و حریم شخصی در سرویس پست الکترونیک تامین می‌شود ،  خاطرنشان کرد :  پست الکترونیک ملی به ادرس mail.post.ir به عنوان اولین سرویس روی شبکه ملی اطلاعات اغاز به کار خواهد کرد.وزیر ارتباطات و فناوری اطلاعات با اشاره به سرمایه گذاری‌های صورت گرفته در حوزه زیرساختهای ارتباطی کشور تصریح کرد :  در سال 90 حدود 3 درصد و در سال 91 حدود 5 درصد درامد ارتباطات و فناوری اطلاعات کشور به زیرساختهای این بخش اختصاص یافت و این در حالی است که سایر کشورها تمامی درامد خود از این حوزه را به زیرساختهای ارتباطی اختصاص می‌دهند.وی یک دلار سرمایه گذاری در زیرساختهای ارتباطی را معادل صرفه جویی در 3.4 دلار انرژی ،  1.8 دلار در محیط زیست و 1.4 دلار در سایر صنایع برشمرد و گفت :  پیشرفت فناوری اطلاعات و ارتباطات ،  موجب بهره برداری 36 درصدی سایر صنایع می‌شود.نامی با اشاره به درامدزایی کشورهای جهان از صنعت ICT گفت :  درامد شرکتی مانند اپل در سال 2012 بالغ بر 11 درصد بیش از فروش نفت و گاز عربستان تخمین زده می‌شود.وی با بیان اینکه هم اکنون 750 هزار دانشجوی کشور در رشته برق و الکترونیک تحصیل می‌کنند ،  ادامه داد :  هم اکنون دانشجویان و نخبگان کشور برای اپل و مایکروسافت برنامه می‌نویسند ؛  این نشان از وجود نیروی انسانی و پتانسیل فنی در این بخش است که باید روی ان سرمایه گذاری شده و به کار گرفته شود.وزیر ارتباطات و فناوری اطلاعات با بیان اینکه کمپانی گوگل در 6 ماه گذشته 10 سرویس قابل توجه برای کاربران ارائه کرده است افزود :  حجم قابل توجهی از مردم کشور از این سرویس‌ها استفاده می‌کنند.نامی با تاکید براینکه باید از تجارب سایر کشورها برای ارائه خدمات ICT استفاده کنیم ،  ادامه داد :  با این وجود نواوری و دستیابی به تولید نسل جدید تکنولوژی در دستور کار ما قرار دارد.