مدیر اداره بررسی‌ها و سیاست‌های اقتصادی بانک مرکزی با بیان اینکه تحویل زودهنگام سکه‌های پیش فروشی ربطی به انتخابات ندارد ،  اجرای این برنامه را بر اساس تصمیم و دستور رئیس کل بانک مرکزی اعلام کرد و عرضه سکه‌ها را باعث ایجاد تعادل در بازار دانست. پیمان قربانی در گفتگو با مهر در پاسخ به این سئوال ایا دلیل تحویل زودهنگام و پیش از مقرر سکه‌های پیش فروشی بانک مرکزی برگزاری انتخابات و اجرای تعهدات بانک مرکزی پیش از اتمام کار دولت است ?  گفت :  تحویل سکه‌های پیش فروشی از هفته اینده ارتباطی به برگزاری انتخابات ندارد. مدیر اداره بررسی‌ها و سیاست‌های اقتصادی بانک مرکزی با اشاره به حجم محدود سکه‌های پیش فروشی در این دوره عنوان کرد :  بانک مرکزی با توجه به این تعداد کم سکه‌ها را اماده کرده بود ،  بنابراین تصمیم گرفته شد که زودتر به ایفای تعهدات خود بپردازد. وی با تاکید بر اینکه تحویل سکه‌ها از هفته اینده به دستور رئیس کل بانک مرکزی صورت می‌گیرد ،  در مورد تاثیر واگذاری سکه‌ها بر کاهش قیمت‌ها با توجه به روند نزولی ان در بازار اظهارداشت :  تحولات بازار سکه همواره متاثر از قیمت‌های جهانی طلا و نرخ ارز است. قربانی اضافه کرد :  با فرض ثبات سایر شرایط عرضه سکه‌های پیش فروشی بانک مرکزی باعث ایجاد تعادل بیشتر در بازار سکه خواهد شد. در استانه ولادت حضرت علی  ( ع )  سکه‌های پیش خرید شده در اسفندماه سال 1391 از روز چهارشنبه اول خرداد ماه سال جاری تحویل داده می‌شود. در سال گذشته مجموعا 851 هزار قطعه سکه پیش فروش شد که از این تعداد ،  507 هزار قطعه سکه تمام بهارازادی و 344 هزار قطعه نیم سکه بود. قربانی ،  پیش از این تعداد سکه‌های استردادی تمام بهار ازادی را 189 هزار و نیم سکه را 109 هزار قطعه سکه بیان و تصریح کرده بود :  در سال جاری به دلیل محدود بودن تعداد سکه‌های پیش فروش شده ،  بانک مرکزی از اول خردادماه اقدام به تحویل سکه‌های پیش خریده شده می‌نماید و هموطنان گرامی می‌توانند با در دست داشتن مداراک شناسایی معتبر به شعب ثبت نامی بانک تجارت مراجعه و سکه‌های خویش را دریافت کنند. سکه‌های پیش فروشی در اسفند 91 قرار بود از اوایل شهریورماه به خریداران تحویل داده شود. سکه تمام بهار ازادی در ابتدا با قیمت یک میلیون و 250 هزار تومان و در ادامه با قیمت یک میلیون و 200 هزار تومان پیش فروش شده بود.