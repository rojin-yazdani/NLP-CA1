معاون وزیر نیرو از وصول 450 میلیون دلار از طلب‌های برقی ایران از عراق خبر داد و اعلام کرد :  ارزش صادرات برق به عراق به‌صورت نقدی محاسبه می‌شود و هیچگونه کالایی با این کشور همسایه در قبال منابع مالی حاصل از صادرات برق تهاتر نمی‌شود.حمد بهزاد در گفتگو با مهر درباره اخرین اقدامات انجام گرفته برای وصول بدهی برقی 500 میلیون دلاری صادرات برق به عراق ،  گفت :  از ابتدای سالجاری تاکنون عراق حدود 450 میلیون دلار از این بدهی‌های را به ایران پرداخت کرده است.معاون وزیر نیرو در امور برق و انرژی با اعلام اینکه در حال حاضر ایران به صورت لحظه‌ای 1200 تا 1300 مگاوات برق به عراق صادر می‌کند ،  تصریح کرد :  بر این اساس از محل صادرات برق به این کشور همسایه ماهانه بین 70 تا 80 میلیون دلار درامد جدید برقی برای کشور حاصل می‌شود.این مقام مسئول در پاسخ به مهر مبنی بر تهاتر کالا با پول حاصل از فروش برق به عراق ،  اظهار داشت :  در شرایط فعلی صادرات برق به عراق به‌طور نقدی محاسبه می‌شود و هیچگونه کالایی با این کشور همسایه در قبال منابع مالی حاصل از صادرات برق تهاتر نمی‌شود.وی با یاداوری اینکه از محل صادرات برق به عراق باید 300 مگاوات از برق صادراتی به سوریه و لبنان صادر شود ،  بیان کرد :  در صورتی‌که از نظر فنی و عملیاتی امکان سنکرون شبکه برق عراق و سوریه فراهم شود ،  ایران برای افزایش صادرات برق امادگی دارد.بهزاد با بیان اینکه باید 100 مگاوات برق صادراتی ایران از خاک عراق به سوریه و سپس لبنان صادرات شود ،  بیان کرد :  امکان افزایش صادرات برق به این سه کشور اسلامی تا مرز 2000 مگاوات وجود دارد.کریم عفتان جمیلی وزیر برق عراق اسفندماه سال گذشته خواستار تحمل و صبر ایران برای دریفت طلب 500 میلیون دلاری برق خود از عراق شد و اعلام کرده بود :  تا 2 سال اینده که ظرفیت تولید برق عراق افزایش می‌یابد ایران به افزایش صادرات برق ادامه دهد.با افزایش ظرفیت نصب شده تولید برق ایران به بیش از 70 هزار مگاوات ،  افزایش ظرفیت صادرات انرژی الکتریکی در دستور کار وزارت نیرو قرار گرفته است.بر این اساس با امضای قراردادهای جدیدی با کشورهای همچون عراق ،  لبنان ،  سوریه و در اینده امارات متحده عربی ،  قطر و عمان کشورهای عربی به بازار اصلی صادرات برق ایران تبدیل خواهد شد.امارهای رسمی نشان می‌دهد از ابتدای سالجاری تاکنون حجم صادرات برق و انرژی الکتریکی ایران حدود 50 درصد افزایش یافته است و پیش بینی می‌شود تا پایان سالجاری صادرات برق ایران به لحظه‌ای 1600 مگاوات افزایش یابد.امسال حجم صادرات برق ایران از مرز یک میلیارد کیلووات عبور می‌کند. با این حجم صادرات برق درامدی معادل یک میلیارد دلار نصیب کشور می‌شود.