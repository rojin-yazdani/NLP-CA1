عنوان یک ابزار نوین مالی اسلامی ،  اعلام کرد :  عرضه نفت خام به مردم با سود حداقل 30 درصدی در معاملات دلاری و 80 درصدی در معاملات ریالی ،  انجام می‌شود.به گزارش خبرگزاری مهر ،  شرکت ملی نفت ایران جزئیات انتشار اوراق سلف نفتی را به عنوان یک ابزار نوین مالی اسلامی اعلام کرد. بر این اساس ،  عرضه نفت خام به مردم در قالب اوراق سلف نفتی با تعیین سود حداقل 30 درصدی در معاملات دلاری و سود حداقل 80 درصدی در معاملات ریالی صورت خواهد گرفت.در صورتی که میانگین قیمت نفت خام در بورس عمان و دبی در سررسید کمتر از 130 دلار باشد ،  سرمایه‌گذاران می‌توانند نسبت به فروش نفت خام خود به قیمت 130دلار به شرکت ملی نفت ایران اقدام کنند.همچنین در صورتی که قیمت نفت خام در سررسید بیش از 130 دلار باشد ،  خریدار مخیر به تسویه نقدی یا دریافت نفت خام خواهد بود. بدین ترتیب بازدهی گواهی‌های سلف دلاری طی 3 سال حداقل به میزان 30 درصد خواهد بود.بر مبنای توافق‌های صورت گرفته میان شرکت ملی نفت ایران به عنوان عرضه کننده و شرکت تامین سرمایه امید به عنوان مشاور عرضه ،  متعهد خرید در عرضه اولیه و بازارگردان سود اوراق سلف نفتی ،  بازده قراردادهای دلاری -  ریالی با حداقل سود 80 درصد صورت خواهد گرفت.در صورتی که میانگین قیمت نفت خام در بورس عمان و دبی بر مبنای نرخ مبادله‌ای ارز در سررسید کمتر از چهار میلیون و 516 هزار ریال باشد ،  سرمایه‌گذاران می‌توانند از اختیار فروش خود استفاده کرده و نسبت به فروش نفت خام خود به قیمت چهار میلیون و 516 هزار ریال به شرکت ملی نفت ایران اقدام کنند.از سوی دیگر در صورتی که معادل ریالی مبلغ ارزی هر بشکه نفت خام  ( هر گواهی سلف نفتی )  در سررسید بیش از این مبلغ باشد ،  خریدار می‌تواند تسویه نقدی انجام داده و یا نسبت به دریافت نفت خام در صورت دارابودن شرایط و صلاحیت‌هایش اقدام کند. بدین ترتیب بازدهی گواهی‌های سلف دلاری  -  ریالی طی 3 سال حداقل به میزان 80 درصد خواهد بود.بر اساس این گزارش ،  اوراق سلف نفتی که به استناد قراردادهای سلف موازی استاندارد منتشر خواهد شد ،  در قالب طرحی برای فروش نفت خام به مردم برای نخستین بار انجام می‌شود. حجم اولیه عرضه نفت در این طرح ملی به میزان یک میلیون بشکه و حداکثر تا سقف 5 میلیون بشکه نفت خام به ارزش 500 میلیون دلار در نظر گرفته شده است که به صورت ریالی و ارزی  ( بر مبنای واحد پولی دلار )  عرضه خواهد شد.همچنین نرخ تسعیر دلار در نماد ریالی بر اساس نرخ ازاد مبادله‌ای  ( مرکز مبادلات ارزی بانک مرکزی جمهوری اسلامی ایران )  محاسبه و پرداخت می‌شود.بر اساس دستورالعمل ابلاغی وزارت نفت در سال گذشته برای فروش اوراق سلف نفتی ،  چنانچه قیمت هر بشکه نفت در سال 90 ،  معادل 100 دلار در نظر گرفته شود ،  مردم و بخش خصوصی می‌توانند با خرید این اوراق ،  در سال 94 یا نسبت به تحویل نفت خام خود  ( البته در شرایط و صلاحیت‌های مورد نظر شرکت ملی نفت ایران )  اقدام یا از اختیار فروش خود استفاده کنند و با قیمت مشخصی اوراق را به شرکت ملی نفت بفروشند.شرکت ملی نفت ایران همچنین اعلام کرد :  میانگین قیمت نفت خام‌های بورس عمان و دبی به عنوان مبنای قیمت گذاری و تعیین نرخ سود اوراق سلف نفتی تعیین شد. بنا بر توافقات صورت گرفته ،  قرار است قیمت گذاری و تعیین نرخ سود این اوراق برمبنای میانگین قیمت نفت خام‌های بورس عمان و دبی محاسبه و پرداخت شود.بر این اساس ،  حداقل تغییر قیمت در نظر گرفته شده برای عرضه این اوراق ،  یک سنت برای سلف نفتی دلاری و 100 ریال برای سلف نفتی دلاری -  ریالی است. عرضه اوراق سلف نفتی از طریق شعب منتخب بانک سپه و کارگزاری بانک سپه از روز دوم دی ماه جاری اغاز و به مدت 10روز ادامه خواهد داشت.دوره معاملاتی قرارداد بر اساس زمان‌بندی معاملات در بورس کالا به مدت 3 سال  ( از 24 دی ماه جاری تا یکم دی ماه سال 94 )  در نظر گرفته شده است ،  تسویه نقدی قرارداد نیز چهارم دی ماه سال 94 صورت می‌گیرد. همچنین دوره تحویل نفت خام به خریداران پس از اخرین روز معاملاتی به مدت 2 ماه صورت می‌گیرد.