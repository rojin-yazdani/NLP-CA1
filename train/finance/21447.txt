محموله کالایی حاوی 160 تن عروسک که در اظهارنامه گمرکی هشتاد تن اعلام شده بود ،  هنگام خروج از گمرک شهید رجایی بندرعباس کشف و ضبط شد .به گزارش خبرنگار تابناک  ،  صاحبان این محموله در اظهارنامه گمرکی ،  وزن عروسک‌ها را هشتاد تن به ارزش 53 هزار دلار اعلام کرده بودند که با اخذ تفاوت ارزش از سوی گمرک ،  مبادرت به درج ارزشی برابر با 86 هزار دلار کنند .بنا بر این گزارش ،  صاحبان این محموله با جعل فاکتور ،  پیش‌فاکتور ،  بارنامه و  …  وزن غیرواقعی را به گمرک اعلام کرده بودند و با تبانی شخصی از بخش باسکول بندر شهید رجایی قبض باسکول غیرواقعی تنظیم و به گمرک اعلام می‌دارند ،  اما در هنگام خروج از گمرک شهید رجایی ،  پرسنل و مسئولان به محموله مشکوک شده و با تدقیق و توزین دوباره ،  مشخص می‌شود که وزن محموله ،  حدود دو برابر اظهارنامه تسلیمی به گمرک است ؛  یعنی حدود 83 تن ان در اظهارنامه درج نشده است .بنا بر این گزارش ،  این پرونده پس از تکمیل به دادستانی بندرعباس فرستاده می‌شود تا به عنوان پرونده قاچاق کالا مورد بررسی و رسیدگی قرار گیرد .مسئولان گمرک شهید رجایی در اقدامی کارساز ،  علاوه بر ضبط کالاهای قاچاق ،  هشتاد تن محموله اظهار شده در اسناد گمرکی را نیز بنا بر قانون به عنوان تضمین جریمه و خسارت ،  ضبط و از خروج ان جلوگیری کرده و با ارایه پرونده به دادستانی بندرعباس ،  خواستار تعقیب کیفری متهمان شده‌اند.