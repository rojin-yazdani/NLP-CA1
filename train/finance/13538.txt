سی و نهمین مجمع جهانی اقتصاد در شهر داووس سوئیس تحت تاثیر بحران اقتصادی جهان اغاز شدهمایش امسال مجمع جهانی اقتصاد به‌علت شرایط بحرانی اقتصاد جهان ،  یکی از مهم‌ترین و بی‌سابقه‌ترین همایش‌های سالانه در تاریخ ان محسوب می‌شود. به گفته کلاوس شواب ،  بنیانگذار و رئیس مجمع جهانی اقتصاد ،  در همایش 4روزه امسال 43 نفر از سران و نخست‌وزیران کشورهای مختلف ،  17 وزیر اقتصاد ،  19رئیس بانک مرکزی ،  1400 مدیر شرکت از 96 کشور و نیز شمار زیادی اقتصاددان شرکت دارند .تحلیلگران اقتصادی علت اصلی افزایش قابل توجه مشارکت سران کشورها و شرکت‌ها در همایش امسال را که تقریبا 2برابر سال گذشته است ،  بحران اقتصادی جهانی ذکر کرده‌اند .مجمع جهانی اقتصاد به‌طور معمول محلی برای تبادل نظر نخبگان بازرگانی و سیاسی بین‌المللی درباره مسائل اقتصادی جهان است. انگلا مرکل ،  صدراعظم المان ،  گوردون براون نخست‌وزیر انگلیس ،  تارو اسو نخست‌وزیر ژاپن ،  ون جیابائو نخست‌وزیر چین و ولادیمیر پوتین نخست‌وزیر روسیه و ژان کلود تریشه رئیس بانک مرکزی اروپا نیز قرار است در همایش امسال شرکت کنند .یکی از میزگردهای همایش امسال داووس ،  ایران در سال 2009 نام دارد که امروز برگزار می‌شود. علت برگزاری این میزگرد ،  در پیش بودن سی‌امین سال پیروزی انقلاب اسلامی و برگزاری انتخابات ریاست‌جمهوری دوره دهم ،  اعلام شده است