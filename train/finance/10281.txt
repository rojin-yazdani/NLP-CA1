سخنگوی دولت در خصوص برخی اخبار درباره سرطان‌زا بودن بنزین داخلی گفت :  دولت سرطان‌زا بودن بنزین تولید داخل را نفی می‌کند.به گزارش تسنیم ،  محمدباقر نوبخت سخنگوی دولت در حاشیه جلسه امروز هیئت وزیران در جمع خبرنگاران گفت :  خبر برخی از رسانه‌ها مبنی بر کاهش درصدی از حقوق بازنشستگان کشور اصلا صحت ندارد.وی افزود :  این‌گونه اخبار ناصحیح فضای جامعه را از ارامش خارج می‌کند که لازم است رسانه‌ها نسبت به انتشار این اخبار توجه کنند.نوبخت در ادامه گفت :  هفته اینده قانون خدمات کشوری را به مجلس می‌دهیم تا نظر نهایی را ارائه دهند.وی در خصوص برخی اخبار درباره سرطان‌زا بودن بنزین داخلی ،  گفت :  دولت سرطان‌زا بودن بنزین تولید داخل را نفی می‌کند.نوبخت در خصوص بازداشت گروه‌های تکفیری در ایران ،  خاطرنشان کرد :  بازداشت تکفیری‌ها در داخل کشور ربطی به داعش نداشت و خارجی هم نبودند.سخنگوی دولت خاطرنشان کرد :  با توجه به اینکه منابع پیش‌بینی شده در بودجه 93 نیمه امسال 100 درصد تحقق نیافت ،  اما مدیریت برای چگونگی توزیع منابع میان اعتبارات جاری و عمرانی باعث شد به هدف ما برای اتمام طرح‌های ناتمام عمرانی دست یابیم.وی افزود :  پرداخت حقوق و دستمزد کارکنان حدود 98 درصد است. این عدد نسبت به سال قبل بیش از 116 درصد است.نوبخت اظهار داشت :  اعتبارات عمرانی کل ما 52.6 درصد در 6 ماهه اول پرداخت شد که نسبت به این زمان در سال قبل 333 درصد سال قبل است ،  یعنی 3.3 برابر سال قبل اعتبارات عمرانی دادیم.سخنگوی دولت تصریح کرد :  1256.7 درصد بیشتر اعتبارات عمرانی نسبت به پارسال پرداخت شده و برای نخستین سال 100 درصد اعتبارات عمرانی پرداخت شده است.وی با اشاره به اینکه درباره مهار نرخ تورم پیش‌بینی کردیم تا پایان اسفند نرخ به 25 درصد برسد ،  گفت :  اخرین گزارش مرکز امار ایران نرخ تورم سالانه 20.6 درصد بوده است.نوبخت خاطرنشان کرد :  برای رشد اقتصادی سال قبل رشد ما منفی 1.9 درصد بود و سال قبل ان منفی 6.8 درصد بود. گزارش و محاسبات ما در مراجع رسمی نشان می‌دهد در سه ماهه اول سال 93 ما 6.1 درصد رشد نسبت به سه ماهه اول سال 92 داشتیم.سخنگوی دولت تاکید کرد :  هم کشاورزی و نفت و صنایع و معادن رشد مثبت داشتند ،  در حالی که سال قبل همه این‌ها منفی بود.وی افزود :  در گروه خدمات هتلداری و حمل و نقل و موسسات پولی و مالی در سه ماهه اول 92 رشد منفی 1.1 درصد بود ،  اما در سه ماهه اول سال 93 ،  3.7 درصد رسیده است.نوبخت خاطرنشان کرد :  در سه ماهه اول 92 در انتخابات بودیم که کشور فاقد قانون بودجه بود و براساس یک دوازدهم‌های سال 91 ادامه پیدا می‌کرد و ما برای عمران پولی ندادیم و حقوق و مزایا در حد 92 داده می‌شد. این ارقام خیلی نباید موجب شود که تصور کنیم اعداد بسیار بزرگی است ،  اما ما رشد منفی را به مثبت تبدیل کردیم و سه ماهه‌های بعدی این رشد را ادامه دهیم ،  پس در 6 ماهه اول عملکرد اقتصادی دولت در رشد اقتصادی قابل قبول بوده است.سخنگوی دولت اظهار داشت :  اگر همه عوامل تولید مانند سرمایه و نیروی انسانی افزایش یابد می‌توانیم رشد بیشتری درست کنیم ،  اما در اقتصاد ،  نیروی انسانی حتی در دوره رکود هم ظرفیت ندارد و قوانین ما اجازه نمی‌دهد در زمان رکود اقتصادی نیروی انسانی را اخراج کنیم ،  یعنی در سال گذشته نیروی انسانی در تولید ،  اشتغال کامل نداشتند.وی افزود :  در بحث هدفمندی یارانه‌ها متعهد شدیم غیر از انچه برای خانوارها یارانه نقدی پرداخت کنیم ،  به خانواده‌های کم درامد کمک بیشتر کنیم و در بهداشت و درمان و تولید هم کمک کنیم.نوبخت تاکید کرد :  6 ماهه اول مبلغ یارانه را پرداخت کردیم. در سه ماهه اول به خانوارهای کم درامد تحت پوشش نهادهای حمایتی بسته حمایتی دادیم که ظرف امروز و فردا معلوم می‌شود که دوباره چه زمانی پرداخت صورت می‌گیرد.