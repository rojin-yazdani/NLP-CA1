نماینده بجنورد در مجلس گفت : صدور مجوز موسسات مالی باید منوط به سرمایه گذاری در استان باشد.به گزارش خانه ملت ،  موسی‌الرضا ثروتی اظهار داشت : برخی از موسسات مالی و اعتباری در استان داری مجوز و بعضی نیز فاقد مجوز هستند.وی بیان کرد : مسوولان بر بازگشایی این موسسات مالی و اعتباری دراستان نظارت کنند و اجازه خروج سرمایه این مراکز از استان را ندهند.ثروتی با بیان اینکه باید مبالغ دریافتی توسط انان در استان هزینه شود ،  یاداور شد : موسسات بهمن ،  ایثار و وحدت که در استان ورشکست شدند متاسفانه مبلغ 300 میلیارد ریال از پول مردم را در استان گلستان و استان‌های دیگر سرمایه گذاری کردند.وی اظهار داشت : مردم باید هوشیار بوده و سرمایه خود را دراین موسسات سرمایه گذاری نکنند.نماینده مردم بجنورد ، مانه وسملقان و گرمه و جاجرم درمجلس به ایسنا گفت : مسئولان استان باید طی برگزاری جلسه‌های مختلف و تائید این موسسات مالی و اعتباری در صورت سرمایه‌گذاری در استان و یا ارائه تسهیلات به متقاضیان اجازه فعالیت بدهند.وی خاطرنشان کرد : درغیر اینصورت باید از فعالیت موسسات مالی و اعتباری دارای مجوز و فاقد ان جلوگیری کنند.ثروتی بیان کرد : مسوولان سیاسی استان در صورت ارائه تسهیلات و سرمایه گذاری موسسات مالی و اعتباری در استان مجوز فعالیت صادر کنند.وی درخصوص حضور نمایندگی بانک مرکزی در استان جهت نظارت برعملکرد موسسات مالی و اعتباری عنوان کرد : باید مسئولان استانی پیگیری لازم را در این رابطه انجام دهند.