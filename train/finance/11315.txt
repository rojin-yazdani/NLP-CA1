حوزه معاونت حقوقی رییس‌جمهور درباره اظهارات اخیر دیوان محاسبات کشور بیانیه‌ای منتشر کرد. به گزارش ایسنا در متن این بیانیه امده است : معاون حقوقی و امور مجلس دیوان محاسبات کشور اخیرا در مصاحبه‌ای با تعدادی از خبرنگاران و اصحاب رسانه از وقوع تخلفات گسترده در حوزه نفت در طول چند سال گذشته خبر داده و عنوان کرده است به زودی طی نامه‌ای به رییس‌جمهور توضیحات مفصلی  (  !  )  از تخلفات گسترده (  !  )  در حوزه نفت را اعلام خواهند کرد.نظر به بازتاب اخیر منتشره در رسانه‌ها ،  جراید کشور و پایگاه‌های اطلاع‌رسانی داخلی و خارجی و ضرورت حراست از کیان و حرکت نظام مقدس جمهوری اسلامی و پیشگیری از هرگونه سو برداشت این خبر و بهره‌برداری نادرست در جهت تخریب یا تضعیف دولت خدمتگزار ،  لازم است نکاتی به اگاهی مردم شریف و رسانه‌های همگانی برسد : ‌1 -  بر خلاف اظهار نظر این مقام مسوول مبنی بر اینکه مواضع اعلامی دیوان محاسبات همواره در مسیر منطقی و تخصصی و به دور از هرگونه جهت‌گیری سیاسی علیه دولت بیان شده است تصریح به وقوع تخلفات گسترده  ( به زعم نامبرده )  در حوزه مسائل نفتی و اعلام علنی در رسانه‌ها از سوی یک مقام رسمی دیوان محاسبات پیش از بررسی در مراجع ذی‌ربط یا احراز و اثبات ان هدفی جز تضعیف عملکرد مالی دولت و مخدوش ساختن چهره خدمتگزاران ان نداشته و نخواهد داشت.‌2 -  مطابق تبصره ( ‌10 )  ماده ( ‌1 )  قانون دیوان محاسبات کشور ،  رسیدگی به تخلفات مذکور در ماده ( ‌23 )  این قانون و سایر مواردی که رسیدگی انها در حوزه صلاحیت دیوان محاسبات کشور می‌باشد و صدور دادخواست پس از تکمیل مراحل تحقیق و تشکیل پرونده جهت طرح در هیات‌های مستشاری و محکمه تجدید نظر گذارده شده است ؛  بنابراین ادعای معاون محترم حقوقی و امور مجلس دیوان مربوط به تخلفات گسترده در حوزه نفت پیش از احراز تخلف در هیات‌های مستشاری ،  خود تخلف اشکار از حکم قانون و مغایر با موازین حقوقی است که مقامات دیوان محاسبات باید پیش از هر کس به مفاد ان پایبند باشند.‌3 -  طرح دوباره پرونده مفقودیت یک میلیارد  ( ‌000 / 000 / 000 / 1 )  دلار مازاد درامد نفتی در گزارش تفریغ بودجه سال 1385 و اعلام ان به عنوان یکی از اقلام انحراف از حکم قانون در حالی که منشا ان به حکایت گزارش دادستان وقت دیوان محاسبات کشور صرفا اختلاف حساب میان شرکت ملی نفت ایران و خزانه‌داری کل کشور بوده است ،  متاسفانه به فضای بی‌اعتمادی و التهاب در جامعه و تشویش اذهان عمومی دامن زده و با اهداف مصالح عالیه نظام و کشور در تعارض می‌باشد.‌4 -  دیوان محاسبات کشور طبق اصل  ( ‌55 )  قانون اساسی بند ج اصلاحی ماده  ( ‌1 )  قانون دیوان محاسبات کشور ،  مسوولیت بررسی و جمع‌اوری حساب‌ها و اسناد و مدارک مربوطه جهت تنظیم گزارش تفریغ بودجه  ( به انضمام نظرات خود )  و ارائه ان به مجلس شورای اسلامی را بر عهده دارد و با توجه به اهمیت و حساسیت گزارش تفریغ بودجه و مندرجات ان به نظر می‌رسد هیچ مقام و مرجعی حق افشا و انتشار اطلاعات مندرج در ان را قبل از قرائت در مجلس هر چند به نحو کلی مجمل نداشته و ندارد. از مفاد اصل  ( ‌55 )  قانون اساسی مبنی بر تسلیم گزارش تفریغ بودجه به مجلس شورای اسلامی و در دسترس عموم گذاشتن مفاد این گزارش چنین برداشت می‌شود که قبل از قرائت گزارش تفریغ بودجه در مجلس افشا و انتشار مندرجات ان از طریق جراید و رسانه‌های عمومی مجاز نخواهد بود.‌5 -  داستان این شبهه‌افکنی‌های سازمان‌یافته گویا سر دراز دارد ،  مانند ادعاهای بعدی درباره بودجه سال 1386 و 1387 که روابط عمومی این سازمان نظارتی در اقدامی سراسیمه در رسانه‌های مورخ 24 / 9 / 1388 ناچار به تکذیب ان شد.‌6 -  جدای از چرایی و چگونگی انتشار این قبیل اخبار تحریف شده ،  جای این سوال باقی است که چرا تاکنون به رغم این همه هیاهو گزارشی از مفقود شدن حتی یک ریال انتشار نیافته است ? ‌7 -  اگر چه در خصوص مبانی حقوقی موضوعات مطروحه جداگانه اطلاع‌رسانی خواهد شد ،  اما ایجاد موج کاذب خبری و تشویش افکار عمومی در مقاطع خاصی از سرنوشت نظام چیزی نیست که از نگاه مردم مستور بماند و البته دولت نیز در دفاع از کیان و پاکدستی خدمتگزاران نظام ،  تعقیب قضایی موضوع را حق مسلم خود می‌داند.