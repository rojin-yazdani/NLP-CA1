با اغاز پرداخت سود مشمولان مرحله اول ،  دوم و سوم سهام عدالت از سال گذشته تاکنون به 11 میلیون و 941 هزار و 572 نفر سود سهام عدالت معادل 833 میلیارد و700 میلیون تومان سود پرداخت شده است. محمد جواد شیخ مدیرعامل سابق کارگزاری سهام عدالت ورئیس هیات مدیره شرکت سرمایه‌گذاری استان تهران در گفت و گو با خبرنگار بورس خبرگزاری دانشجویان ایران ( ایسنا )  ،  به اخرین امار پرداخت سود مشمولان مرحله اول ،  دوم و سوم اشاره کرد و گفت :  ازمجموع سه میلیون و 191 هزار و 49 نفر از مشمولان اموزش و پرورش ،  تا پایان شهریور ماه سود 2 میلیون و 323 هزار و 900 نفر معادل 73 درصد پرداخت شده واز این میزان 867 هزار و 149 نفر باقیمانده است. وی افزود :  بنابراین باید به مشمولان اموزش و پرورش 124 میلیارد و 900 میلیون تومان سود پرداخت می‌شد که تاکنون 91 میلیارد تومان از این سود پرداخت شده و مابقی نیز در حال پرداخت است. وی خاطرنشان کرد :  همچنین از 5 میلیون و 483 هزار و 253 نفر روستاییان و عشایر تاکنون به 5 میلیون و 231 هزار و 733 نفر معادل 95.4 درصد سود به ازای هر نفر80 هزارتومان پرداخت شده است لذا باید به این گروه 4.5 میلیارد و 200 میلیون تومان سود پرداخت شود که تا پایان شهریور ماه 396 میلیارد و300 میلیون تومان سود پرداخت شده است. شیخ در ادامه به پرداخت سود سهام عدالت مشمولان مرحله اول اشاره و اظهار کرد :  از مجموع 4 میلیون و 529 هزار و 463 نفر از مشمولان مرحله اول به 4 میلیون و 385 هزار و 939 نفر معادل 96.8 درصد سود پرداخت شده است یعنی از 347 میلیارد و 700 میلیون تومانی که باید به مشمولان کمیته امداد و بهزیستی واگذار می‌شد ،  346 میلیارد و400 میلیون تومان واگذار شده است. وی در ادامه با اشاره به انحلال کارگزاری سهام عدالت گفت :  در حال حاضر تامین مالی برای پرداخت سود کارکنان و بازنشستگان در حال انجام است و با انحلال این کارگزاری سود مشمولان این مرحله توسط سازمان خصوصی‌سازی پرداخت می‌شود.