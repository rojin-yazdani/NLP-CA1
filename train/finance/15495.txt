سال 1390 در کشورمان شاهد تحولاتی در زمینه مهار مصرف و هدفمند کردن یارانه‌ها بودیم که مجلس با تکیه بر ظرفیت‌های کارشناسی ،  تلاش کرد تا فرایند این جراحی بزرگ اقتصادی که عمدتا برای فرهنگ‌سازی در زمینه مصرف و صرفه جویی در مصرف انرژی استوار بود به‌گونه‌ای به اجرا دراید که مردم بتوانند با مدیریت بر هزینه‌های خود ،  شرایطی مطلوبتر را به لحاظ اقتصادی تجربه کنند.حسین امیری در ادامه به خبرنگار سرویس مجلس تابناک گفت :  متاسفانه اجرای این طرح بزرگ اقتصادی در کشورمان با دو مشکل جدی مواجه شد ،  یکی این‌که دولت فراتر از قانون تلاش کرد تا قیمت‌ها را به‌صورت ضربتی و معادل 5 سالی که وی مجوز داده شده بود ،  افزایش دهد با این تدبیر که افزایش یکباره ،  شوک قیمتی محدودتری را به مردم وارد می‌کند اما متاسفانه شاهد ان بودیم که از ان زمان تاکنون سیر افزایش تورم در کشور روزبه‌روز افزایش می‌یابد و نمی‌توان ان را مهار کرد.نماینده زرند و کوهبنان افزود :  مثلا بنا نداشتیم که یکباره قیمت حامل‌های انرژی را به‌طور کامل و در طول یک‌سال از مردم دریافت کینم اما دولت در بسیاری از حوزه‌ها ،  این افزایش قیمت ضربتی را به مردم وارد کرد و مردم در حال حاضر با مشکلات بسیاری در این حوزه مواجه هستند و عمدتا نیز درد و دل‌های خود و مشکلاتشان را با نمایندگان در میان می‌گذارند.این عضو کمیسیون انرژی در ادامه خاطر نشان کرد :  به نظرم اولویت ما نمایندگان در تدوین بودجه سال 91 کشور و همین طور در مجلس نهم باید افزایش برنامه‌ریزی‌ها برای مهار گرانی و تورم در جامعه باشد و در کنار ان با تقویت روحیه مصرف ملی ،  تولید ملی را در کشور برای افزایش اشتغال تقویت کنیم.وی با اشاره به‌وجود جمعیتی 12 تا 16 درصدی از بیکار در کشور ،  اظهار داشت :  بیکاری و فقر ریشه بسیاری از بزه‌های گوناگون در جامعه است و اگر نتوانیم به‌موقع برای این دو درد بزرگ اجتماع ،  راه حلی مؤثر بیابیم و ان را مهار کنیم ،  تبعات سنگینش را در اینده مشاهده خواهیم کرد.