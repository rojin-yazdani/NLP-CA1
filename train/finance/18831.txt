رئیس کمیسیون اقتصادی مجلس گفت که بهتر بود دولت به جای توزیع سبد کالا همان میزان را در قالب پول به مردم می‌داد تا ان‌ها برای نحوه هزینه کرد ان حق انتخاب داشته باشند.ارسلان فتحی‌پور در گفت‌وگو با ایسنا ،  با بیان این که رفتار مردم در دریافت سبد کالا مشکلی نداشته است ،  گفت :  ان‌هایی که در صف برای دریافت سبد کالا ایستاده‌اند اقشاری از مردم در زمره کارگران و یا افرادی هستند که از لحاظ درامدی زیر خط فقر می‌باشند. ان‌ها طبیعتا به دلیل شرایط مالی‌شان به این نتیجه رسیدند که باید سبد کالا به ان‌ها تعلق گیرد.وی با بیان این که باید دولت اطلاع رسانی مناسبی برای مشمولان دریافت سبد کالا انجام می‌داد ،  گفت :  دولت باید به گونه‌ای برنامه‌ریزی می‌کرد تا چنین صف‌های طویلی تشکیل نمی‌شد و مردم اذیت نمی‌شدند.رئیس کمیسیون اقتصادی مجلس با تاکید بر این که باید در کشور حق انتخاب را به مردم داد ،  گفت :  بهتر بود دولت به جای توزیع سبد کالا پول ان را به کارکنان دولت و سایر مشمولان می‌داد که ان‌ها برای نحوه هزینه کرد این مبلغ حق انتخاب داشته باشند. این پول می‌توانست در قالب پاداش و عیدی به ان‌ها تعلق گیرد.فتحی‌پور با بیان این که شیوه توزیع فعلی سبد کالا اعتراضاتی را برانگیخته است ،  گفت :  در سبد کالا برنج توزیع شده است برنج وارداتی که اعتراضات نمایندگان شمالی را برانگیخته است یا این که دولت روغن وارد کرده است. این شیوه اجرا درست نبوده است.وی گفت :  اقای روحانی می‌خواست به وعده‌اش عمل کند اما مجریان این کار را به خوبی انجام نداده و تنها به دولت تدبیر و امید لطمه وارد کرده‌اند. این شیوه کار در شرایطی که دولت روند خوبی را در پیشبرد امور در پیش گرفته است تنها به دولت لطمه وارد کرده است.رئیس کمیسیون اقتصادی مجلس در پاسخ به این پرسش که ایا اختصاص پول به جای توزیع سبد کالا بین مردم تورم زا نیست ،  گفت :  این کار تورم‌زا نیست و می‌توانست در قالب عیدی و پاداش مشمولان تعلق بگیرد. اکنون نیز همین سبد کالا که توزیع شده است رانتی برای کسانی که کالا وارد کرده‌اند ایجاد کرده است.فتحی‌پور با تاکید بر این که دولت باید از اقشار اسیب‌پذیر حمایت کند گفت :  دولت باید در شناسایی اقشار اسیب‌پذیر مشمول دریافت سبد کالا دقت لازم را به کار می‌برد نه این که اکنون رئیس دانشگاهی مشمول دریافت سبد کالا شده اما ابدارچی همان دانشگاه سبد کالا را نمی‌گیرد. این نشان از ضعف اجرایی کار دولت دارد.