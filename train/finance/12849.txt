وزیر ارتباطات که چندی پیش نسبت به بالا رفتن تعرفه‌های همراه اول گلایه‌هایی را مطرح کرده بود به تازگی در شبکه‌های اجتماعی داخلی نیز صحبت‌هایی را در این زمینه منتشر کرده است.به گزارش ایسنا ،  محمود واعظی در این زمینه در صفحه خود در شبکه‌های اجتماعی داخلی به انتشار جدولی در باره تعرفه اپراتورها پرداخته و اورده است :  با توجه به اینکه مدتی راجع به تعرفه‌های تلفن همراه طبق جدول مسائل و سوالاتی در جامعه مطرح شده ،  تصمیم گرفتم مطالبی در این خصوص بیان کنم .وی با اشاره به جدول نمایشگر تعرفه‌های موبایلی اینگونه عنوان کرده که این جدول تعرفه هر دقیقه مکالمه اپراتورهای تلفن همراه را به تفکیک مشخص کرده است.محمود واعظی در ادامه به سازمان تنظیم مقررات ارتباطات اشاره کرده و اورده است :  از وظایف اصلی سازمان تنظیم مقررات و ارتباطات رادیوئی ایجاد فضای رقابتی سالم در ارائه خدمات و تضمین رعایت حقوق کلیه ذینفعان اعم از حاکمیت – اپراتورها و بویژه مردم است .وی ایجاد تعدد اپراتورهای ارائه کننده خدمات ارتباطی را متضمن این موضوع دانسته به نحوی که در حوزه ارائه خدمت به مشترک رقابت بوجود امده و مشترک حق و امکان انتخاب سرویس از نظر قیمت و کیفیت و شرایط مد نظر خود را پیدا می‌کند.واعظی همچنین یاداور شده که با توجه به سراسری شدن نرخهای پایه خدمات و شفاف شدن تعرفه بر اساس نرخهای پایه اعلامی ،  امکان انتخاب بر اساس شرایط جهت کاربران بوجود امده است.به گفته وزیر ارتباطات با امضای تفاهم نامه رومینگ ملی در مرحله نخست و مبادله تفاهم نامه در فاز دوم و در اینده‌ای نزدیک در مرحله بعد بین کلیه اپراتورها و بوجود امدن شرایط پوشش کامل ارتباطی جهت همه اپراتورهای فعال در حوزه ارائه خدمات تلفن همراه انتظار و پیش بینی ما این است که تشدید شرایط رقابت کاهش تعرفه‌های ارائه خدمت در بازار تلفن همراه به نفع مشترکین و افزایش کیفیت سرویس و نهایتا ارتقا سطح رضایت‌مندی مشترکین به نحو مطلوبتر حاصل شود.جدول منتشر شده توسط وزیر ارتباطات در ذیل امده است : به گزارش ایسنا ،  پیش از این محمود واعظی به انتقاد از تعرفه‌های جدید همراه اول پرداخته و گفته بود :  در فضای رقابتی این نوع تعرفه گذاری و اعمال 570 ریال برای هر دقیقه مکالمه نوعی کج سلیقگی محسوب می‌شود.وی اظهار کرد :  مبنای کار ما این بوده که برای هر دقیقه مکالمه 499 ریال به عنوان تعرفه پایه در نظر گرفته شود و این رقم تا 20 درصد هم قابل افزایش باشد.واعظی عنوان کرد :  در حال حاضر ایرانسل همان تعرفه 499 ریالی را حفظ کرده و روز گذشته مسوولان اپراتور سوم  ( رایتل )  هم خبر دادند که بعد از صحبت‌های ما قرار بر ان شده که تعرفه‌های خود را در حوزه دیتا و صوت پایین بیاورند.وی ادامه داد :  در شرایطی که تعرفه پایه 499 ریال است و رقبای همراه اول این تعرفه اعمال می‌کنند ،  این‌که اپراتور اول به یکباره تعرفه خود را بر روی 570 ریال ببرد باعث می‌شود که مشتری‌هایش را از دست بدهد وگرنه انچه که همراه اول انجام داده خلاف مقررات نیست.واعظی همچنین اظهار کرد :  ظرف چند ماه اینده قرار است طرحی اجرا شود که براساس ان مشترکان بتوانند با حفظ شماره خود اپراتور ارائه دهنده خدماتشان را عوض کنند. در صورت رسیدن به این نقطه و ظرف هفت تا هشت ماه اینده یک رقابت جدی میان اپراتورها ایجاد خواهد شد و مردم می‌توانند اپراتور مورد نظر خود را براساس کیفیت و قیمت انتخاب کنند.