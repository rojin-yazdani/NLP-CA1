ده‌ها شرکت المانی ،  اوایل هفته اینده و بعد از توافق ایران و 1 + 5 به عنوان نخستین هیات بلندپایه اروپایی وارد تهران می‌شوند.خبرانلاین با اعلام این خبر ،  نوشت :  لینده ،  زیمنس ،  مرسدس دایملر ،  باسف ،  فولکس واگن ،  جی‌ای زد  ( GIZ )  و ده‌ها شرکت المانی ،  اوایل هفته اینده و بعد از توافق ایران و 1 + 5 به عنوان نخستین هیات بلند پایه اروپایی وارد تهران می‌شوند.حسین اسماعیلی ،  مدیرکل اروپا ،  امریکا و همسایگان دریای خزر وزارت نفت با اشاره به سفر هفته اینده هیات المانی به تهران با بیان اینکه سفر این هیات ،  نخستین سفر یک هیات بلندپایه اروپایی بعد از توافق ایران و 1 + 5 به تهران است ،  گفت :  المان‌ها به عنوان بزرگترین شرکای تجاری ایران قبل از تحریم ،  از توانمندی بالای در زمینه‌های مختلف صنعتی برخوردار هستند. وی با بیان این که در این سفر ،  10 شرکت از بزرگترین شرکت‌های المانی به همراه تعداد زیادی از شرکت‌های کوچک حضور دارند ،  افزود :  توانمندی این شرکت‌ها در زمینه تکنولوژی و تامین تجهیزات بسیار بالاست. اسماعیلی درباره برنامه این هیات در ایران هم اظهار کرد :  همزمان با سفر این هیات تجاری ،  سیاسی ،  اقتصادی هماهنگی لازم با اتاق بازرگانی ایران ،  بخش خصوصی ،  بخش دولتی برای انجام مذاکرات سازنده انجام شده است و انها قرار است با وزیر نفت ،  وزیر امور خارجه ،  وزیر صنعت ،  معدن ،  تجارت ،  وزیر نیرو ،  اعضای اتاق بازرگانی ایران دیدار و گفت‌وگو کنند. به گفته مدیرکل اروپا ،  امریکا و همسایگان دریای خزر وزارت نفت ،  این سفر نقطه عطفی در روابط بین دو کشور که مدتی در روابط انها خلل ایجاد شده بود ،  است.اسماعیلی درباره این که ایا در این سفر قراردادی مابین دو کشور امضا خواهد شد ،  تصریح کرد :  قطعا عقد قرارداد و شروع مذاکره نیازمند زمان است اما این سفر می‌تواند شروع خوبی برای اغاز همکاری‌ها و عقد قرارداد باشد. وی مهمترین هدف این سفر را اشنایی بخش خصوصی و دولتی دو کشور از توانمندی یکدیگر اعلام کرد و درباره درخواست دیگر کشورها برای حضور در ایران هم گفت :  هم‌اکنون در خواست‌های زیادی از کشورهای اروپایی برای حضور در ایران وجود دارد که بعد از تایید و نهایی شدن اعلام خواهند شد. مدیرکل اروپا ،  امریکا و همسایگان دریای خزر وزارت نفت درباره توافقنامه روز گذشته ایران و 1 + 5 هم گفت :  سفر هیات المانی به ایران نشان دهنده موثر بودن این توافقنامه است و این توافقنامه مسیر را برای حضور شرکت‌ها و سرمایه‌گذاران به ایران هموارتر می‌کند. بر اساس این گزارش ،  هیات 60 نفره المانی به ریاست زیگمار گابریل ،  قائم مقام صدراعظم المان که همزمان وزیر اقتصاد و انرژی این کشور نیز هست ،  اواسط هفته اینده برای گسترش روابط سیاسی ،  تجاری و اقتصادی و به دعوت بیژن زنگنه ،  وزیر نفت وارد تهران می‌شوند.