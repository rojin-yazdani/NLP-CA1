وزیر صنعت ،  معدن و تجارت گفت :  داد و ستد در اقتصاد ما ان قدر زیاد است که تابع مذاکرات  ( 1 + 5 )  نیست.به گزارش خبرنگار واحد مرکزی خبر  ،  اقای غضنفری در حاشیه نخستین همایش ملی اقتصاد مقاومتی در جمع خبرنگاران در پاسخ به سؤال خبرنگاری که پرسید نشست اینده بغداد چه تاثیری می‌تواند بر صادرات و واردات ما داشته باشد ?  گفت :  برخی ملاحظات در بازار ما شکل گرفته است که بعضی‌ها گمان می‌کنند که اقتصاد ما به این مذاکرات واکنش نشان می‌دهد اما در واقع حجم اقتصاد ما ان قدر بزرگ و داد و ستد در این اقتصاد ان قدر زیاد است که به نظر من تابع مذاکرات نیست.وی افزود :  ممکن است تغییرات کوچکی در کوتاه مدت پدیدار شود اما اقتصاد جمهوری اسلامی خیلی به مذاکرات نگاهی ندارد.غضنفری همچنین در پاسخ به سؤال خبرنگاری که پرسید روابط جمهوری اسلامی ایران با بحرین و عربستان چه تاثیری در روابط اقتصادی ازجمله واردات و صادرات با این دو کشور خواهد داشت ?  گفت :  ما در تجارت تابع تصمیمات وزارت امورخارجه هستیم و تا کنون تصمیمی در این خصوص نداشته اند.وی در پاسخ به سؤال خبرنگار دیگری که درباره نزاع اخیر وزارت جهاد کشاورزی با وزارت صنعت معدن و تجارت درباره واردات مرغ پرسید گفت :  ما با اقای خلیلی نزاعی نداریم و همانند دو برادر کارها را پیش می‌بریم.