سرپرست تیم اعزامی وزارت ارتباطات به حج گفت :  سیم‌کارت مفقود شده با مراجعه مالک و ارایه کارت شناسایی در کمتر از دو دقیقه وصل و سیم‌کارت جدید تحویل خواهد شد.به گزارش ایلنا ،  سیدفاضل زمانی ضمن بیان این مطلب اظهار داشت :  تعداد کل سیم‌کارت‌های مفقودی 140 مورد گزارش شده است.وی افزود :  از میان 140 سیم‌کارت مفقودی ،  100 عدد در مکه و 40 عدد در مدینه بوده که بنا به درخواست مراجعان ،  106 مورد سیم‌کارت جدید صادر و به متقاضیان تحویل داده شده است.زمانی تصریح کرد :  در صورتی که سیم‌کارت مفقودی مورد سو استفاده قرار گیرد ،  در یک ساعت نخست 154 هزار تومان هزینه برای مشترک دربر خواهد داشت.وی خاطرنشان کرد :  این خسارت در طی یک شبانه‌روز به بیش از سه میلیون و 696 هزار تومان خواهد رسید.سرپرست تیم اعزامی وزارت ارتباطات به کشور عربستان ادامه داد :  بر اساس توافق‌های به عمل امده با مسوولان کشور عربستان ،  هزینه مکالمات ورودی از ایران به این کشور 167 تومان خواهد بود.وی تصریح کرد :  هزینه‌های خروجی از کشور عربستان به ایران برای اپراتورهای الجوال و الاتحاد به ازای هر دقیقه مکالمه ،  دو هزار و 567 تومان و برای اپراتور زین یک هزار و 380 تومان است.زمانی با بیان این مطلب که بیش از 30 هزار و 780 تلفن همراه ایرانی در عربستان فعال شده است ،  گفت :  تا کنون بیش از 94 هزار و 844 ساعت مکالمه میان ایران و عربستان با موفقیت محقق شده است.وی اظهار داشت :  از این میزان 20 هزار و 971 ساعت مکالمه مربوط به تماس به تلفن همراه ایران بوده است.