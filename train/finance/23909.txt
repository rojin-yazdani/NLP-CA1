وزیر ارتباطات ایران از تخفیف ویژه مکالمات برای زائران عتبات عالیات خبر داد و گفت :  امادگی کامل برای کاهش هزینه مکالمات زائران ایرانی و عراقی داریم.به گزارش میزان ،  محمود واعظی صبح امروز  ( دوشنبه )  در دیدار با حسن کاظم الراشد وزیر ارتباطات عراق که در وزارت ارتباطات ایران صورت گرفت ،  اظهار کرد :  ایران امادگی کامل برای کاهش هزینه تعرفه مکالمات و افزایش ارتباطات بین دو کشور را دارد.وی با بیان اینکه در دیدار امروز همین بحث مطرح شد که زمینه و بستر تسهیل ارتباطات زائران را فراهم کنیم ،  اضافه کرد :  زمانیکه حجم عظیمی از زائران در دوره کوتاه به قصد زیارت سفر می‌کنند زمینه مکالمات زائران از طریق کانال‌های معمولی انجام نمی‌شود بنابراین در این زمینه باید اپراتورهای مشترکی شکل گیرد تا امکانات ارتباطی ایران و عراق متصل شود به گونه‌ای که رومینگ و ارتباطات به راحتی صورت گیرد.وزیر ارتباطات در ادامه افزود :  وزیر ارتباطات عراق به درخواست ما ایران امده است و از دولت عراق نیز بابت میزبانی زائران اربعین نیز تشکر می‌کنیم.وی تصریح کرد :  منافع و امنیت ایران و عراق به هم گره خورده است بنابراین نیازمند ارتباط نزدیک برای برقراری صلح و ثبات هستیم تا مشکلات مبارزه با ترورسیم نیز حل شود.واعظی با بیان اینکه اگر عراق امن نباشد به امنیت خاورمیانه نیز نمی‌توان حساب کرد ،  اضافه کرد :  بنابراین تلاش همه باید برای برقراری امنیت در عراق و منطقه باشد.وی همچنین در بخش دیگری از صحبت‌های خود افزایش همکاری ایران و عراق در زمینه ICP اشاره کرد و افزود :  در حال حاضر زمینه همکاری خوبی وجود دارد اما اکنون قصد داریم این ارتباطات را افزایش دهیم که به دنبال این امر 5 نقطه ارتباطی به صورت صوت و دیتا به هم متصل می‌شود و در کنار این امر نیز به موضوع اموزش و پژوهش بین دو کشور نیز توجه ویژه‌ای خواهد شد.واعظی ادامه داد :  دو کشور ایران و عراق دارای مرز طولانی مشترک هستند که تمامی روستاها و شهرها نیز از تلویزیون و موبایل استفاده می‌کنند بنابراین تلاش دو کشور برای ارائه خدمات هر چه بهتر به مشترکان است.وزیر ارتباطات همچنین بر افزایش همکاری دو کشور در زمینه پست و پست بانک اشاره کرد و گفت :  در اینده همکاری اپراتورهای دو کشور نیز بیشتر خواهد شد و همچنین دو کمیته پست و پست بانک و کمیته ویژه ماهواره ،  اینترنت ،  موبایل و تلفن ثابت نیز تشکیل خواهد شد. امیدواریم در اینده شاهد گسترش ارتباطات دو کشور در حوزه ICP باشیم.