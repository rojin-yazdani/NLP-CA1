عضو کمیسیون برنامه و بودجه مجلس شورای اسلامی با بیان اینکه دولت در سال پایانی دوره دهم باید برای حل مشکلات موجود تدابیر ویژه داشته باشد و از تمام ظرفیت‌ها استفاده کند  ،  گفت  :  متاسفانه در حال حاضر 70 درصد از امکانات و ظرفیت کشور بلا استفاده مانده است که برای ان باید فکری کرد.موسی الرضا ثروتی در گفتگو با مهر  ،  با اشاره به توصیه‌های مقام معظم رهبری به دولت دهم و در استانه هفته دولت اظهارداشت  :  همواره توصیه رهبر انقلاب به دولتها و مجلس در سال اخر دوره این بوده است که مسئولان با تمام قدرت به وظیفه خود عمل کنند و در خدمت گذاری به مردم کوتاهی نکنند.وی ادامه داد  :  هم اکنون که سال اخر کاری دولت است شرایط کشور ایجاب می‌کند دولت با روحیه قوی کارها را دنبال کند. رهبری نیز تاکید کردند روحیه دوندگی رئیس جمهور در پایان دوره حفظ شود و دولت در خدمت مردم باشد.عضو کمیسیون برنامه و بودجه خاطرنشان کرد  :  مقام معظم رهبری همچنین تاکید کردند که اقتصاد مقاومتی راه‌های مختلفی دارد و باید از همه امکانات استفاده شود و این منحصر به فعالیت دولت نیست بلکه همه نهادها و قوا باید در این زمینه کار کنند و از مشارکت مردم هم باید استفاده شود.ثروتی گفت  :  جلوگیری از واردات کالاهای غیر ضرور از جمله لوازم رسیدن به اقتصاد مقاومتی است. رهبر انقلاب تاکید کردند که مشکل گرانی و کاهش قدرت خرید مردم باید حل شود. بنابراین دولت باید تدابیر ویژه داشته باشد و از تمام ظرفیت‌ها استفاده کنیم. متاسفانه فقط از 30 درصد پتانسیل کشور استفاده می‌شود و 70 درصد از امکانات و ظرفیت کشور بلا استفاده مانده است که برای ان باید فکری کرد.نماینده بجنورد خاطرنشان کرد  :  متاسفانه برخی مسئولان به استفاده از روشهای موجود توجه نمی‌کنند. به عنوان مثال اگر ما در موضوع نفت تحریم هستیم برای ساخت و احداث پالایشگاه می‌توانیم از مشارکت مردم استفاده کنیم. هم اکنون پول در دست مردم است چه اشکال دارد که دولت برای سرمایه گذاری از مردم استفاده کند و مشارکت مردمی را بالا ببرد. موضوع مشارکت مردم در احداث پالایشگاه با وزیر نفت در کمیسیون برنامه و بودجه مطرح شد و اقای قاسمی هم موافقت خود را با این طرح اعلام کرد و تاکید کرد که موضوع را در دولت مطرح کرده است اما مشخص شده که گیر دست رئیس جمهور است. رئیس جمهور است که باید راه را باز کند. مردم امادگی مشارکت در سرمایه گذاری‌های اینچنینی را دارند. وقتی قطر همه ثروت نفت ما را که در میادین مشترک است به نفع خود بهره برداری می‌کند چه اشکال دارد که ما سود ان را نصیب مردم کنیم.وی ادامه داد  :  برای پیشبرد این اهداف باید اگاهی و درک در مسئولان ما به وجود اید. مجلس هم همواره امادگی داشته و دارد که دولت را برای رسیدن به اهداف نظام و انچه در قانون برنامه و چشم انداز 20 ساله یاری کند و قوانین مورد نیاز را به تصویب برساند.