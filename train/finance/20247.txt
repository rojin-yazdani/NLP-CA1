به دنبال نگرانی‌ها از بسته شدن تنگه هرمز ،  ترس از محرومیت بیشتر از نفت ایران و کاهش ذخایر نفت امریکا قیمت جهانی نفت با افزایش 2 دلاری نسبت به روز گذشته به 104.67 دلار در هر بشکه رسید. به گزارش فارس به نقل از بلومبرگ ،  در حالی که نگرانی‌ها از کاهش ذخایر نفت امریکا و بالا گرفتن تنش در خاورمیانه ادامه دارد ،  بهای نفت در بازار نیویورک به بالاترین میزان در طی 7 هفته گذشته رسیده است.قیمت نفت از زمان اجرای تحریم نفتی ایران توسط غرب طی دو هفته گذشته بیش از 14 دلار افزایش داشته است.بر اساس این گزارش ،  بهای نفت دیروز برای چهارمین روز متوالی با افزایش قیمت مواجه بود. در حالی که قرار است فردا گزارش وزارت انرژی امریکا منتشر شود ،  براوردها نشان می‌دهد که حجم ذخایر نفت خام این کشور احتمالا هفته گذشته 750 هزار بشکه کاهش یافته است.هیلاری کلینتون  ،  وزیر امور خارجه امریکا دیروز در اخرین اظهارنظر در خصوص برنامه هسته‌ای ایران گفت ،  امریکا از تمام عناصر قدرت خود برای بازداشتن ایران از دستیابی به سلاح هسته‌ای استفاده خواهد کرد.به گزارش فارس ایران بارها بر صلح امیز بودن برنامه هسته‌ای خود تاکید کرده و امریکا به رغم ادعاهای خود نتوانسته است سندی را برای اثبات ادعاهای خود ارائه دهد.میشائیل مک کارتی ،  از استراتژیست‌های بازار نفت در این زمینه اظهار داشت :  شاهد یک افزایش قیمت شکننده قیمت نفت بوده‌ایم و بعید نیست که همین روند ادامه یابد. وی افزود :  هر گونه بالاگرفتن مخاصمه در خاور میانه می‌تواند بهای نفت امریکا را از 88.50 دلار در هر بشکه نیز فراتر ببرد. بر اساس این گزارش ،  بهای نفت برنت در بازار لندن امروز با افزایش 2 دلاری نسبت به مدت مشابه روز گذشته مواجه شده و به 104.67 دلار در هر بشکه رسیده است. قیمت نفت سبک امریکا نیز امروز به 88.39 دلار در هر بشکه رسیده است.ایران تهدید کرده که در صورت افزایش فشارها ،  تنگه هرمز را مسدود خواهد کرد. حدود یک پنجم نفت جهان از طریق تنگه هرمز به بازارهای جهانی صادر می‌شود. ایران بارها اعلام کرده که برنامه هسته‌ای خود را صرفا برای مقاصد صلح امیز دنبال می‌کند.