رئیس اتحادیه صنف مشاورین املاک کشور گفت :  متقاضیان مسکن مهر از اول دی ماه می‌توانند برای ثبت نام به بنگاههای مسکن مراجعه کنند.مصطفی قلی خسروی در گفت‌وگو با فارس اظهار داشت :  اقدام دولت نسبت به ساخت و ساز مسکن مهر باقیمت مناسب بهترین هدیه به ملت ایران است و متقاضیانی که واجد شرایط هستند ،  می‌توانند از این فرصت ،  نهایت استفاده را بکنند و از اول دی ماه به جای حضور در شرکت عمران شهرهای جدید برای ثبت‌نام به بنگاه‌های مسکن مراجعه کنند.وی با اشاره به امضای تفاهمنامه واگذاری واحدهای مسکن مهر شهر پرند از طریق بنگاه‌های تهران بین شرکت عمران پرند و اتحادیه مشاوران املاک کشور ادامه داد :  این تفاهمنامه به‌منظور سهولت در ثبت‌نام برای متقاضیان مسکن مهر به امضا رسید بنابراین متقاضیان مسکن مهر می‌توانند برای ثبت‌نام از اول دی‌ماه از شهر جدید پرند بازدید کنند ؛  چرا که سبک شهرسازی و اقدامات ساخت‌وساز در شهر جدید پرند انها را شگفت زده خواهد کرد.بنگاهها نماینده مسکن مهر در تمامی محلات شهر تهرانرئیس صنف مشاورین املاک کشور خاطرنشان کرد :  قطعا با امضای این تفاهم‌نامه از این پس اتحادیه صنف املاک کشور به‌عنوان نماینده مسکن مهر در تمامی محلات شهر تهران و شهرستان‌های استان تهران نسبت به ثبت‌نام درخصوص واگذاری مسکن مهر فعالیت خواهند کرد.