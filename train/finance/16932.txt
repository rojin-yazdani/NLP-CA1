وزیر رفاه و امور اجتماعی گفت :  یارانه‌های نقدی ،  اواخر مهر ماه به حساب سرپرستان خانوار واریز می‌شوند.به گزارش ایرنا ،  سید صادق محصولی در چهارمین همایش سراسری مشاوران جوان کشور که از امروز در سالن اجلاس سران در حال برگزاری است ،  در پاسخ به این سوال که پیش از این اعلام شده بود یارانه‌های نقدی ابتدای مهرماه به حساب‌ها واریز می‌شود ?  اظهار داشت :  از ابتدا نیز گفته بودیم که یارانه‌ها تا اواخر مهر واریز خواهد شد.خبرنگاری پرسید :  چرا مسوولان در شهرستان‌های مختلف و طی سفر استانی ،  پروژه‌های مرتبط با خود را افتتاح نمی‌کنند ?  محصولی گفت :  ما در شهرستان‌های گوناگون به عنوان نماینده هیات دولت حضور می‌یابیم و در این سفرها بحث وزارتخانه مطرح نیست.