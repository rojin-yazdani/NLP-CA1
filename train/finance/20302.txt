شرکت گازپروم روسیه تهدید کرد جریان انتقال گاز به اوکراین را ظرف دو روز اینده متوقف خواهد کرد.به گزارش واحد مرکزی خبر به نقل از خبرگزاری شین هوا ،  این شرکت اعلام کرده است اگر اوکراین مبلغ جدید پیش پرداخت گاز صادراتی از روسیه را نپردازد ،  جریان صادرات گاز به این کشور را قطع می‌کند.سال گذشته در پی افزایش قیمت گاز و تشدید اختلاف نظر میان روسیه و اوکراین درباره میزان بدهی‌های کی یف ،  تنش‌هایی میان دو طرف ایجاد شد به همین علت روسیه امسال اعلام کرده است برای جلوگیری از تکرار این وضع امسال قصد دارد پیشاپیش پول گاز صادراتی به اوکراین را دریافت کند.مسکو جمعه گذشته نیز به اوکراین هشدار داده بود که در صورتی که نتواند پول گاز مصرفی خود را به روسیه پرداخت کند روسیه فروش گاز را به اوکراین قطع خواهد کرد.هشدار روسیه در این خصوص باعث شده است اروپایی‌ها به علت وقوع جنگ دیگری درباره گاز میان روسیه و اوکراین بشدت نگران شوند.چون بخشی از گاز مورد نیاز اروپا از منابع گازی روسیه تامین می‌شود و این گاز از خاک اوکراین به اروپا صادر می‌شود.دولت اوکراین با هدف تشدید فشار بر مخالفان جدایی طلب خود که مورد حمایت روسیه هستند پنج شنبه گذشته ارسال گاز طبیعی را برای مناطق تحت کنترل این شبه نظامیان قطع کرد.شرکت نفت و گاز علت قطعی ارسال گاز به مناطق شرقی اوکراین را به خرابی زیرساخت‌های ارسال گاز مرتبط دانست و اعلام کرد ارسال مجدد گاز به این مناطق شروع شده است.اما نخست وزیر روسیه گفت :  دولت کی یف هنوز ارسال مجدد گاز را به مناطق شرقی این کشور شروع نکرده است.مدودوف گفت :  وی به شرکت گازپروم روسیه دستور داده است که بطور مستقیم گاز مورد نیاز مناطق شرقی اوکراین را تامین کند.