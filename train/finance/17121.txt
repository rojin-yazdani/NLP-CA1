در پی مواضع دیروز رئیس شورای رقابت در مورد قیمت‌گذاری محصولات خودرویی ،  مصوبه این شورا هم منتشر و طی ان اعلام شد افزایش بهای اخیر در بازار خودرو وجاهت قانونی ندارد.براساس گزارش قدس انلاین  ،  در جلسه 28‌ابان شورای رقابت که صد و سی و یکمین این شورا و با دستور بررسی افزایش قیمت بلیت هواپیمایی ،  ادامه بررسی دستورالعمل تعیین قیمت بلیت مترو و افزایش بهای خودروهای داخلی بود ،  تصویب شد :  مستندا به بند5 ماده‌58 قانون اجرای سیاستهای کلی اصل44 قانون اساسی نظر به اینکه مرجع صلاحیت‌دار برای تصویب دستورالعمل قیمت در بازار انحصاری خودروی داخلی شورای رقابت است ،  شورا افزایش بهای اخیر در بازار یاد شده را قانونی ندانست. پژویان دیروز به فارس اعلام کرده بود :  شورای رقابت به این نتیجه رسید که فضای بازار خودرو بشدت انحصاری است. پس از این نتیجه مصوب شد که از این پس قیمت‌گذاری انواع محصولات خودرو توسط هر نهاد و سازمانی غیرقانونی است. بدین‌ترتیب هیچ سازمان و ارگانی حتی سازمان حمایت از تولید و مصرف‌کنندگان حق تعیین قیمت‌گذاری محصولات خودرو را ندارد.در همین حال ،  دیروز رئیس شورای رقابت با تشریح جزئیات قیمت‌گذاری خودرو توسط شورای رقابت ،  گفت :  برای قیمت‌گذاری خودرو و از بین بردن انحصار در بازار ،  یک دستورالعمل تدوین می‌شود.پژویان تصریح کرد :  بر این اساس ،  شورای رقابت در بحث قیمت‌گذاری وارد عمل شده تا در جهت منافع مردم و اصلاح فضای اقتصادی ورود علمی و تخصصی داشته باشد.از سوی دیگر ،  معاون امور صنایع وزیر صنعت در واکنش به مصوبه شورای رقابت در مورد قیمت‌گذاری خودرو گفت :  نشستی در این‌باره با شورا نداشته و اطلاعی از این مصوبه ندارم.محسن صالحی‌نیا با بیان اینکه بحث قیمت‌گذاری خودرو بیشتر به سازمان حمایت از مصرف‌کنندگان مربوط می‌شود ،  اظهار داشت :  قیمت‌گذاری خودرو یک بحث کاملا کارشناسی است و نمی‌دانم این موضوع چه ارتباطی به شورای رقابت می‌تواند داشته باشد.