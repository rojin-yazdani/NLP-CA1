معاون وزیر راه و شهرسازی گفت :  در حال حاضر حدود 5 میلیون و 300 هزار مستاجر در کشور داریم که از این تعداد ،  2.5 میلیون مستاجر کم درامد تلقی می‌شوند. به گزارش مهر ،  حامد مظاهریان در خصوص وضعیت بازار اجاره بها و تاثیر اجرای فاز دوم هدفمندی یارانه‌ها براین بازار ،  گفت :  در حال حاضر حدود 5 میلیون و 300 هزار مستاجر در کشور داریم که از این تعداد ،  2.5 میلیون مستاجر کم درامد تلقی می‌شوند که بیشتر فشار گرانی بر روی این گروه از مستاجران است.وی افزود :  اما در خصوص احتمال گرانی مسکن باید این موضوع را در نظر داشت که عواملی که مسکن را تحت تاثیر قرار می‌دهند ،  چند بردار غیر هم جهت هستند.معاون وزیر راه و شهرسازی با اشاره به اینکه در شرایط حاضر نرخ مسکن تحت تاثیر چند عامل قرار دارد ،  بیان کرد :  نخستین عامل تداوم تورم عمومی است. با انکه پیش بینی‌ها از کاهش نرخ تورم تا پایان سال و رسیدن به حدود 20 درصد حکایت دارد ولی اجرای فاز دوم هدفمندی یارانه‌ها در کوتاه مدت حدود 5.6 در صد تورم را به دنبال خواهد داشت.مظاهریان تصریح کرد :  دومین عامل تاثیر گذار بر بازار اجاره ،  میزان عرضه و تقاضای مسکن است. بار اصلی تقاضای بازار اجاره از ناحیه تشکیل خانواده‌های جدید نشات می‌گیرد. در بعد تولید مسکن امار صدور پروانه‌های ساختمانی از وضعیت مناسبی خبر می‌دهد. متوسط ماهانه صدور پروانه در تهران طی سه سال گذشته بالغ بر 20 هزار واحد بوده است در حالی که نیاز تهران به حدود 10 هزار واحد تخمین زده می‌شود. این دو ایتم تعیین کننده نرخ اجاره بها و در نهایت تعیین کننده نرخ بازار مسکن هستند.وی سومین عامل را تعداد خانه‌های خالی دانست و گفت :  براساس اطلاعات مرکز امار ایران ،  یک میلیون و 600 هزار خانه خالی در کشور داریم که حدود 300 هزار ان فقط در تهران است. این میزان خانه خالی ناشی از ناتوانی مالکان در فروش بوده و خبر از کاهش قدرت خرید مردم می‌کند. این میزان خانه خالی از شوک‌های ناگهانی در بازار اجاره و خرید و فروش جلوگیری کرده و افزایش قیمت اجاره و فروش مسکن را مدیریت خواهد کرد.معاون وزیر راه و شهرسازی به عامل چهارم در تعیین قیمت بازار اجاره اشاره کرد و گفت :  این عوامل ثبات نرخ ارز است به این دلیل که امسال مانند سال‌های گذشته ثبات نرخ بیشتری در بازار ارز داشتیم که در کنترل قیمت‌ها کمک کرده است.مظاهریان خاطر نشان کرد :  بنابراین ایتم‌ها و بردارها هم‌جهت نیست و برخی از انها در جهت افزایش و برخی در جهت کاهش قیمت‌ها حرکت می‌کند ؛  تورم عمومی و تقاضا از ناحیه تشکیل خانواده‌های جدید در یک سو به افزایش قیمت ا و تعداد خانه‌های خالی ،  امار پروانه‌های صادره در سه سال گذشته و ثبات نسبی در بازار ارز از سوی دیگر به عنوان عوامل بازدارنده و متعادل کننده بازار عمل می‌کنند.وی با تاکید بر اینکه با کنارهم قراردادن این عوامل به نظر می‌رسد که سال 93 قیمت مسکن حداکثر منطبق با بردار تورم رشد می‌کند نه بیشتر از ان ،  اظهار داشت :  پیش بینی‌های متکی بر امار می‌گوید که امسال افزایش قیمت‌های مسکن بیش از نرخ تورم نخواهد بود. روندی که در ان افزایش میزان اجاره مسکن کمتر و یا هم اندازه تورم سالیانه باشد روند گران شدن اجاره بها نامیده نمی‌شود.معاون وزیر راه و شهرسازی در پاسخ به این پرسش که با تعزیراتی شدن بازار اجاره موافق هستید یا نه ،  اظهار داشت :  برنامه‌های تعزیراتی بر روی بازار مسکن ناموفق هستند. زیرا عوامل موثر بر بازار مسکن گسترده و پیچیده بوده و نمی‌توان با این ابزارها ان عوامل پیچیده را کنترل کرد. وی تصریح کرد :  تجربه‌های جهانی نشان می‌دهد که مهم‌ترین عامل تعدیل بازار مسکن افزایش تولید است و نه برخوردهای تعزیراتی.