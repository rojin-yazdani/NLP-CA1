یک کارشناس مسکن پیشنهاد کرد دولت تسهیلات مسکن را به صورت پلکانی و به تناسب قیمت‌ها ارایه کند.کیوان شادمان در گفت‌وگو با خبرنگار ایسنا اظهار کرد :  تسهیلات پلکانی می‌تواند به رونق بازار و قابل خریدتر شدن مسکن منجر شود. بدین صورت که پس از کارشناسی قیمت ملک به ان تسهیلات پرداخت شود. این تسهیلات باید از یک رقم متعادل شروع شود و هر ساله با توجه به تورم ،  افزایش یابد. البته در حال حاضر ،  وجود تورم خود به خود معادلات را به هم می‌ریزد ؛  لذا دولت تمام تلاشش را باید برای کنترل تورم انجام دهد.وی به ساز و کار تهیه مسکن در کشورهای غربی اشاره و خاطرنشان کرد :  در کشورهای غربی حدود 80 درصد قیمت ملک به صورت اقساطی پرداخت می‌شود. اما سیستم ارایه تسهیلات مسکن در کشور ما ثابت است. مثلا وامی که برای خرید یک ملک 500 میلیون تومانی می‌دهند با وام یک ملک 200 میلیون تومانی برابر است.این کارشناس مسکن ،  طرح جامع مسکن را بیشتر مناسب اقشار کم‌درامد عنوان و اظهار کرد :  دولت باید علاوه بر اقشار کم‌درامد ،  سایر شهروندان را نیز در نظر بگیرد. در حال حاضر مشکلات کلان اقتصادی ،  تهیه مسکن را به یک معضل کلی تبدیل کرده که هر دو قشر متوسط و کم‌درامد به یک اندازه با ان درگیر هستند.شادمان با بیان این‌که ایجاد تعادل بین مسائل اقتصادی با سیاست‌های بخش مسکن ضروری است ،  گفت :  در حال حاضر بخش مسکن همچون سایر بخش‌های اقتصادی با کوچک‌ترین اتفاقی دگرگون می‌شود. مثلا بحث مذاکرات در قیمت ملک تاثیرگذار می‌گذارد. لذا دولت باید شرایطی اعمال کند تا جلوی این شوک‌ها گرفته شود.این کارشناس مسکن اظهار کرد :  به اعتقاد من عدم تناسب وام‌ها با قیمت مسکن مهم‌ترین چالش این بخش است. هم‌اکنون در تولید مسکن مشکلی وجود ندارد بلکه مشکل در چگونگی خرید ملک است.وی افزود :  دولت باید ساز و کاری را برای افزایش قدرت خرید مسکن اتخاذ کند که یکی از این ساز و کارها تناسب وام‌ها با قیمت‌ها است. باید تمهیداتی اندیشیده شود تا اقشار مختلف بتوانند در محدوده‌های مورد نظر خود به تهیه ملک بپردازند. به طور مثال جوانی که در محدوده گیشا بزرگ شده ،  با توجه به قرابت‌های اجتماعی و فرهنگی با محله خودش دوست دارد در همان محدوده زندگی کند. حال ان‌که در بسیاری موارد شرایط اقتصادی اجازه‌ی چنین کاری را به او نمی‌دهد.