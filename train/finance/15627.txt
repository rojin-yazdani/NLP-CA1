پنجاه و چهارمین مرحله از یارانه نقدی که از تامین مالی ان به عنوان مصیبت عظمی دولت تعبیر می‌شود در حالی به حساب سرپرستان خانوار واریز و قابل برداشت شد که در این ماه پرداخت یارانه افرادی که به دلیل بروز خطا از لیست سازمان هدفمندی یارانه‌ها در چند ماه گذشته حذف شده بودند ،  از سر گرفته شده است.به گزارش خبرنگار ایسنا ،  بعد از اجرایی شدن الزام قانون بودجه برای غربالگری یارانه بگیران و حذف یارانه پردرامدها به منظور پرداخت هدفمند یارانه نقدی و جلوگیری از کسری هر چه بیشتر دولت در این بخش  ،  از اواخر سال گذشته تاکنون تعدادی از یارانه‌بگیران پردرامد حذف شده‌اند که البته بعضا در بین انها هستند خانوارهایی که قابل دسته بندی در گروههای پردرامد نیستند اما به دلیل اشتباه و خطا در غربالگری از لیست خارج شده‌اند.پیش‌بینی علی ربیعی -  وزیر کار ،  تعاون و رفاه اجتماعی  -  حذف حدود دو میلیون یارانه‌بگیر پردرامد تا پایان مرداد ماه است این در حالی است که در فاصله خرداد تاکنون هم به دنبال راه‌اندازی سامانه yaraneh10.ir و ثبت اعتراض برخی از حذف شدگان ،  با بررسی‌های انجام شده به نظر می‌رسد حدود 17 هزار نفر مجدد به جمع یارانه‌بگیران برگشته‌اند.اظهارات اخیر میدری ،  معاون رفاه ربیعی نشان می‌دهد که یارانه حذف شدگانی که محق دریافت تشخیص داده شده‌اند دوباره برقرار شده و از ماه جاری به لیست سازمان هدفمندی یارانه‌ها اضافه شده‌اند بر این اساس باید از شب گذشته که یارانه مرداد ماه واریز شد افراد برگشته به جمع متقاضیان نیز یارانه خود را دریافت کرده باشند.اما با توجه به اینکه در جریان غربالگری ممکن است در هر ماه یارانه تعدادی قطع و واریز نشود ،  انطور که وزارت رفاه اعلام کرده است کسانی که یارانه انها در مردادماه حذف شده و یارانه نگرفتند ،  می‌توانند از سه‌شنبه هفته اینده به سامانه مراجعه و وضعیت خاص خود را مشخص کنند و چنانچه نیاز به انجام تغییراتی است ،  ان را اعمال کنند که البته قرار است پس از بررسی اعتراض انها یا یارانه‌شان عودت داده شود یا به طور کلی قطع خواهد شد. این در حالی است که مراجعه کنندگان به سامانه yaraneh10.ir در جریان دلایل حذف خود نیز قرار می‌گیرند.به هر حال حتی در صورت حذف دو میلیون یارانه بگیر رقم صرفه جویی شده بازهم توان جبران کسری هدفمندی یارانه‌ها را در سال جاری نخواهد داشت. در حالی طبق قانون بودجه منابع ناشی از هدفمندی یارانه‌ها در سال جاری 48 هزار میلیارد تومان پیش بینی شده است که عملکرد این بخش در سال گذشته حدود 32 هزار میلیارد بوده و برای امسال با توجه به تک نرخی شدن بنزین و اضافه شدن منابع حدود 3000 میلیارد تومانی ان به این بخش  ،  در مجموع فراتر از 35 هزار میلیارد تومان نخواهد رفت و بازهم تا 48 هزار میلیارد تومان کل ،  حدود 13 هزار میلیارد تومان فاصله دارد. از سویی دیگر در شرایطی منابع پرداختی برای یارانه نقدی در طول سال 1394 حدود 39 هزار میلیارد تومان تعیین شده که با در نظر گرفتن تحقق 35 هزار میلیاردی منابع ناشی از افزایش قیمت حامل‌های انرژی فقط حدود 4000 میلیارد تومان برای پرداخت نقدی کسری وجود دارد اما باید توجه داشت که یارانه‌های نقدی در طول سال برای 76 میلیون نفر هزینه‌ای بالغ بر 42 هزار میلیارد تومان در بر دارد که در این حالت اگر افراد مازاد حذف نشوند دولت با کسری 7000 میلیارد تومانی در واریز یارانه 45 هزار و 500 تومانی متقاضیان برای امسال مواجه خواهد بود.شرایط سخت پرداخت یارانه نقدی در حالی پیش روی دولت قرار دارد کهطیب نیا -  وزیر اقتصاد  - از تامین منابع حدود 3400 میلیارد تومانی ان در هر ماه به عنوان مصیبت عظمی دولت یاد می‌کند ؛  معضلی که بنای ان از ابتدای اجرای قانون هدفمندی یارانه‌ها در سال 1389 گذاشته شده و در این سالها بالغ بر 200 هزار میلیارد تومان از منابع کسب شده به اضافه برداشت از خزانه دولت برای پرداخت‌های نقدی خرج شده و سهمی به دیگر بخش‌های هدف مورد نظر قانون هدفمندی یارانه‌ها نرسیده است و به نظر نمی‌رسد با روند فعلی حذف یارانه بگیران و احتمال خطای موجود در ان کسری‌های هدفمندی در اینده‌ای نزدیک جبران شود.