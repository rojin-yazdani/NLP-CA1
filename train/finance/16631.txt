عضو کمیسیون برنامه و بودجه مجلس معتقد است با وجود این‌که توقع این بود که پس از فرمان هشت ماده‌ای مقام معظم رهبری درباره مبارزه با فساد ،  علل و عوامل مفاسد اقتصادی به صورت بنیادین ریشه‌یابی و از بین برود اما بعضا به برخوردهای ظاهری اکتفا شد .به گزارش ایسنا ،  عباسعلی نورا گفت :  فرمان هشت ماده‌ای مقام معظم رهبری در مبارزه با فساد زمینه تشکیل ستاد مبارزه با مفاسد اقتصادی در سال 1380 را به وجود اورد. تصور بر این بود با صدور این فرمان مبارزه‌ای همه‌جانبه و بنیادین با ریشه‌های بروز فساد اغاز می‌شود ولی عملکرد ستاد نشان داده است برخوردها بیشتر معطوف به ظواهر بوده است تا ریشه‌ها. این عضو فراکسیون اصولگرایان مجلس افزود :  جریمه ،  محاکمه و زندان عوامل تعدی‌کننده به اموال عمومی و بیت‌المال به‌ویژه طی سال‌های اخیر بیشتر شد ،  ولی شانیت نظام جمهوری اسلامی ایجاب می‌کند با شناسایی ریشه‌ها ،  علل گرایش افراد حقیقی و حقوقی به فساد خشکانده شود تا وقتی که زیرساخت‌ها ،  برخی قوانین ،  خلاهای قانونی و تفسیر به رای قوانین زمینه‌ساز فساد و سواستفاده‌اند نمی‌توان با مصادیق و عوامل فساد برخورد جدی کرد. در صورت برخورد با یک مصداق ،  مفسدان در پی یافتن راه‌های جدید برامده و به کار خود ادامه می‌دهند. نماینده‌ی زابل و زهک ،  اصلاح ساختارها و ریشه‌های سازمانی فسادزا را مورد اشاره قرار داد و تاکید کرد :  اگر به عوامل اصلی فساد که زیرساخت‌ها و رویه‌های نادرست در بخش‌های مختلف را به وجود اورده است توجه بنیادین نشود ،  برخوردهای ظاهری تاثیر مطلوب را نخواهد گذاشت. وی با اشاره به برخی از عوامل و زیرساخت‌های مفسده‌ساز ،  گفت :  تا زمانی که چند نرخی وجود داشته باشد ،  امتیاز واردات و صادرات ادامه یابد و حمایت‌های فراقانونی مسوولان استمرار داشته باشد ،  نمی‌توان گفت که برخوردهای ظاهری نتایج مطلوب و قطعی در مهار و ریشه‌کنی فساد دارد. نورا خلا قانونی را عاملی پنهان در توسعه‌ی مفاسد اقتصادی دانست و اظهار کرد :  برخورد با افرادی که از شکاف‌های قانونی سواستفاده می‌کنند کم‌اثر است ؛  چرا که رانت‌های قانونی در قالب خلاهای قانونی از سوی قانون‌گذار و مجری به نحوی زمینه‌ساز اقدامات منفعت‌طلبانه را برای افراد به وجود اورده است که دستگاه قضایی از محکوم کردن قطعی مجرمان ناتوان مانده است. این عضو کمیسیون برنامه و بودجه افزود :  دریافت مجوز از فلان ارگان یا نهاد و چراغ سبز نشان دادن به صاحب مجوز برای معاف کردن از مناقصه و مزایده و فروش توافقی عایدات حاصل از مجوز نمونه بارز فساد اقتصادی است که توان قوه‌ی قضاییه در برخورد با مفسدان را محدود کرده است. نماینده‌ی مردم زابل و زهک ،  اختلاس و زمین‌خواری با ظاهر قانونی را از دیگر مصادیق مفاسد اقتصادی برشمرد و خاطرنشان کرد :  بانک‌ها توان مبارزه با اختلاس‌گران و افراد مشکوک‌الوصول را ندارند. حتی محاکم قضایی افرادی که به جرم زمین‌خواری متهم هستند را به دلیل طی فرایندها و قواعد به ظاهر قانونی ولی در حقیقت با تکیه بر نفوذ و رانت ،  توان مبارزه با انان را ندارد. اختلاس‌گران و زمین‌خواران با علم به قانون و خلاهای ان قانون را دور می‌زنند و محاکم قضایی نیز نمی‌توانند مجرمان را به دام بیندازند. این عضو فراکسیون اصولگرایان مجلس با اشاره به ویژگی مجریان برخورد با مفاسد اقتصادی گفت :  مجریان قانون در مقام افراد مطلع از زیر و بم قوانین ،  باید به عهدی که در حفظ امانت و اجرای صادقانه‌ی وظایف نزد وجدان خود بسته‌اند در همه حال پایبند باشند. اگر روزی این اصل اساسی دچار خدشه شد یکی از ارکان مبارزه با مفاسد اقتصادی سست می‌شود. نماینده‌ی مردم زابل و زهک ،  رسیدگی به ابهامات و اتهامات مجریان قوانین در سطوح مختلف مدیریتی را مختص به جلسات خصوصی دانست و افزود :  وقتی مباحث و ابهامات مدیران نظام در رسانه‌ها مطرح می‌شود افکار عمومی تلقی ضعف و فساد در دستگاه‌ها را خواهند داشت. بنابراین برای جلوگیری از بروز این حوادث باید محرمانه به اتهامات و ابهامات رسیدگی شود تا وجهه و ابروی نظام بازیچه این مسائل نشود.