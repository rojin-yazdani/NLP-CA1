عضو هیات مدیره انجمن صنعت تایر ایران خواستار جلوگیری از واردات تایرهای بی‌کیفیت به کشور شد.مسعود بهرامی نوید در گفت‌وگو با ایسنا ،  اظهار کرد :  متاسفانه هم‌اکنون تایرهای بی‌کیفیت و بعضا تاریخ مصرف گذشته وارد کشور می‌شود.وی با بیان این‌که در مواردی نمونه تایر وارد شده با تایر ارائه شده به سازمان استاندارد برای اخذ مجوز واردات منطبق نیست ،  خاطرنشان کرد :  برخی واردکنندگان در ابتدا یک محموله تایر با کیفیت را وارد کرده و پس از اخذ مجوز ،  از تایرهای بی‌کیفیت برای واردات استفاده می‌کنند.عضو هیات مدیره انجمن صنعت تایر ایران ادامه داد :  این تایرها بعضا در شرایط نامناسبی در انبارهای خارج از کشور نگهداری شده و به علت گذشت مدت زمان زیاد کیفیت خود را از دست داده‌اند.وی افزود :  در بسیاری از موارد این تایرها از نظر ظاهری مشکلی ندارند اما هنگام استفاده به سرعت تخریب شده و خطرساز می‌شوند.بهرامی نوید با بیان این‌که سازمان ملی استاندارد و گمرک باید نظارت بیشتری در زمینه واردات تایر اعمال کنند ،  تصریح کرد :  واردات تایر بی‌کیفیت در حالی است که هم‌اکنون تولید تایر در کشور در حد بالایی بوده و تولیدکنندگان داخلی توان تامین نیاز بازار را دارند.