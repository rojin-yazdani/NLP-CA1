رئیس مرکز اطلاع رسانی پلیس راهور تهران گفت :  در پی واژگونی یک دستگاه اتوبوس بخش خصوصی شرکت واحد در بزرگراه ازادگان متاسفانه 7 تن کشته و تعدادی مجروح شدند.سرهنگ عین الله جهانی دقایقی پیش از مخابره این خبر در گفت‌وگو با ایسنا ،  در محل حادثه گفت :  حوالی ساعت 9 صبح امروز یک دستگاه اتوبوس شرکت واحد بخش خصوصی که از شمال به جنوب بزرگراه ازادگان در باند کندرو در حال حرکت بود قصد ورود به بزرگراه حکیم شرق را داشت که در راستگرد این ورودی واژگون می‌شود.وی افزود :  در پی این حادثه اتوبوس با گاردریل‌های کناری برخورد کرده و متاسفانه هفت تن در محل کشته و تعدادی مجروح می‌شوند که شمار دقیق مجروحان هنوز مشخص نیست و این افراد به بیمارستان منتقل شده‌اند.رئیس مرکز اطلاع رسانی پلیس راهور تهران کشته‌های این حادثه را دو مرد و پنج زن عنوان کرد و گفت :  هنوز علت تامه این حادثه مشخص نیست اما انچه مسلم است اتوبوس مذکور داخل رمپ واژگون شده و نیروی گریز از مرکز موجب واژگونی ان شده است که این امر می‌تواند به سرعت بیش از حد مجاز اتوبوس مرتبط باشد چرا که حد مجاز سرعت در داخل رمپ و لوپ‌ها حداکثر 30 کیلومتر بر ساعت است.شرکت واحد اتوبوسرانی تهران نیز اعلام کرد که این اتوبوس متعلق به بخش خصوصی خط چیتگر  -  شریعتی بوده است و راننده مذکور نیز سابقه تخلفی در شرکت واحد نداشته است.