در روزهای گذشته علاوه بر اینکه قیمت سیب زمینی در بازار گران شده است و گاه به 3500 تا 4 هزار تومان هم رسیده است ،  هم اکنون این کالا در میادین و برخی مغازه‌های سطح شهر با محدودیت عرضه مواجه است.به گزارش مهر سیب زمینی هم در روزهای گذشته به جمع کالاهایی پیوسته است که عرضه ان در بازار کم شده و البته مردم نیز با کمبود این کالا در میادین میوه و تره بار مواجه هستند و حتی در روزهایی ،  توزیع این کالا با محدودیت مواجه بوده است.در این میان برخی مغازه داران نیز از این روند سواستفاده کرده و سیب‌زمینی‌های خود را که با قیمت قبل خریداری کرده‌اند ،  با قیمت روز که هم اکنون بین 3500 تا 4 هزار تومان است ،  به فروش می‌رسانند ،  این در حالی است که کیفیت برخی از محصولات انها نیز چندان بالا نیست.در روزهای گذشته نیز مردم برای دریافت سیب زمینی در میادین میوه و تره بار صف‌های طولانی تشکیل داده بودند و حتی برخی غرفه داران ،  محدودیت عرضه را برای هر فرد متقاضی خرید سیب زمینی قرار داده بودند ،  به نحوی که به هر فرد کیسه‌ای بیش از 2 کیلوگرم سیب زمینی ارایه نمی‌شد.همین امر سبب شده بود تا مردم به همراه سایر اعضای خانواده‌های خود در صف بایستند و سیب زمینی بخرند ،  در حالی که ممکن بود که به ان میزان احتیاج هم نداشته باشند ؛  در این میان علت کمبود سیب زمینی را عدم عرضه ان در میادین بزرگ تهران مطرح شده است و البته وعده داده شده تا با ورود سیب زمینی از شهرهای جنوبی ،  قیمت متعادل شود.