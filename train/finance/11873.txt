شرکت ملی پخش فراورده‌های نفتی ایران با انتشار اطلاعیه‌ای اعلام کرد :  مشکل قطع سوختگیری در جایگاه‌های عرضه فراورده‌های نفتی که در اثر روز امد نمودن نرم افزار جایگاه‌ها از ساعات اولیه روز جاری به وجود امده بود ،  در حال برطرف شدن است.به گزارش ایرنا ،  شرکت ملی پخش فراورده‌های نفتی ایران می‌افزاید :  با عذرخواهی از اشکالات موقتی که در روند سوخت رسانی به وجود امده بود اعلام می‌دارد تا ساعت 9 : 30 صبح  ( امروز  )  حدود 80 درصد جایگاه‌های کشور فعال و مابقی جایگاه‌ها نیز تا قبل از ظهر روز جاری فعال خواهند شد.یاداور می‌شود :  پمپ بنزین‌های سراسر کشور شب گذشته به مدت چند ساعت تا قبل از بامداد امروز با قطع سوختگیری مواجه شده بودند.رفع مشکل 95 درصد جایگاه‌هامدیر سامانه هوشمند سوخت گفت :  مشکل 95 درصد جایگاه‌ها برای عرضه سوخت حل شده و تا ظهر امروز سوخت‌رسانی به خودروها به حالت عادی برمی‌گردد.به گزارش مهر ،  سید محسن روحانی با بیان اینکه در حال حاضر در 95 درصد جایگاه‌های عرضه سوخت کشور ،  مشکل حل شده است ،  گفت :  مشکل نرم‌افزاری مربوط به سامانه هوشمند تلمبه‌ها حل شده است.مدیر سامانه هوشمند سوخت شرکت ملی پخش فراورده‌های نفتی ایران اظهار داشت :  پیش‌بینی می‌شود تا ظهر امروز سوخت‌رسانی به حالت عادی بازگردد و مشکل به صورت کامل رفع شود.روحانی تاکید کرد :  هم‌اکنون مساله چندانی در سوخت‌رسانی به خودروها وجود ندارد.