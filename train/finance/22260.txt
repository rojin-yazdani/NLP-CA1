بانک مرکزی با تاکید بر اینکه این بانک با کلیات ایجاد صندوق‌های پس انداز مسکن و افزایش وام خرید مسکن تا 80 میلیون تومان موافق است اعلام کرد :  از پیشنهاد دهندگان طرح خواسته‌ایم برخی نگرانی‌های بانک مرکزی را درباره فعالیت این صندوق ،  رفع کنند.به گزارش خبرنگار مهر ،  بانک مرکزی اعلام کرد :  راه اندازی صندوق پس انداز مسکن و افزایش وام خرید مسکن منوط به بررسی‌های کارشناسی است. طی روزهای اخیر ،  برخی جراید مطالبی را در خصوص مباحث کارشناسی و اتخاذ تصمیم در جهت راه‌اندازی صندوق پس‌انداز مسکن برای خرید مسکن و افزایش وام مسکن به 60 و 80 میلیون تومان در کمیسیون ستاد اقتصاد دولت منتشر کرده اند.در این رابطه لازم به ذکر است که بانک مرکزی به عنوان متولی بازار پول و اعتبار در کشور همواره از ابداعات مالی در راستای رشد و توسعه اقتصاد کشور و تامین نیازهای مالی هموطنان عزیز حمایت و استقبال نموده است ،  لیکن این حمایت مشروط به براورده شدن شرایط و الزامات مربوطه و بررسی‌های کارشناسی بوده است.در رابطه با طرح راه‌اندازی صندوق پس‌انداز مسکن خرید مسکن ،  همانگونه که قبلا نیز عنوان شده است ،  بانک مرکزی با کلیات طرح موافقت داشته و بر این اساس جلسات متعددی را با پیشنهاد دهندگان طرح از وزارت راه و شهرسازی برگزار نموده است.یکی از مهم‌ترین دغدغه‌ها و نکات مورد نظر بانک مرکزی در این بررسی‌ها و جلسات ،  اطمینان از رعایت پایدار توازن منابع و مصارف صندوق مسکن پیشنهادی و عدم مراجعه ان به منابع پرقدرت و تورم‌زای بانک مرکزی  ( همچون تجربه مسکن مهر )  ،  به عنوان یکی از مهم‌ترین عوامل تورم‌زا و بی‌ثبات کننده اقتصاد کلان کشور بوده است.در کنار این دغدغه مهم و با عنایت به بانک محور بودن اقتصاد ایران در امر تامین مالی ،  بانک مرکزی به عنوان یکی از دستگاه‌های سیاست گذار اقتصاد کلان ایجاد تعادل و توازن در دسترسی بخش‌های مختلف اقتصاد به منابع مالی محدود کشور را مد نظر قرار داده و اهمیت این امر در سال جاری که خروج غیرتورمی از رکود در صدر برنامه‌های اقتصادی دولت قرار دارد ،  بیش از پیش است.بدیهی است در چارچوب خروج غیرتورمی از رکود ،  هر طرح پیشنهادی باید به گونه‌ای باشد که اولا ،  دارای تعادل مالی بوده و باعث ایجاد تورم در کشور نگردد و ثانیا ،  باعث وارد امدن لطمه جدی به منابع مالی در دسترس سایر بخش‌ها و تهدید سرمایه‌گذاری و رشد در انها نشود.لازم به ذکر است ،  بانک مرکزی علاوه بر موارد فوق ،  مواردی همچون تناسب توان بازپرداخت وام گیرندگان با اقساط پرداختی و اثار احتمالی طرح بر قیمت مسکن و تعادل در بازار مسکن را نیز مورد توجه قرار می‌دهد.بر این اساس به دلیل وجود برخی نگرانی‌ها در خصوص طرح پیشنهادی فوق‌الاشاره ،  بانک مرکزی از پیشنهاد دهندگان طرح ،  خواستار رفع مشکلات و نگرانی‌های موجود در طرح پیشنهادی شده و این جلسات کماکان ادامه دارد.بدیهی است پس از انجام بررسی‌های دقیق کارشناسی و اطمینان از جوانب اجرایی طرح ،  موارد به نحو مقتضی به اطلاع هموطنان عزیز خواهد رسید. در این بین انتظار می‌رود تا زمان اتمام بررسی‌ها و اتخاذ تصمیمات نهایی از طرح موضوعات مقدماتی و اطلاع رسانی به صورت شتاب زده جدا پرهیز شود.