رییس شورای رقابت با تاکید بر اختیاری بودن ارائه کارت طلایی خودرو به مشتریان هم گفت :  هیچ خودروسازی نمی‌تواند کارت طلایی خودرو را به اجبار به مشتریان بفروشد و انها باید در این زمینه مختار باشند.رضا شیوا در گفت‌وگو با ایسنا ،  در توضیح این موضوع گفت :  خودروسازان داخلی براساس ضوابط و قواعد وزارت صنعت ،  معدن و تجارت باید خودروهای خود را تا 4000 کیلومتر و یا دو سال بعد از فروش ضمانت کنند و هر خودروسازی باید این قانون را رعایت کند. اما با توجه به این که برخی خودروسازان ،  خودروهای خود را به صورت اقساطی در اختیار مشتریان قرار می‌دهند ان‌ها را تا پایان اقساط بیمه بدنه می‌کنند که تا به اتمام رسیدن اقساط ،  خودرو کمترین اسیب را ببیند. اما برخی این خدمات را در قالب کارت طلایی به مشتریان ارائه می‌دادند و مشتری را مجبور به پرداخت مبلغی بابت این کارت می‌کردند. اما این کارت نباید اجباری باشد و باید به صورت اختیاری در اختیار خریدار قرار گیرد ،  چون هیچ الزام قانونی در مورد این موضوع وجود ندارد.وی با رد احتمال افزایش قیمت خودرو ،  تاکید کرد :  بحث افزایش قیمت خودرو دیگر در دستور کار شورای رقابت قرار ندارد و ما با افزایش قیمت تندر 90 هم موافقت نکرده‌ایم. شورا در صورتی با افزایش قیمت‌ها موافقت می‌کند که تولیدکننده خودرو شاهد تورم باشد. اما در غیر این صورت قیمت خودرو افزایشی پیدا نمی‌کند.