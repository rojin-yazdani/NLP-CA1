نماینده مردم قائم‌شهر ،  سوادکوه و جویبار ،  یکی از مشکلات کشاورزان را وجود دلالان و واسطه‌ها خواند و گفت :  این افراد همه زحمت‌های یک فصل کشاورزان را با بهای اندکی خریداری و با قیمتی گزاف به فروش می‌رسانند .     به گزارش خانه ملت ،  سیدعلی ادیانی‌راد گفت :  با پایان برداشت محصولات بحث حضور دلالان در خرید محصولات به یکی از معضلات اصلی مازندران تبدیل می‌شود و این امر در کنار نبود برنامه‌ریزی و امکانات مناسب برای عرضه به روز محصولات کشاورزی موازی کاری‌های مسئولان موجبات نارضایتی کشاورزان را فراهم می‌اورد . نماینده مردم قائمشهر ،  سوادکوه و جویبار در مجلس شورای اسلامی ،  در مورد فروش محصولات کشاورزی به دلالان ،  گفت :  متاسفانه کشاورزان به علت نبود سازمانی مشخص وهمچنین به دلیل بازپس دادن قرض‌ها و سود بانک‌ها ،  مجبورند بیشتر درامد و سود خود را به دلالان بدهند . وی در باره نرخ دلالان برای خرید محصولات ،  افزود :  نرخی که دلالان برای خرید محصولات کشاورزی می‌دهند ،  بسیار ناچیز و ناعادلانه است  . ادیانی‌راد تصریح کرد :  به علت نبود برنامه‌ریزی مناسب حضور دلالان افزایش یافته است و از طریق خرید محصولات کشاورزی در سر مزرعه و فروش ان در بازار سودهای کلانی را کسب می‌کنند که در واقع حق کشاورزان است . وی افزود :  در سال‌های اخیر بروز مشکلات فراوان در حیطه کشاورزی موجب شد تا بعضی از محصولات کشاورزی از قبیل مرکبات و گندم توسط دولت خریداری شود اما نرخ خرید تضمینی نیز نتوانسته مشکلی از مشکلات کشاورزان را حل کند و این نرخ به گونه‌ای تعیین نمی‌شود که با هزینه‌های تمام شده محصولات همخوانی داشته باشد . عضو کمیسیون انرژی در مجلس ،  یاداور شد :  در معامله ،  تولید کننده و مصرف کننده زیان می‌بینند ،  اما واسطه سود می‌برد . با توجه به این که کشاورزی از محورهای اصلی توسعه استان به شمار می‌رود ادامه این روند موجب رکود این بخش شده که در گذشت زمان عواقب ان متوجه تمامی بخش‌های استان می‌شود.