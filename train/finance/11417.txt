مدیران و شرکت‌های گروه کشتیرانی جمهوری اسلامی ایران از لیست تحریم‌ها خارج شدند.به گزارش ایسنا ،  با توافق جامع هسته‌ای میان ایران و کشورهای 1 + 5 که روز گذشته انجام شد مدیران و شرکت‌های گروه کشتیرانی جمهوری اسلامی ایران از لیست تحریم‌ها خارج شدند.بر اساس این گزارش ،  در متن انگلیسی برنامه جامع اقدام مشترک  ( برجام )  نام مدیران ارشد کشتیرانی جمهوری اسلامی ایران همچون محمد حسین داجمر  ،  علی عزتی  ،  قاسم نبی پور  ،  علاالدین سادات رسول  ،  حسن جلیل زاده  ،  منصور اسلامی  ،  محمد هادی پژند  ،  غلامحسین گلپرور  ،  جمشید خلیلی  ،  احمد تفضلی  ،  احمد سرکندی  ،  علیرضا قزل ایاغ و  … . به همراه شرکت‌های گروه کشتیرانی جمهوری اسلامی ایران به چشم می‌خورد که از لیست تحریم‌های یک جانبه امریکا خارج شده اند.لازم به ذکر است که کشتیرانی جمهوری اسلامی ایران و مجموعه شرکت‌های گروه از سپتامبر 2008 تاکنون در 22 نوبت تحت تحریم دفتر کنترل سرمایه‌های خارجی وزارت خزانه داری امریکا  ( OFAC )  قرار گرفت که 20 مورد ان پس از تصویب قطعنامه 1929 و از ابتدای تیرماه 1389بوده است.علاوه بر این از ابتدای سال 1390 تاکنون افک 13 تحریم و دو بخشنامه بر علیه کشتیرانی جمهوری اسلامی ایران صادر و اعمال کرد که در مجموع  ( OFAC )  تا به حال 132 شرکت و 16 نفر از مدیران کشتیرانی را تحریم کرده که بیشترین تعداد در بین سازمان‌ها و ارگانهای تحریم شده در سطح کشور بوده است.