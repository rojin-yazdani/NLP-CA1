جلسه غیر علنی نمایندگان برای بررسی مشکلات دامداران و مسایل شیر خوراکی نتیجه‌ای نداشت. به گزارش خبرنگار پارلمانی ایلنا حمیدرضا حاجی بابایی عضو هیات رییسه مجلس پس از اتمام جلسه غیر علنی در جمع خبرنگاران گفت : با توجه به گفتارهای متفاوت در جلسه غیر علنی امروز به جمع‌بندی نرسیدیم و تصمیم‌گیری نهایی برای حل مشکل دامداران به هفته‌ی اینده موکول شد. جلسه غیر علنی امروز مجلس با حضور وزرای صنایع ،  جهاد کشاورزی و بازرگانی رگزارش شد. حاجی بابایی با اشاره به علت برگزاری جلسه غیرعلنی امروز توضیح داد :  با توجه به مشکلاتی که در روزهای اخیر برای دامداران کشور پیش امده و شیری که توسط انها تولید می‌شود و از سوی صاحبان صنایع لبنی خریداری نمی‌شود و اعتراضات انها به این موضوع قرار بر این شد که با حضور وزرای مربوطه این موضوع در جمع نمایندگان ملت بررسی می‌شود. وی گفت : دو روز گذشته کمیسیون کشاورزی با حضور وزرای صنایع ،  جهادکشاورزی و بازرگانی ،  گفت :  بعد از ان جلسه به این نتیجه رسیدند که طی یک جلسه غیرعلنی این موضوع مورد بحث و بررسی قرار گیرد. عضو هیات رییسه مجلس ،  با اشاره به سخنان وزیر جهاد کشاورزی در جلسه امروز ،  گفت :  وزیر مربوطه نتیجه گزارشات خود را در این زمینه ارایه کرد و ایده ایشان این بود که در طول مدتی که طی شده ،  صاحبان صنایع لبنی سعی کردند شیر را از دامداران خریداری نکنند تا فشاری بر انها وارد شود و این قضیه موجب کاهش قیمت شیر شده است. عضو هیات رییسه مجلس ،  رعایت نشدن تعرفه قانونی شیر خشک را یکی از عوامل ایجاد این مشکلات عنوان کرد و گفت :  با توجه به اینکه در این جلسه گفتارها بسیار متفاوت بود و امکان یک جمع‌بندی در صحن مجلس امکان‌پذیر نبود ،  قرار شد که هفته اینده جلسه‌ای با حضور اعضای کمیسیون‌های کشاورزی ،  صنایع و معادن و اقتصادی و وزرای صنایع ،  بازرگانی و جهاد کشاورزی تشکیل شود و در انجا پیشنهادات مختلف برای این‌که به سمتی پیش رویم که هم مصرف‌کنندگان شیر و هم تولیدکنندگان ان و هم صنایع تبدیلی کشور از یک نظم و تعادلی برخوردار باشند مطرح شود تا تصمیم نهایی بر اساس این پیشنهادات برای اجرا اتخاذ و اعلام گردد. وی همچنین با اشاره به نظر وزیر صنایع و بازرگانی در این باره افزود :  این دو وزیر معتقد بودند با توجه به این‌که ما افزایش نهاده‌هایی نظیر علوفه را نداشتیم و هیچ مورد افزایش قیمت دیگری را هم نداشتیم دلیلی برای افزایش قیمت شیر وجود ندارد. حاجی بابایی بحث واردات شیر خشک را یکی از اعتراضات مطرح شده در این جلسه عنوان کرد و گفت :  شش هزار تن شیر خشک در سال 87 وارد شده است و البته در داخل کشور نیز ،  تولید شیر خشک داریم ؛  لذا با توجه به این‌که قیمت جهانی شیر خشک کاهش یافته است ،  قطعا ورود شیر خشک به داخل کشور باعث شده است که شیر خام کمتر خریداری شود که البته وزیر بازرگانی معتقد بود که این مساله قابل توجه نیست ،  اما کمیسیون کشاورزی بر این اعتقاد بود که یکی از پارامترهای بسیار مهم در نخریدن شیر از دامداران صاحبان صنایع لبنی هستند.