نخستین یارانه نقدی گام دوم هدفمندی یارانه‌ها و چهل و یکمین دور از پرداخت یارانه‌ها از ابتدا تا کنون بامداد امروز سه‌شنبه واریز و قابل برداشت شد.به گزارش ایسنا ،  دولت در سال جاری دومین یارانه 45 هزار و 500 تومانی را طبق روال هر ماه ،  بیست و دوم اردیبهشت به حساب سرپرستان خانوار واریز کرد. البته با این توضیح که در این مرحله بخشی از سرپرستان خانوار به صورت داوطلبانه از دریافت یارانه انصراف داده بودند.دولت از 20 فروردین امسال به مدت 10 روز از کلیه متقاضیان دریافت یارانه نقدی خواست که برای دریافت یارانه ثبت نام کنند و در پایان ثبت نام نیز اعلام شد که حدود دو میلیون و 400 هزار سرپرست خانوار از دریافت یارانه انصراف داده‌اند. دولت هشدار داده بود که متقاضیان اطلاعات صحیح بدهند زیرا در غیر این صورت انها را جریمه خواهد کرد.حتی طیب نیا ،  وزیر اقتصاد اعلام کرده بود دولت10 میلیون نفر از ثروتمندان را شناسایی کرده و به این افراد حتی در صورت ثبت نام نیز یارانه‌ای تعلق نخواهد گرفت.اما با نزدیک شدن به زمان پرداخت یارانه اردیبهشت ماه دولت اعلام کرد که فعلا به تمام کسانی که ثبت نام کرده‌اند یارانه می‌دهد و هرگونه حذف و یا جرح و تعدیل به ماههای اینده موکول خواهد شد.به این ترتیب تمام سرپرستان خانواری که جزو 73 میلیون ثبت نام کننده بودند ،  طبق روال هر ماه به ازای هر نفر 45 هزار و 500 تومان یارانه دریافت کردند که مجموع ان به 3400 میلیارد تومان می‌رسد.