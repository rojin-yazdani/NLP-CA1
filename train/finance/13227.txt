عضو کمیسیون بهداشت و درمان مجلس٬ با انتقاد از نظارت ضعیف دستگاه‌های اجرایی بر واردات تجهیزات و محصولات پزشکی٬ گفت :  متاسفانه انچه برای ما مشکل ایجاد می‌کند تحریم نیست ،  بلکه سو استفاده‌های برخی از واردکنندگان است.علی‌اصغر حسنی در گفت‌وگو با خانه ملت٬ با انتقاد از نظارت ضعیف دستگاه‌های اجرایی بر واردات تجهیزات و محصولات پزشکی٬ افزود :  متاسفانه دلال‌ها و سودجویان در قالب شرکت‌های واردکننده اقدام به واردات محصولات پزشکی با ارز دولتی  ( 1200 )  می‌کنند از ان طرف همان محصولات را با نرخ ازاد  (  1800 به بالا )  به فروش می‌رسانند.نماینده مردم لارستان و بخش خنج در مجلس شورای اسلامی٬ با بیان این که هم‌اکنون دلال‌ها هم‌اکنون در همه زمینه‌ها اقدام به واردات می‌کنند٬ گفت :  افزایش این اقدامات تنها به‌علت کاهش نظارت و بی‌توجهی مسئولان است.وی با تاکید بر این که افزایش واردات بی‌رویه و غیرکارشناسی نتیجه‌ای جز فشار بر مردم ندارد٬ یاداور شد :  به طور حتم مردم کشور بیشترین ضربه را از این‌گونه اقدامات می‌خورند.این نماینده مجلس هشتم٬ با اشاره به راهکارهایی برای پیشگیری از اثرگذاری تحریم بر روی هزینه و قیمت تجهیزات پزشکی٬ افزود :  متاسفانه انچه برای ما مشکل ایجاد کرد تحریم نیست٬ بلکه سو استفاده‌های برخی واردکنندگان است.حسنی با اعلام این که کشور هم‌اکنون در حوزه تجهیزات پزشکی در وضعیت بحرانی قرار دارد٬ تصریح کرد :  دولت باید با اتخاذ تدابیر هوشمندانه از واردات اقلام ضروری از سوی دلال‌ها جلوگیری و خود این کار را در دست گیرد.عضو کمیسیون بهداشت و درمان مجلس هشتم٬ با بیان این که متاسفانه اصل 44 قانون اساسی در حوزه پزشکی دچار انحراف شده است٬ گفت :  بر اساس این قانون تمام وظایف اقتصادی باید به بخش خصوصی محول شود اما هم‌اکنون شاهد هستیم که دلال‌ها با استناد به این قانون بخشی از واردات کشور را در دست گرفته‌اند.