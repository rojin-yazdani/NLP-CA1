مجلس شورای اسلامی با لایحه موافقتنامه تشویق و حمایت متقابل از سرمایه گذاری بین دولت جمهوری اسلامی ایران و دولت جمهوری سوسیالیستی ویتنام موافقت کرد. به گزارش مهر نمایندگان مجلس شورای اسلامی در جلسه علنی روز چهارشنبه بررسی لایحه موافقتنامه تشویق و حمایت متقابل از سرمایه گذاری بین دولت جمهوری اسلامی ایران و دولت جمهوری سوسیالیستی ویتنام را در دستور کار داشتند .بر اساس ماده واحده این لایحه موافقتنامه تشویق و حمایت متقابل از سرمایه گذاری بین دولت جمهوری اسلامی ایران و دولت جمهوری سوسیالیستی ویتنام تصویب و اجازه مبادله اسناد ان داده می‌شود .نمایندگان مجلس با 140 رای موافق ،  7 رای مخالف و 10 رای ممتنع از 194 نماینده حاضر با این لایحه موافقت کردند .این لایحه که اولین لایحه موافقتنامه بین ایران و ویتنام است از سوی رئیس جمهور  ،  وزیر اموراقتصاد و دارایی و متکی وزیر سابق خارجه به امضا رسیده است.