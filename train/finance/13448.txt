رئیس شورای شهر تهران از لغو مجوزهایی که به استناد انها متخلفان ساختمانی امکان دور زدن قوانین را پیدا می‌کنند خبر داد و افزود :  نوع نظارت شورای شهر چهارم تحمیل فشار بر طبقات پایین و خرد نبوده و به سراغ دانه درشت‌ها رفته‌ایم. علت ان هم فضای باز است که افراد در ان حس می‌کنند می‌توانند حرف خود را بزنند و مجموعه مدیریت شهری پشتیبان ان است.به گزارش دنیای اقتصاد ،  احمدمسجد جامعی رئیس شورای شهر با تشریح روند نظارتی شورای شهر چهارم اظهار کرد :  نظارت کاملا اگاهانه بر اشخاص و پروژه‌هایی داریم که با عقبه‌های اجتماعی ،  اقتصادی ،  سیاسی و با ثروت و قدرت کار می‌کنند. بعضی از پروژه‌هایی که ادم‌ها و تشکیلات قدرتمند پشت انها بودند ،  لغو و تعطیل شد و برای مثال در برخی مناطق شهر ساخت و ساز به کلی دارد تعطیل می‌شود.او تاکید کرد :  برای ما نهادها و اقازاده‌ها هیچ اهمیتی ندارند و اگر به هر تخلفی از اقازاده‌ها برخوردید ،  اسناد ان را به ما بدهید و من شخصا پیگیری می‌کنم ،  زیرا ما پایبند تعهد به مردم هستیم.او ادامه داد :  البته پیگیری هیچ‌یک از موارد تحت تاثیر فضای سیاسی و جنجالی نبوده چون شورا به دنبال جنجال نیست.