نایب رئیس کمیسیون کشاورزی اب و منابع طبیعی در مجلس گفت : سه شنبه هفته جاری اعضای کمیسیون کشاورزی میزبان مجید نامجو وزیر نیرو خواهند بود که در این جلسه 9 نفر از نمایندگان در قالب 15 سوال مسائل و مشکلات منطقه‌ای خود را با وی در میان خواهند گذاشت.کاظم فرهمند نماینده مردم مهریز ،  بافق ،  ابرکوه و خاتم در مجلس شورای اسلامی در تشریح جلسه هفتگی کمیسیون کشاورزی اب و منابع طبیعی به باشگاه خبرنگاران گفت : روز یکشنبه 17 مهر اعضای کمیسیون جزئیات طرح مجلس برای انتزاع اختیارات بخش کشاورزی از وزارت صنعت ،  معدن و تجارت را بررسی خواهند کرد.وی درمورد جزئیات این طرح افزود : با توجه به اینکه بخش‌هایی از فعالیت‌های وزارت جهاد کشاورزی در اختیار وزارت صنعت ،  معدن ،  و تجارت است و اغلب تشکیلاتی را مانند واردات بی رویه محصولات کشاورزی و وقفه‌هایی در صادرات برای تولید کنندگان به وجود می‌اورد بنابراین بهتر است که به وزارت جهاد کشاورزی سپرده شود.فرهمند در ادامه به دستور جلسه کمیسیون روز سه شنبه 19 مهر اشاره کرد و اظهار داشت : سه شنبه کمیسیون کشاورزی اب و منابع طبیعی مجلس شورای اسلامی میزبان مجید نامجو وزیر نیرو خواهد بود ، تا وی دراین جلسه که 9 نفر از نمایندگان از جمله مصطفی مطور زاده نماینده مردم خرمشهر ، سید عماد حسینی نماینده مردم قروه ،  موسی الرضا ثروتی نماینده مردم بجنورد  ، جاجرم ماله و سملقان یعقوب جدگال نماینده مردم چابهار ،  کنارک و نیکشهر ،  عبدالرضا مرادی نماینده مردم ممسنی ، محمد مهدی افشاری نماینده مردم داراب و زرین دشت ،  جلال محمود زاده نماینده مردم مهاباد ،  اقبال محمدی نماینده مردم مریوان و علی اکبرلو حیا نماینده مردم یزد و صدوق در قالب 15 سوال مسائل و مشکلات منطقه‌ای خود را مطرح می‌کنندکه وزیر نیرو پاسخگوی انها خواهد بود.