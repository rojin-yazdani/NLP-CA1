نماینده مردم بوشهر و گناوه در مجلس شورای اسلامی در خصوص اخرین پیگیری‌های حوزه انتخابی خود گفت :  با توجه به اهمیت مجتمع فولاد بوشهر که می‌تواند زمینه اشتغال و رونق اقتصادی در بوشهر را فراهم نماید ،  پس از پیگیری‌های مداوم بخش خصوصی مجتمع فولاد بوشهر از هفته گذشته عملیات اجرایی ان شروع شد . غلامعلی میگلی‌نژاد نماینده بوشهر و گناوه در مجلس شورای اسلامی در گفتگو با صدای بوشهر گفت :  امید است با همکاری وزارتخانه‌های مرتبط با سرمایه‌گذار باقری ،  شاهد سرعت بخشیدن به این مجتمع باشیم و بر خود لازم می‌دانم که از باقری به لحاظ پشتکار ایشان تشکر نمایم .وی با اشاره به اینکه صید و صیادی در استان بوشهر از جایگاه بسیار بالا و پراهمیتی برخوردار بوده و از قدیم‌الایام صید و صیادی در استان بوشهر زمینه اشتغال و پرورش ابزیان در کشور به دلیل طولانی بودن ساحل استان که بالغ بر هفتصد کیلومتر می‌باشد ،  گفت :  اکثر ساحل‌نشینان استان بوشهر به شغل شریف صیادی مشغول می‌باشند اما در یکی از نقاط بوشهر به نام جفره مائینی ،  اسکله با تجمع گل ولای در بستر اسکله ،  رفت و امد شناورهای صیادی را با مشکل مواجه کرده است .عضو کمیسیون انرژی در مجلس گفت :  در همین راستا پس از پیگیری‌هایی که در سازمان شیلات صورت گرفت ،  شیلات موافقت نمود طراحی مجدد صورت پذیرفته و در اخرین گزارشی که از طرف معاون وزیر جهاد کشاورزی و مدیرعامل شیلات کشور داده شد ،  در شیلات کشور در سال جاری طرح به مناقصه گذاشته خواهد شد. برای اجرا و با توجه به تخصیص اعتبار داده شده ،  عملیات اجرایی اسکله دومنظوره تفریحی  -  صیادی شروع به کار می‌کند .میگلی‌نژاد تصریح کرد :  یکی از مشکلات دیگری که در سطح استان وجود داشته است ،  مشکل ایاب وذهاب ساکنان خارک بود که با توجه به طرح سؤال ،  وزیر راه قول مساعد دادند که تا زمان تامین شناور مسافربری جابه‌جایی کارکنان وزارت نفت و مردم جزیره خارک از طریق هوایی بین خارک و بوشهر صورت گیرد و در کمیسیون عمران ،  مصوب شد که پس از تعطیلات‌تابستانی مجلس در اولین هفته نشست مشترکی بین وزیر راه و ترابری ،  نفت و بازرگانی و اعضای کمیسیون عمران و اینجانب جهت هماهنگی به منظور تامین شناور صورت گیرد .نماینده مردم بوشهر و گناوه تصریح کرد :  با توجه به اهمیت اب و برق به منظور نیازهای اولیه توسعه استان هفته گذشته وزیر نیرو با هیات همراه جهت بازدید از روند توسعه اب و برق و همچنین بازدید از نیروگاه اتمی بوشهر وارد استان شدند و به مدت دو روز مقررگردید که از پروژه‌های وزارت نیرو بازدید و توصیه‌های لازم در جهت به روز کردن زیرساخت‌های اب و برق استان داشته باشند .میگلی‌نژاد همچنین با اشاره به سیاست‌های دولت مبنی بر انتقال مراکز عملیاتی به استان بوشهر گفت :  نشستی در استانداری تشکیل شد و اخرین وضعیت پیگیری سازمان‌های مرتبط در استان گزارش داده شد و اعلام امادگی نمودیم که نمایندگان استان اماده هر نوع همکاری در جهت انتقال سازمان‌ها به استان بوشهر هستند.