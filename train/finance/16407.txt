گمرک ایران ضوابط ورود و صدور مصنوعات طلا و نقره و زیور الات همراه مسافر را جهت مصارف غیر تجاری اعلام کرد.به گزارش باشگاه خبرنگاران ،  بر اساس این بخشنامه ورود زیور الات ساخته شده از طلا و نقزه و پلاتین همراه مسافر از قبیل گردنبند  ، دستبند و گوشواره و انگشتر و النگو برای مصارف شخصی و در مجموع تا میزان 150 گرم مجاز بوده و مازاد ان منوط به کسب مجوز از بانک مرکزی جمهوری اسلامی است.همچنین خروج زیورالات شخصی همراه مسافر از انواع مصنوعات طلا ،  نقره و پلاتین در مجموع حداکثر تا میزان 150 گرم مجاز خواهد بود. چنانچه زیورالات مورد بحث مزین به سنگهای گرانبها از قبیل الماس ،  زمرد ،  یاقوت و نظایر ان باشد نباید وزن نگین منصوب به انها در مجموع از یک قیراط تجاوز کند.ضمن اینکه خروج ظروف و مصنوعات نقره  ( به جز زیورالات )  توسط مسافر حداکثر تا میزان سه کیلوگرم مجاز است مشروط به اینکه اشیا مذکور در زمره اثار فرهنگی و تاریخی محسوب نشود.