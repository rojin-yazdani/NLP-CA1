وزیر مسکن و شهرسازی گفت :  حل مشکل مسکن کشور در برنامه کاری وزارت مسکن است ؛  بنابراین تلاش می‌کنیم که تا سال 92 مشکل مسکن حل شود.علی نیکزاد در گفت‌وگو با خبرگزاری فارس افزود :  برای پاسخگویی به کمبود و کسری یک و نیم میلیونی مسکن از سال گذشته عملیات ساخت مسکن و بهسازی دو میلیون و 600 هزار مسکن در سراسر کشور اغاز شده است.وی ادامه داد :  همان‌طور که در سخنرانی رئیس جمهور مشاهده کردید ،  ایشان دستور به حل مشکل مسکن در کشور دادند که همین موضوع در دستور کار ما قرار گرفت تا تلاش کنیم تا سال 92 مشکل مسکن را حل کنیم. وی اضافه کرد :  تامین مسکن و ایجاد اشتغال برای جوانان به عنوان دغدغه اصلی دولت شمرده می‌شود ؛  بنابراین عمده متقاضیان واجد شرایط طرح مسکن مهر را جوانان تشکیل می‌دهند و ما تمام تلاش خود را برای صاحبخانه کردن متقاضیان ثبت نام کرده به کار بسته‌ایم.*تلاش برای ارام‌کردن بازار اجاره‌بهاوزیر مسکن و شهرسازی در پاسخ به این سؤال که با توجه به نزدیک شدن به فصل نقل و انتقال مسکن ایا اجاره‌بها تغییری خواهد کرد ،  اظهار داشت :  همه‌ساله از اواخر خرداد ماه تا اخر شهریور ماه زمان نقل و انتقال مستاجران و حتی خرید و فروش است ؛  بنابراین سعی دولت این است که با اتخاذ سیاست‌های مناسب و افتتاح پروژه‌ها بازار اجاره‌بها را ارام کند.نیکزاد گفت :  پرداخت 14هزار میلیارد تومان تسهیلات قرض‌الحسنه برای ساخت‌وساز واحدهای مسکونی مهر در هیچ‌جای تاریخ نظام بانکی کشور سابقه ندارد.