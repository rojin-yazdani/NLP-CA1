قائم مقام وزیر راه و شهرسازی با بیان این‌که در ساخت و ساز مسکن مهر شهر پردیس تخلفاتی روی داده است ،  گفت :  در شرکت عمران پردیس اتفاق عجیبی روی داده به‌طوری که واحدهای مسکن مهر با زیربنای 148 متر ساخته شده است.احمد اصغری مهرابادی در گفت‌وگو با تسنیم با یاداوری این‌که نخستین افتتاح مسکن مهر در زاهدان با اورده 4 میلیون تومانی متقاضیان انجام شد ،  اظهار کرد :  افتتاح دوم در قائن خراسان جنوبی نیز با اورده 4 میلیونی و در استان سمنان با اورده 5 میلیون و 200 هزار تومانی 10 هزار واحد تحویل متقاضیان مسکن مهر شد.وی با یاداوری این‌که شرکت عمران پرند قیمت نهایی واحدهای مسکن مهر را اردیبهشت امسال اعلام کرد ،  افزود :  در شرکت عمران پردیس اتفاق عجیبی روی داده به‌طوری که واحدهای مسکن مهر با زیربنای 148 متر ساخته شده است.وی با بیان این‌که 148 متر یعنی این‌که دو  - واحد -  مسکن مهر ساخته شده در پاسخ به این پرسش که یعنی در این زمینه تخلفی صورت گرفته است ،  افزود :  بله ،  تخلف صورت گرفته است. واحدهای مسکن مهر باید 75 متری باشند.قائم مقام وزیر راه و شهرسازی با بین این‌که زیربنای برخی واحدهای مسکن مهر پریس بزرگ است ،  تاکید کرد :  بعضی از متقاضیان مسکن مهر به قیمت واحدها معترضند که چرا مثلا باید 10 میلیون تومان بیشتر  - نسبت به سایر پروژه‌ها -  پرداخت کنیم اما وقتی به این اعتراض رسیدگی کرده و ریز جزئیات واحد را بررسی می‌کنیم متوجه می‌شویم که واحد  - شخص معترض -  بالای 100 متر است.