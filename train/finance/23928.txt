رئیس اتحادیه بنکداران مواد غذایی از توزیع برنج ارژانتینی در سراسر کشور با قیمت 1900 تومان در هر کیلوگرم برای مصرف کننده خبر داد.قاسمعلی حسنی در مصاحبه اختصاصی با واحد مرکزی خبر گفت :  بر اساس سیاست‌های کلی دولت و واگذاری بخشی از اختیارات به اتحادیه کشوری بنکداران ،  این برنج باکیفیت به منظور حمایت از اقشار اسیب پذیر و کم درامد از امروز توزیع شده است.حسنی با اشاره به اینکه سقف خرید برای هر خریدار حداکثر 50 کیلوگرم است  ،  افزود :  مهمترین هدف دولت از توزیع برنج ارزان ارژانتینی شکستن قیمت کاذب برنج خارجی در بازارهای داخلی است.رئیس اتحادیه بنکداران مواد غذایی با اشاره به ورودی بار سنگین برنج از بنادر کشورهای مختلف به بندرهای کشورمان گفت :  توزیع برنج ارزان قیمت ارژانتینی  ،  نامحدود است.