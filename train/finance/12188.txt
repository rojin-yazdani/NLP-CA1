وزیرارتباطات و فناوری اطلاعات گفت :  خدمات ارائه شده با تعداد کاربران اینترنت در کشور و پهنای باند همخوانی دارد. به گزارش ایلنا ، محمد سلیمانی در پاسخ به سؤالی مبنی بر اینکه ایا پهنای باند اینترنت در کشور پاسخگوی نیاز کاربران اینترنت است ،  اظهار داشت :  این سؤال خوبی نیست ،  مثل این است که من از شما بپرسم حقوق شما چقدر است ?  ممکن است بگویید یک رقم و من بگویم ایا این رقم کافی است ?  وی اضافه کرد :  پهنای باند اینترنت که دارای سقف نیست و هرکس که بخواهد و نیاز داشته باشد ،  می‌تواند از این امکان بهره بگیرد. وزیر ارتباطات و فناوری اطلاعات با بیان اینکه پهنای باند اینترنت در کشور جوابگوی نیاز تمام کاربران اینترنت در کشور است ،  خاطرنشان کرد :  برای افزایش پهنای باند از میزان موجود باید تقاضا تحریک شود یا به عبارتی تقاضاهای موجود باید بیشتر شود .سلیمانی در پاسخ به این سؤال که در حال حاضر کاربران اینترنت در کشور با مشکل ترافیک و سرعت پایین اینترنت روبرو هستند ؛  ایا این به معنای تحریک تقاضا نیست ، گفت :  امروز عرضه و تقاضا در خدمات اینترنت برابر است و هر تقاضایی که تاکنون به ISPها رسیده ،  پاسخ داده شده است .وی در ادامه گفت :  برای افزایش پهنای باند اینترنت بهتر است بروید تقاضا را تحریک کنید ،  انگاه اگر تقاضا بیشتر شد و مشکلی در ایجاد تقاضای موجود بوجود امد ،  این مشکل را به ما اعلام کنید .وزیر ارتباطات و فناوری اطلاعات در خصوص کاهش تعرفه خدمات تلفن همراه نیز گفت :  تصمیم‌گیری برای کاهش تعرفه‌ها به عهده مجلس است .وی در پاسخ به سؤال دیگری در خصوص دلیل اجرایی نشدن یکی از وعده‌های دولت نهم مبنی بر راه‌اندازی شهرالکترونیک در برخی از نقاط کشور عنوان کرد :  تا امروز چنین موضوعی را نشنیدم .وی افزود :  در دولت هم تاکنون راه‌اندازی شهر الکترونیک مطرح نبوده است ،  البته اگر منظور ارائه خدمات الکترونیک به مردم است که در این رابطه زیرساخت‌ها فراهم شده و ما هم اعلام کردیم که دستگاه‌های تجاری ،  بانکی و خدماتی هر نیازی دارند ،  می‌توانند به زبان فنی مطرح کنند و مطمئن باشند در زمان کوتاهی با توافق نامه‌ای که با انها بسته می‌شود نیاز انها برطرف خواهد شد.