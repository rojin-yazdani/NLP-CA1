سال اینده با چرخش نقدینگی به سمت مسکن اغاز می‌شود و این بازار را تا یکی  -  دو سال شارژ می‌کند.ˈعباس زینعلیˈ در گفت وگو با ایسنا ،  اظهار کرد :  وضعیت بازار مسکن در سال اینده رو به بهبود می‌رود و ممکن است درصد کمی به قیمت مسکن افزوده شود.وی افزود :  به نظر می‌رسد بازار مسکن در سال اینده نسبت به امسال که با رکود خرید و فروش همراه بود بهتر شود ،  به گونه‌ای که از پایان بهار به بعد بازار خوبی پیش بینی می‌شود.زینعلی ضمن ابراز خوش بینی نسبت به بازار نیمه دوم سال اینده گفت :  تغییر و تحول مناسبی هم در رونق ساخت وساز و هم در رونق معاملات مسکن ایجاد می‌شود.به گفته این کارشناس اقتصاد مسکن ،  انباشتگی موجود مسکن که امسال ایجاد و منجر به متوقف شدن برخی پروژه‌ها شده بود در سال اینده پایان می‌یابد و برخی واحد‌های مسکونی راکد به چرخه این بازار بر می‌گردند.وی گفت :  سال اینده با چرخش نقدینگی به سمت مسکن اغاز می‌شود و این بازار را تا یکی  - دو سال شارژ می‌کند.زینعلی با بیان این که عادت داریم همواره به موضوعات مختلف به صورت بدبینانه نگاه کنیم ،  افزود :  نمی‌خواهیم به بازار مسکن در سال اینده بدبینانه نگاه شود چرا که به نظر می‌رسد وضعیت بازار مسکن در خرداد سال اینده نسبت به اسفند امسال رو به بهبود باشد.این کارشناس اقتصاد مسکن به افزایش پروانه‌های صادره مسکن در سال جاری اشاره کرد و گفت :  یکی از عوامل رونق بازار مسکن ایجاد انباشتگی میان ساخت وساز‌ها بود که در سال اینده عرضه مسکن افزایش می‌یابد و بازار به صورت طبیعی با حجم قابل توجهی از سرمایه گذاران روبه رو می‌شود.وی با اشاره به تغییر و تحولات در اوضاع سیاسی کشور و مذاکرات ژنو اظهار کرد :  احتمال تغییر در بازار ارز در سال اینده وجود دارد و در صورتی که این مذاکرات مثبت باشد ،  تاثیری بر بازار مسکن خواهد گذاشت.زینعلی درباره تصمیمات دولت برای بازار مسکن از جمله افزایش میزان تسهیلات از سوی بانک‌های عامل و طرح‌های اقتصادی افزود :  این طرح‌ها در کوتاه مدت پاسخگو نخواهد بود اما افزایش تسهیلات مسکن می‌تواند در بلند مدت اثرات مثبتی داشته باشد.این کارشناس اقتصاد مسکن در پیشنهاد خود برای بازار مسکن سال اینده افزایش تسهیلات خرید را عنوان کرد و گفت :  در صورت ارائه تسهیلات خرید متقاضیان قدرت مدیریت بیشتری برای خرید یک واحد مسکونی را دارد و تجربه ثابت کرده عرضه کنندگان مسکن کمتر از تسهیلات ساخت بهره بردند و این تسهیلات در بازار‌های دیگر هزینه شده است.وی افزود :  بهتر است افزایش تسهیلات مسکن حداقل 50 درصد از هزینه یک واحد مسکونی را پوشش دهد و بازپرداخت این وام‌ها نیز حداکثر 11 درصد باشد.