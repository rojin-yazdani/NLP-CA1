معاون بازاریابی و فروش داخلی گروه خودروسازی سایپا ضمن عذر خواهی از تاخیر به وجود امده در تحویل بعضی از محصولات این گروه تاکید کرد که تلاش خواهیم کرد تا پایان تیر ماه اکثر تعهدات ایجاد شده را پاسخ و خودروهای ثبت نامی را به مشتریان تحویل دهیم. به گزارش مهر ،  رضا تقی زاده ،  معاون بازاریابی و فروش داخلی گروه خودروسازی سایپا گفت :  عدم تحویل به موقع محصولات به مشتریان باعث ایجاد نارضایتی در بین مشتریان شده و از طرف دیگر این تاخیر‌ها باعث ضرر و زیان مالی نیز برای گروه سایپا شده است که ضمن عذر خواهی از تک تک مشتریان و نمایندگان فروش از تاخیر بوجود امده در تحویل محصولات  ،  در تلاشیم تا با تمام توان این مشکل را برطرف کنیم.تقی زاده افزود :  تعدادی از تعهدات به دلیل کمبود یک یا چند قطعه منتظر تکمیل و ورود به بازار می‌باشد که به محض تکمیل تا اخر تیر ماه به مشتریان تحویل خواهد شد ضمن اینکه برنامه ریزی تولید محصول در گروه سایپا بازنگری و سعی شده بر اساس خواست و نیاز بازار تولید انجام شود .وی در خصوص خودروهای گروه چانگان تصریح کرد :  محصولات این گروه به جهت زیبایی ،  کیفیت و میزان مصرف سوخت مورد پسند مردم قرار گرفته و فروش این خودروها با استقبال خوبی هم روبرو شد ولی متاسفانه شماره گذاری خودروهای گروه چانگان (  Cs35 و Eado )  به دلیل مضایق دسترسی به تامین گواهی اسقاط به تعویق افتاد.معاون بازاریابی و فروش داخلی گروه خودروسازی سایپا گفت :  در این زمینه در ابتدا تصور شد که از گواهی اسقاط خودروهای سال 85 و بعد از ان می‌توان استفاده نمود که اینچنین نبود و مشکلاتی ایجاد شد ولی خوشبختانه با هماهنگی که با ستاد حمل و نقل سوخت انجام شده به میزان نیاز گواهی اسقاط تامین شده و امروز 350 دستگاه از خودروهای گروه چانگان شماره گذاری خواهد شد و بقیه ان نیز حد اکثر تا روز چهار شنبه هفته جاری شماره گذاری و تحویل مشتریان خواهد شد.وی در خصوص محصولات گروه رنو تصریح کرد :  تولید انواع تندر 90 به دلیل عدم دریافت وجه قطعات منفصله از سوی شرکت رنو پارس با افت چشم گیری در ماه‌های بهمن و اسفند سال گذشته روبرو شد که با توافق انجام شده با شرکت رنو پارس موفق شدیم تعداد زیادی از این تعهدات را پاسخ دهیم به طوری که تا پایان ماه اینده تمامی تعهدات خودرو پارس تندر به مشتریان تحویل خواهد شد و تا پایان مرداد ماه نیز تعهدات خودرو تندر 90 انجام خواهد شد.تقی زاده در خصوص محصولات گروه برلیانس افزود :  پاسخ مصرف کنندگان به این خودرو بسیار مثبت بوده چرا که این خودرو بسیار زیبا و با کیفیت است و به لحاظ ایمنی نیز شرایط بسیار مناسبی دارد و خوشبختانه تحویل این خودروها از اردیبهشت ماه سال جاری شروع شده است و با توجه به برنامه ریزی خوبی که در شرکت پارس خودرو انجام شده تولید و تحویل این خودروها به موقع بوده است.معاون بازاریابی و فروش داخلی گروه خودروسازی سایپا در خصوص خودروهای سایپا 111 و تیبا 2 نیز گفت :  تعدادی از خودروهای تولیدی گروه پراید و تیبا منتظر تامین قطعه جهت تکمیل شدن است و حداکثر ظرف 20 روز اتی و به محض تکمیل شدن وارد بازار خواهد شد.وی در خصوص خودرو سراتو نیز گفت :  این خودرو به دلیل مناسب بودن قیمت و اینکه تنها خودرو کره‌ای تولید داخل است به شدت مورد استقبال سازمانها ،  نهادها و مصرف کنندگان بازار قرار گرفته و چون انواع هزنیه‌های مربوط به واردات خودروهای خارجی ازجمله گواهی اسقاط برای ان پرداخت نشده لذا قیمت ان بسیار مناسب است و خوشبختانه با برنامه ریزی خوبی که صورت گرفته تمام تعهدات ان سر موعد به مشتریان واگذار شده است.تقی زاده محصول سایپا 151 را خودرو تجاری مناسبی دانست و افزود :  این خودرو به دلیل کاربری مناسب و متفاوتی که دارد جای خودش را در بین سایر رقبا باز کرده و هم اکنون با توجه به غیر استاندارد بودن انواع وانت و توقف خطوط تولیدشان در این رنج قیمتی یکه تاز بازار خودروهای تجاری است و نیاز بازار برای این خودرو بیش از تولید ان است و با برنامه ریزی در ماه‌های اینده در صدد افزایش ظرفیت تولید این خودرو هستیم.وی در پایان گفت :  در سه ماه ابتدایی امسال به دلیل کمبود منابع لیزینگی در ایجاد تعهدات جدید تنگناهایی وجود داشت که با تغییر مدیریت عامل و بهره گیری از سوابق ایشان ،  مذاکرات مفیدی با شرکت‌های لیزینگ در دست افدام است که به زودی ثمرات ان در اعلام روش‌های جدید فروش معرفی خواهد شد.