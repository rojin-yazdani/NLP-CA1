مؤید حسینی صدر با بیان اینکه اقدام دولت در تخصیص ارز مبادلاتی به خودروسازان مفید بوده است ،  گفت :  خبر دقیق داریم که قیمت خودرو به زودی 10درصد ارزان خواهد شد. مؤید حسینی صدر نماینده مردم خوی و عضو کمیسیون صنایع مجلس شورای اسلامی در گفت‌وگو با خبرگزاری فارس با اشاره جلسه روز گذشته رئیس‌جمهور با مدیران وزارت صنایع و تخصیص ارز مبادلاتی برای خودروسازان ،  گفت :  این اقدام دولت برای کنترل قیمت خودرو بسیار مناسب بود.وی با بیان اینکه افزایش بی‌رویه قیمت خودرو اعتراض عمومی را به دنبال داشته است ،  تصریح کرد :  رئیس جمهور دیروز با مدیران وزارت صنایع تشکیل جلسه داد و یکی از مباحثی که در این جلسه مطرح شد ،  تلاش برای کاهش قیمت خودرو بود.حسینی‌صدر با بیان اینکه مجلس از اقدام دولت برای تخصیص ارز مبادلاتی برای خودروسازان استقبال می‌کند ،  افزود :  باید تاکید کنیم که سازندگان خودروهای چون ،  پراید ،  سمند ،  پژو405 و پرشیا وابستگی ارزی ندارد و دیگر خودروها نیز وابستگی کمی به ارز دارند.خودروسازها پراید سمند پژو 405 و پرشیا وابستگی ارزی ندارند.حسینی‌صدر در عین حال گفت :  بنده خبر دقیق دارم که قیمت خودرو به زودی 10درصد کاهش خواهد یافت و در مقابل قیمت خودرو در بازار ازاد نیز کاهش قیمت خواهد داشت.وی با بیان اینکه تلاش رئیس‌جمهور برای کاهش قیمت خودرو نشان می‌دهند که دولت پیام اعتراضی جامعه درباره افزایش قیمت خودرو را دریافته است ،  افزود :  از دولت می‌خواهیم برای کنترل بازار خودرو تمام تلاش خود را به کار بگیرد.