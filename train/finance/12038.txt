رییس جمهور در حکمی مهدی حسین‌نژاد را بعنوان عضو هیات مدیره و مدیر عامل صندوق مرکزی اشتغال ،  ازدواج و مسکن مهر امام رضا ( ع )  منصوب کرد.به گزارش پایگاه اطلاع رسانی ریاست جمهوری ،  متن کامل حکم دکتر محمود احمدی نژاد رییس جمهور به شرح زیر است : جناب اقای مهدی حسین‌نژادبا عنایت به مصوبه شماره 30416. 1901 مورخ 85.2.26 شورای عالی اداری و با توجه به پیشنهاد معاون محترم رییس‌جمهور در امور اجرایی و مصوبه هیات امنا ،  جنابعالی به عنوان عضو هیات مدیره و مدیر عامل صندوق مرکزی اشتغال ،  ازدواج و مسکن مهر امام رضا ( ع )  منصوب می‌شوید.شایسته است با استعانت از خداوند متعال همت خود را در جهت تحقق اهداف دولت برای خدمت در راستای تقویت و رشد هر چه بیشتر جوانان عزیز و رفع دغدغه‌های شغلی و ازدواج و مسکن انان و جلب رضایت حضرت ولی عصر ( عج )  بکار گیرید.