قائم مقام بانک مرکزی جمهوری اسلامی ایران از انتشار اوراق مشارکت ارزی در بازار داخلی خبر داد.به گزارش خبرنگار واحد مرکزی خبر  ،  سید حمید پورمحمدی امروز در سومین همایش توسعه نظام تامین مالی با تاکید بر نواوری ، تنوع سازی و تعریف ابزارها و خدمات جدید بانکداری اسلامی گفت :  دنیا از بانکداری ربوی و غیرشرعی به ستوه امده است.وی افزود :  در برنامه پنجم ؛  عقود جدید بانکی برای ارائه به مشتریان بانکها تعریف شده است و از سال اینده به اجرا درخواهد امد.پورمحمدی گفت :  کمیته‌ای تشکیل شده است تا استانداردهای جدید بانکداری اسلامی را که در جهان اسلام رایج است تهیه و برای تطبیق با فقه و شرع اسلام و کسب مجوزهای لازم ارائه کند.قائم مقام بانک مرکزی به بحث جریمه‌های بانکی اشاره کرد و گفت :  این جریمه‌ها التزام قانونی و شرعی است چرا که در قرارداد مشتری با بانک امده است و بر اساس قانون اعمال می‌شود.وی با تقدیر از خدمات شهید محمدباقر صدر در عرصه بانکداری اسلامی گفت :  به زودی جایزه بزرگ بانکداری اسلامی به نام شهید صدر تعیین می‌شود و در یک همایش بین المللی  ؛ ‌شخصیت‌ها و مسئولان بانکی و پولی از سراسر جهان حضور خواهند یافت که امیدواریم بتواند به تحرک و نواوری در عرصه بانکداری اسلامی منجر شود.