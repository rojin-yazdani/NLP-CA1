سرویس مجلس تابناک -  عضو هیات رییسه مجلس شورای اسلامی در ارزیابی نحوه اجرای قانون هدفمندکردن یارانه‌ها با تاکید بر اینکه طبق جمع بندی کلی هدفمندکردن یارانه‌ها باید در کشور اجرا شود ،  اظهار داشت :  هنوز اختلاف برداشت در چگونگی اجرای قانون هدفمند کردن یارانه‌ها ادامه دارد.به گزارش ایسنا ،  امیدوار رضایی ،  نماینده مردم مسجد سلیمان ،  اظهار داشت :  در نحوه اجرای این قانون حرف‌های بسیاری مطرح است ،  اعتقاد مجلس ان است که باید این قانون به تدریج و با زمینه‌سازی مناسب ،  اگاهی و شناخت مردم و ایجاد پذیرش در بین مردم برای اجرای این قانون اجرا گردد که بر این اساس مدت پنج ساله‌ای را مجلس برای اجرای قانون هدفمند کردن یارانه‌ها پیش‌بینی کرده است .وی با بیان این‌که ظاهرا هنوز اختلاف برداشت در چگونگی اجرای قانون هدفمند کردن یارانه‌ها ادامه دارد ،  اظهار کرد :  متاسفانه به نظر می‌رسد که هنوز نیز پس از تصویب قانون هدفمند کردن یارانه‌ها در مجلس اختلاف برداشت‌هایی وجود دارد به طوری که یک مرتبه یارانه برخی اقلام مثل برخی از قبوض برق صفر اعلام می‌شود. البته در این مورد وزیر نیرو اعلام کرده که این‌گونه موارد مربوط به مصوبات قبلی است . حذف یارانه‌ها در طول چند ماه جو روانی در جامعه به وجود می‌اوردوی ادامه داد :  چنین رویکردی که به جای حذف یارانه‌ها در طول پنج سال ،  یک مرتبه در طول چند ماه یارانه‌ها حذف شود جو روانی در جامعه به وجود می‌اورد و برای اجرای کل طرح خوب نیست .رضایی در ادامه خاطرنشان کرد :  در حالی که باید برای اجرای این قانون جو مثبت و پذیرش مثبتی درجامعه ایجاد شود ،  مردم نسبت به سرانجام اجرای این قانون دلهره دارند. در این شرایط باید با دادن انرژی مثبت به مردم ،  تفکر به وجود نیامدن مشکل پس از اجرای هدفمند کردن یارانه‌ها را با اعمال و اتخاذ روش درست تدریجی در جامعه به وجود اورد .هماهنگی بین واریز یارانه‌ها و گران کردن اجناس با دقت صورت گیرد نماینده مردم مسجدسلیمان در مجلس شورای اسلامی گرفتن شماره حساب برای واریز یارانه‌ها و پرداخت ان قبل از حذف تدریجی یارانه‌ها را از جمله کارهای مثبت اجرای این قانون برشمرد و گفت :  این القا در جامعه که قبل از گران شدن جنس ،  میزانی از مبلغ ان در اختیار مردم قرار می‌گیرد ،  رویکرد مثبتی به شمار می‌اید ؛  اما هماهنگی بین واریز یارانه‌ها و گران کردن اجناس باید با دقت صورت گیرد تا جو روانی منفی در مقابل اجرای قانون هدفمند کردن یارانه‌ها به عنوان طرح ملی ایجاد نشود و اصل طرح زیر سوال نرود ،  مطمئنا در این شرایط اجرای این قانون پس از گذشت ده سال ،  مجددا عقب می‌افتد . برخی از وزارتخانه‌ها در مسیر خاص مجلس و قانون هدفمند کردن یارانه‌ها عمل نمی‌کنندعضوهیات رییسه مجلس ادامه داد :  در حال حاضر همه به این نتیجه رسیدند که قانون هدفمند کردن یارانه‌ها در جامعه باید اجرا شود اما باید در اجرا دقت بیشتری شود ،  البته دولت در این راستا کارهای مثبتی را اغاز کرده ولی مجلس این کارها را کافی نمی‌داند ،  چرا که برخی از وزارتخانه‌ها در مسیر خاص مجلس و قانون عمل نمی‌کنند. وی هم‌چنین تاکید کرد :  در شرایط فعلی به نظر می‌رسد که کار مجلس به معنای اجرای قانون هدفمند کردن یارانه‌ها به صورت تدریجی با تدبیر و ایجاد زمینه لازم برای اجرای صحیح قانون ارجح است .تازه‌ترین اخبار مجلس شورای اسلامی را در صفحه سرویس مجلس تابناک بخوانید.