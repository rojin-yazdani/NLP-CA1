رییس کل بانک مرکزی به افرادی که چک برگشتی دارند هشدار داد که در صورت رفع نکردن سو اثر چک‌های برگشتی خود ،  از دریافت تسهیلات و دریافت دسته چک جدید ممنوع می‌شوند.دکتر محمود بهمنی در گفت‌وگو با ایسنا ،  در مورد دارندگان چک برگشتی عنوان کرد :  وقتی کسی چکی صادر می‌کند دلیلی ندارد که اگر در حساب دیگر او پول باشد ما از ان حساب پول چک را ندهیم. این می‌تواند خودش کاهش چک‌های برگشتی را به همراه داشته باشد.وی ادامه داد :  با ابلاغ دستورالعمل حساب جاری مصوبه شورای پول و اعتبار می‌توان از حساب‌های دیگر مشتری دارای چک برگشتی برداشت کرد و به حساب کسی که چک در دستان اوست واریز کرد.بهمنی هشدار داد :  اگر فردی چک برگشتی داشته باشد و رفع سواثر نکند اصلا دیگر به ان فرد دسته چک و حتی تسهیلات داده نخواهد شد.وی متذکر شد :  می‌خواهیم این گونه اقدامات باعث شود تا افراد از این به بعد در صورتی چک بدهند که بتوانند چک‌های خود را پاس کنند.به گزارش ایسنا ،  اخرین امارهای بانک مرکزی نشان می‌دهد که میزان چک‌های برگشتی به بالاترین حد طی سال‌های گذشته و به رقم 35 هزار میلیارد تومان رسیده است.