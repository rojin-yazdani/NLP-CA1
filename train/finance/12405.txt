بالاخره گرانی‌ها صدای احمدی نژاد را هم دراورد و وی در نشست با استانداران سراسر کشور از انها خواست که نسبت به کنترل بازار بویژه در خصوص مواد غذایی توجه جدی و ویژه داشته باشند. احمدی نژاد در این نشست به استانداران گفت که انها باید با هماهنگی تمامی دستگاه‌های ذیربط و با فعال کردن بازرسی‌ها از افزایش بی‌رویه قیمت کالاها و اجناس ضروری مردم جلوگیری کنند. چه کسی مسئول گرانی‌های اخیر است ?  کدام ارگان باید جلوی سودجویان را بگیرد و با موج گرانی‌ها مقابله کند ? عبدالرضا ترابی عضو کمیسیون اقتصادی مجلس در گفتگو با فرارو گفت :  بحث گرانی‌ها در چند ماه اخیر بیشتر شده است و قیمت‌ها بدون هیچگونه نظارت و کنترلی در حال افزایش است که این موضوع ناشی از چند عامل است. اول سواستفاده فروشندگان داخلی می‌باشد که از این موقعیت سواستفاده می‌کنند و قیمت‌ها را افزایش می‌دهند. وی ادامه داد :  دوم بحث مربوط به دلار است که وقتی نرخ دلار دولتی توسط دولت عوض شد ،  گرانی‌ها بوجود امد. در حالی که ما چند سال است نرخ دلار را تثبیت کرده بودیم و در بحث بودجه طبقاتی هم دلار تک نرخی بود. نهایتا با توجه به بهم خوردن نرخ ثابت ،  دلار وارد بازار سیاه شد و ان بحث ارز و سکه بوجود امد که نهایتا قیمت دلار به 2000 تومان رسید. نماینده مرم گرمسار در مجلس ادامه داد :  اکنون جنس‌هایی که به کشور وارد می‌شود با دلار 2000 تومان است و حتی افزایش نرخ مسکن که اخیرا دو برابر شد متاثر از همین نرخ دلار است ؛  در حالی که مصالح در کشور خیلی گران نشده است و سودجویان در حال سواستفاده از این موقعیت هستند. وی افزود :  یعنی وقتی که بازار اشفته می‌شود همه قسمت‌ها سواستفاده می‌کنند. بنابراین اکنون که واردات با این نرخ انجام می‌شود و واردات هم به صورت بی رویه است ،  باید گفت این گرانی‌ها بیشتر ناشی از افزایش نرخ دلار ایجاد شده است. این عضو کمیسیون اقتصادی مجلس گفت :  باید دلار تک نرخی و تثبیت شود و دولت هم نرخ دلار را با تک نرخی کردن و تثبیت کردن و با دادن انگیزه بیشتر به مردم در بازگرداندن نقدینگی خود به بانک‌ها که جا دارد باز هم نرخ سود سپرده‌ها و اوراق مشارکت را بیشتر کند و در بورس هم بهای بیشتری داده شود تا مردم پول خود را به بانک و بورس بیاورند تا در این صورت نرخ دلار تثبیت شده و پایین بیاید. وی افزود :  البته در چند هفته اخیر نرخ دلار نمی‌تواند متاثر از مسائل سیاسی نباشد و وقتی مذاکرات هسته‌ای خوب پیش می‌رود نرخ دلار و ارز پایین می‌اید ولی به محض اینکه مذاکرات کمی اشفته می‌شود نرخ دلار هم بالا می‌رود. به هر حال همه اینها به هم ارتباط دارد. ترابی در پاسخ به این سوال که مسئولیت اصلی گرانی‌های اخیر با کیست ?  ،  گفت :  در افزایش قیمت بعضی از اجناس فروشنده‌ها سواستفاده می‌کنند ولی کنترل بازار به عهده دولت است و دولت باید بازار را تنظیم کند. وقتی که عرضه کم و تقاضا زیاد می‌شود گرانی بوجود می‌اید. دولت باید عرضه و تقاضا را هماهنگ کند ضمن انکه تمام مسئولیت‌ها با دولت است. نرخ دلار ،  گرانی‌ها و نابسامانی‌های اقتصادی به دولت بر می‌گردد و دولت باید خود این مسائل را کنترل کند و نمی‌توان گفت کسی دیگر مقصر است. وی افزود :  برای جلوگیری از سودجویی بعضی فروشندگان باید فروشگاههای دولتی و زنجیره‌ای را بسیج کرد تا از این طریق مواد غذایی را در اختیار مردم قرار داد تا قیمت‌ها پایین بیاید و بازار تنظیم شود. وی در پایان تاکید کرد :  همه این مسائل به دولت بر می‌گردد و دولت باید این کارها را انجام دهد.