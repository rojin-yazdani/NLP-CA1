در 3165 مورد بازرسی صورت گرفته از نمایشگاه‌های اتومبیل استان تهران ،  1100 پرونده تخلف تشکیل شده است.به گزارش ایسنا ،  چندی پیش مدیر بازرسی اتاق اصناف ایران گزارشی از بازرسی‌های صورت گرفته از نمایشگاه‌های اتومبیل فعال در کشور ارائه داد.طبق این گزارش از 3165 مورد بازرسی صورت گرفته از نمایشگاه‌های اتومبیل فعال در استان تهران در سال گذشته ،  تعداد 1100 پرونده تخلف به مبلغ 27 میلیارد تومان تشکیل شده است.اگرچه ممکن است برخی از این پرونده‌های تخلف مربوط به تکرار تخلف از سوی یک بنگاه باشد اما به طور کلی در جامعه اماری مدنظر در بازرسی‌های صورت گرفته ،  بیش از یک سوم بازرسی‌های صورت گرفته منجر به تشکیل پرونده تخلف شده است.بنابراین در صورت تعمیم این نمونه اماری به نمایشگاه‌های اتومبیل فعال در استان تهران می‌توان نتیجه‌گیری کرد که در یک سوم نمایشگاه‌های اتومبیل تهران تخلفاتی اتفاق می‌افتد.طبق اخبار سازمان‌های نظارتی عرضه خودروهای دسته دوم به جای صفر ،  عرضه خودروی معیوب و گران فروشی از جمله تخلفات رایجی است که در برخی از دفاتر فروش خودرو و نمایشگاه‌های اتومبیل اتفاق می‌افتد.انتشار این امار در حالی است که پیش از این نیز اخباری مبنی بر ضرب و شتم مشتریان در برخی نمایشگاه‌های اتومبیل منتشر شده بود. طبق این اخبار در مواردی خریدارانی که به تخلفات صورت گرفته از سوی دفاتر و نمایشگاه‌های اتومبیل اعتراض کرده‌اند مورد ضرب و شتم این افراد قرار گرفته‌اند.در این زمینه یکی از فعالان بازار خودرو خاطرنشان کرده بود که بعضا اراذل و اوباش سطح شهر به عنوان دلال و واسطه در برخی از دفاتر فروش خودرو فعالیت می‌کنند و وظیفه ان‌ها ترساندن ،  ضرب و شتم و ساکت کردن خریدارانی است که به دلیل تخلفات صورت گرفته در معامله ناراضی هستند.البته به گفته این فعال بازار خودرو ،  چنین تخلفاتی بیشتر مربوط به دفاتر فروش خودروی فاقد جواز صنفی و به ویژه اجاره‌ای بوده و در نمایشگاه‌های دارای مجوز و با سابقه بالا معمولا چنین اتفاقاتی نمی‌افتد.