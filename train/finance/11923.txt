حسین نجابت عضو کمیسیون انرژی مجلس درباره زمان افزایش قیمت بنزین گفت :  از دولت خواهش کرده‌ایم در سه ماهه اول سال 91 تغییری در قیمت بنزین ایجاد نشود البته دولت می‌خواهد مجموعه‌ای از تغییرات قیمتی را در چارچوب مرحله دوم هدفمندی یارانه‌ها اعمال کند که این مجموعه باید با هم اعمال شود.حسین نجابت در گفتگو با همشهری انلاین درباره اخرین وضعیت قیمت بنزین گفت :  قیمت حامل‌های انرژی در مرحله دوم هدفمندی یارانه‌ها در اختیار دولت است اما در رایزنی‌ها باید نظر مجلس نیز تامین شود تا تعامل داشته باشیم و بتوانیم با همدیگر کار کنیم.عضو کمیسیون انرژی مجلس افزود :  دولت اعتقاد دارد افزایش قیمت بنزین در مرحله دوم هدفمندی یارانه‌ها باید با شیب تندتر انجام شود ،  در حالی که ما می‌گوییم یک مقدار اهسته‌تر.وی ادامه داد :  نظر مجلس این است که قیمت بنزین در فاز دوم هدفمندی یارانه‌ها اطراف 700 تومان باشد اما دولت علاقمند است قیمت بنزین بیشتر از هزار تومان شود.بر طبق این گزارش ،  سخنگوی کمیسیون انرژی مجلس نیز فروردین ماه امسال حداکثر میزانی که ممکن است در کمیسیون تلفیق مجلس برای افزایش قیمت بنزین در سال 91 تصویب شود را برابر 140 تومان اعلام کرد و گفت :  حداکثر قیمت بنزین در سال 91 برابر 840 تومان می‌شود اما در کمیسیون تلفیق تلاش می‌کنیم تا قیمت بنزین همان 700 تومان بماند.سیدعماد حسینی در گفتگو با همشهری انلاین با بیان این مطلب از مطرح شدن پیشنهاد ثابت ماندن قیمت بنزین در نشست‌های اتی کمیسیون تلفیق مجلس شورای اسلامی خبر داد و گفت :  از انجا که در ابتدای اجرای قانون هدفمندی یارانه‌ها  ،  شیب تندی برای افزایش قیمت بنزین برداشته شد بنابراین در سال 91 نباید افزایشی در قیمت بنزین داشته باشیم.عضو کمیسیون تلفیق مجلس شورای اسلامی در توضیح بیشتر گفت :  با توجه به اینکه نرخ بنزین به اندازه سه فاز هدفمندی یارانه‌ها افزایش داشته ،  کمیسیون تلفیق برای بنزین سقف تعیین می‌کند و اجازه افزایش قیمت بنزین را صادر نخواهد کرد.حسینی با بیان اینکه دولت در اجرای مرحله دوم قانون هدفمند کردن یارانه‌ها مجاز به افزایش 20 درصدی قیمت حامل‌های انرژی بوده است به همشهری‌انلاین گفت :  با توجه به اینکه از همان ابتدای افزایش قیمت بنزین ،  نرخ بنزین به اندازه سه فاز هدفمندی یارانه‌ها افزایش داشته است لذا در اجرای مرحله دوم هدفمندی ،  هر گونه افزایش قیمتی خلاف قانون هدفمندی است و قانون را نقض می‌کند.وی خاطرنشان کرد :  اگر قرار بر این است که قانون پیاده شود بنزین در سال 91 نباید افزایش قیمت داشته باشد. اگر هم کمیسیون تلفیق بخواهد افزایش قیمتی برای بنزین در سال 91 متصور باشد ،  افزایش قیمت بیشتر از 20 درصد قابل تصور نیست.