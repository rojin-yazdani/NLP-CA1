سازمان تنظیم مقررات و ارتباطات رادیویی ،  زمان اجرایی شدن ایین‌نامه استفاده کاربران از سرویس ارسال عکس  ( mms )  را نامشخص عنوان کرد. مدیر کل روابط عمومی سازمان تنظیم مقررات و ارتباطات رادیویی در گفت‌وگو با مهر در این باره اظهار داشت :  تدوین ایین‌نامه استفاده از این سرویس در حال پیگیری است ؛  ولی هیچ زمان مشخصی برای اجرایی شدن ان نمی‌توان ارائه نمود .فرنقی زاد در پاسخ به این پرسش که عدم ارائه این سرویس علی رغم ذکر شدن در پروانه اپراتوردوم ،  امنیت سرمایه گذاری در پروژه اپراتور سوم را تحت تاثیر قرار می‌دهد ،  گفت :  کار کارشناسی این ایین‌نامه اجرا شده است و منتظر پاسخ دیگر سازمان‌های مرتبط هستیم .توقف ارایه سرویس MMS و GPRS در اردیبهشت سال 86 در حالی به اپراتور دوم ابلاغ شد که حداکثر زمان برای تدوین مصوبه نحوه استفاده کاربران از این سرویس سه ماه درنظر گرفته شده بود ،  اما با وجود گذشت نزدیک به یک سال از این ممنوعیت ،  هنوز شرایط استفاده کاربران از این سرویس مشخص نشده است. همچنین یکی از مسئولان اپراتور دوم تلفن همراه در گفت‌وگو با مهر در این باره اظهار داشت :  سرویس ارسال عکسهای گرافیکی و ویدئو کلیپ و همچنین امکان استفاده از اینترنت GPRS با سرعت 2.75 از اواخر سال 85 برای کاربران ایرانسل فراهم شد و در واقع این بزرگترین مزیت نسبی اپراتور دوم در رقابت با اپراتور اول به شما می‌رفت .ارش کریم بیگی افزود :  در نوروز 86 کاربران ایرانسل دارای سرویس MMS بودند ،  اما در اردیبهشت استفاده از این سرویس تا تدوین قوانین مربوط به ان متوقف شد و هنوززمان ارایه این سرویس به کاربران به این اپراتور ابلاغ نشده است .همچنین دبیر شورای عالی انقلاب فرهنگی نیز در گفت‌وگو با مهر اظهار داشت :  فناوری‌های اطلاعاتی در ورود به کشور با تاخیر تدوین قوانین و مقررات روبه‌رو می‌شوند و این امر در هنگام ورود تکنولوژی‌های جدید طبیعی است ،  اما درباره استفاده کاربران از سرویس‌های جدید تلفن همراه باید تصمیم‌گیری‌ها با سرعت بیشتری انجام شود. حمید شهریاری افزود :  یک کارگروه قضایی در شورای عالی اطلاع‌رسانی با هدف شناسایی انواع تخلف و نوع برخورد با ان تشکیل شده است و درباره سرویس SMS نیز می‌توان گفت که این سرویس بدون تدوین هیچ قانونی در دسترس مردم قرار گرفته است و در صورتی که ارسال SMS به ترویج خشونت و مسائل غیر اخلاقی منجر شود ،  هیچ قانونی برای مبارزه با ان وجود ندارد .وی ادامه داد :  از سوی دیگر مجلس شورای اسلامی قوانینی برای حمایت از حریم خصوصی افراد تدوین کرده است که باید در سیاست‌گذاری کشور قوانین نشر ازاد اطلاعات و نوع فیلترینگ در نظر گرفته شود .شهریاری افزود :  شورای عالی اطلاع‌رسانی ،  پیش‌نویس ایین‌نامه مربوط به استفاده کاربران از سرویس‌های خدماتی تلفن همراه و اینترنت را نوشته است که مورد تصویب قرار گرفته و به دستگاه‌های اجرایی ابلاغ می‌شود .وی تصریح کرد :  تصویب و اجرای این ایین‌نامه ضمانتی برای نحوه استفاده از سرویس‌های اطلاعاتی به ویژه سرویس MMS خواهد بود تا از این سرویس استفاده غیر اخلاقی صورت نگیرد.