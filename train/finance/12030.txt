فرماندار گرمی با اشاره به وضعیت ساخت و ساز در طرح 174 واحدی مسکن مهر این شهرستان گفت :  دو سال است که این پروژه راکد مانده است.به گزارش مهر ،  فرماندار گرمی با اشاره به وضعیت ساخت و ساز در طرح 174 واحدی مسکن مهر این شهرستان گفت :  دو سال است که این پروژه راکد مانده است.محمود علایی بعد از ظهر چهارشنبه در بازدید از پروژه 174 واحدی شهرستان گرمی گفت :  این پروژه طی مدت دو سال گذشته راکد مانده و فعال نیست.او در بیان دلیل رکود مسکن مهر این شهرستان گفت :  بحث صنعتی سازی و برداشت نادرست از ان باعث شده که این پروژه مسکن مهر در نظر مردم نامطلوب جلوه کرده و شهروندان تمایلی برای تحویل واحدهای ثبت نامی نداشته باشند.فرماندار گرمی از انصراف تمام متقاضیان مسکن مهر گرمی خبر داد و گفت :  متقاضیان هم اکنون خواهان دریافت پول‌های پرداختی برای ثبت نام و طی مراحل مختلف اجرایی هستند.او ادامه داد :  براساس براوردهای صورت گرفته در مجموع باید دو میلیارد و 300 میلیون ریال به متقاضیان این شهرستان پرداخت شود.علایی همچنین در تشریح مراحل ساخت این پروژه گفت :  در حال حاضر 21 واحد از مجموع این پروژه 70 درصد پیشرفت فیزیکی دارند و برخی از واحدها نیز بین 30 تا 40 درصد پیشرفت داشته اند.او گفت :  تعدادی از واحدها نیز به دلیل رکود طرح مسکن مهر این شهرستان در مرحله فونداسیون ریزی باقی مانده اند.فرماندار گرمی با بیان اینکه باید فرهنگ سازی مناسبی در زمینه صنعتی سازی واحدهای مسکن مهر در جامعه صورت گیرد ،  گفت :  این بحث هم اکنون در تمام کشورها بویژه در کشورمان تاکید می‌شود و از ویژگی‌های مناسبی برخوردار است.