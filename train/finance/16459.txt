امروز صف‌های طویلی در مقابل عابربانک‌ها تشکیل شده که برخی بانک‌ها برای کاهش بار ترافیک ،  اقدام به اختصاصی‌سازی خدمات به مشتریان خود کرده‌اند.به گزارش فارس ،  امروز اخرین روز کاری در سال 1392 است و اوج کار بانک‌ها و به ویژه دستگاه‌های خودپرداز.سال گذشته در همین روز بود که مشکلاتی برای خودپردازهای برخی بانک‌ها به خصوص بانک‌هایی که دارای مشتریان زیادی هستند ،  به وجود امد.یک سال پیش در چنین روزی خبری با عنوان سریال تکراری ازدحام مشتریان بانک‌ها در شعب و اختلال در شبکه شتاب و شاپرک در خروجی خبرگزاری فارس قرار گرفت.امروز هم به دلیل تعدد مراجعه‌کنندگان به دستگاه‌های خودپرداز و خریدهای نوروزی از طریق پایانه‌های فروشگاهی ،  اوج ترافیک در شبکه‌های الکترونیکی انتقال را شاهد هستیم.تشکیل صف‌های طویل در جلوی عابربانک‌ها به ویژه در مناطق مرکزی شهر نشان‌دهنده رشد شدید استفاده از این سامانه‌ها است. به همین دلیل برخی بانک‌ها عملیات دریافت وجه نقد را صرفا برای مشتریان بانک خود قرار داده و در صورتی که با کارت اعتباری بانکی دیگر از خودپرداز یک بانک استفاده شود ،  امکان دریافت وجه نقد وجود ندارد.در واقع بعضی بانک‌ها با هدف کاهش بار ترافیک ،  سعی در اختصاصی‌سازی خدمات برای مشتریان خود داشته‌اند. البته فرایند دریافت وجه نقد در برخی عابربانک‌ها بدون محدودیت قابل انجام بوده و مشکلی مشاهده نمی‌شود.اختلال دیگر ،  قطع عملیات نقل و انتقال پول در خودپردازهای یک بانک بزرگ است که اتفاقا مشتریان زیادی هم دارد. خبرنگار فارس در مراجعه به خودپرداز این بانک ،  عدم امکان انجام عملیات انتقال وجه را مشاهده کرد.ناگفته نماند با توجه به روزهای پایانی سال ،  مشکلاتی از این دست تا حدودی طبیعی است اما با توجه به اینکه مسئولان بانک مرکزی و شتاب از امادگی کامل شبکه‌های خود برای ارائه خدمات به مردم در روزهای پایانی سال خبر می‌دادند ،  اینگونه اختلالات دور از انتظار است.