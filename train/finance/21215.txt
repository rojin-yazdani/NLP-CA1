دولت با وصول 13 میلیارد دلار معوقات ارزی می‌تواند برای مدت یکساله اعتبار یارانه نقدی 76 میلیون ایرانی را تامین کند.به گزارش مهر ،  محمدمهدی رئیس زاده رئیس کمیسیون سرمایه‌گذاری اتاق بازرگانی و صنایع و معادن تهران امروز در جمع خبرنگاران اعلام کرده است :  امار ارائه شده در خصوص معوقات ارزی محرمانه است ،  اما انچه که در گزارشات مقامات بانک مرکزی عنوان می‌شود ،  12 تا 13 میلیارد دلار است.در واقع ،  نگاهی گذرا به این امار بزرگ نشان می‌دهد رقم ریالی معوقات ارزی درصورتی که 13 میلیارد دلار را در عدد 3250 تومان  (  نرخ دلار در بازار ازاد )  ضرب کنیم ،  42 هزار و 250 میلیارد تومان می‌شود. حال چنانچه این رقم را بر تعداد 12 ماه سال تقسیم کنیم ،  ماهیانه رقمی معادل 3 هزار و 520 میلیارد تومان خواهد شد.از سوی دیگر ،  دولت برای تامین یارانه نقدی 76 میلیون ایرانی ماهیانه بیش از 3500 میلیارد تومان پرداخت می‌کند. به عبارت دیگر ،  دولت با وصول 13 میلیارد دلار معوقات ارزی می‌تواند برای مدت یکساله اعتبار یارانه نقدی 76 میلیون ایرانی را تامین کند.مقامات بانک مرکزی ،  رقم معوقات ریالی بانکی را حدود 87 هزار میلیارد تومان اعلام کرده‌اند که معوقات ارزی براساس تازه‌ترین امارها تقریبا نصف ان می‌شود.