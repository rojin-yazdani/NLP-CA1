وزیر نفت ایران در حالی از افزایش تراز تجارت ایران و روسیه از 1.5 میلیارد به 15 میلیارد دلار خبر می‌دهد که وزیر انرژی فدراسیون روسیه ،  اعلام کرد :  زمان تکان گرد و غبارها بین روابط تهران -  مسکو فرا رسیده است.به گزارش خبرنگار مهر ،  بیژن زنگنه در همایش مشترک اقتصادی بازرگانان و تجار ایران و روسیه در تهران با بیان اینکه این همایش مشترک بین دو کشور در حاشیه یازدهمین اجلاس مشترک اقتصادی ایران و روسیه و با پیشنهاد وزیر انرژی فدراسیون روسیه برگزار می‌شود ،  گفت :  در حال حاضر حجم روابط اقتصادی و تجاری دو کشور حدود 1.5 میلیارد دلار در سال است که رقم غیرقابل قبولی است.وزیر نفت با اعلام اینکه سیاست دولت یازدهم توسعه روابط راهبردی ،  اقتصادی با روسیه است ،  تصریح کرد :  با توافق‌هایی که در طول چند ماه گذشته تاکنون انجام شده ،  به زودی شاهد یک جهش در توسعه همکاری اقتصادی و تجاری بین دو کشور خواهیم بود.رئیس کمیسیون اقتصادی ایران و روسیه با اشاره به ایجاد زیرساخت‌های مناسب برای توسعه فعالیت‌ها و همکاری‌های اقتصادی و تجاری بین ایران و روسیه ،  اظهار داشت :  پیش بینی می‌شود با توجه به تاکید حسن روحانی و ولادیمیر پوتین روسای جمهور دو کشور سقف همکاری‌های تجاری تا سقف 15 میلیارد دلار در سال افزایش یابد.این عضو کابینه دولت با تاکید بر اینکه روسیه بازار بزرگی برای تجار ،  بازرگانان و صنعت‌گران ایرانی است ،  خواستار صادرات انواع کالا و خدمات فنی و مهندسی با کیفیت و استاندارد بین المللی توسط ایرانیان به روسیه شد.این مقام مسئول همچنین از ارائه تسهیلات جدیدی به منظور توسعه و بهبود روابط مالی ،  بانکی و کنسولی بین دو کشور خبر داد و تاکید کرد :  پیش‌بینی می‌شود امروز با امضای یک تفاهم نامه جدید بین ایران و روسیه بسیاری از مشکلات حل و فصل شود.نواک :  زمان تکان گرد و غبارها رسیدالکساندر نواک ،  وزیر انرژی فدراسیون روسیه هم در این همایش با اشاره به سفر نمایندگان 40 شرکت روسی به تهران ،  گفت :  هدف از برگزاری این همایش مشترک ایجاد یک تحول اساسی در همکاری‌های تجاری و اقتصادی بین ایران و روسیه است.این مقام روس با یاداوری مشارکت شرکت‌های روسی در ساخت نیروگاه‌های برق ،  کارخانه ذوب اهن و نیروگاه اتمی بوشهر بیان کرد :  ایران و روسیه پتانسیل توسعه همکاری‌های دو جانبه و یا حتی چند جانبه در سایر کشورها همچون عراق ،  سوریه و افغانستان را دارند.نواک با اعلام اینکه امکانات مورد نیاز برای تقویت همکاری‌های دو جانبه در زمینه صنایع نفت ،  گاز ،  برق و انرژی اتمی ،  صنایع هواپیمایی ،  ذوب فلزات ،  حمل و نقل و مخابرات بین ایران و روسیه وجود دارد ،  خواستار ارتقای کیفی همکاری‌های تجار و بازرگانان دو کشور شد.این عضو کابینه دولت مسکو با بیان اینکه در طول چند سال گذشته تاکنون اعمال تحریم‌هایی علیه ایران مانع همکاری‌های جدید و افزایش سطح روابط اقتصادی و تجاری از 1.5 میلیارد دلار فعلی به بیش از 10 میلیارد دلار شده است ،  تاکید کرد :  مذاکراتی به منظور بهبود نحوه پرداخت‌ها و نقل و انتقال ارز بین دو کشور انجام شده است که پیش بینی می‌شود مجموعه این اقدامات منجر به بهبود کیفیت روابط بازرگانی و اقتصادی بین ایران و روسیه شویم.وی همچنین از ایجاد شرکت‌های مشترک بین بخش خصوصی ایران و روسیه سخن گفت و افزود :  ایجاد شرکت مشترک برای انتقال تکنولوژی و حتی ایجاد تکنولوژی‌های مشترک و جدید می‌تواند پایه گذار توسعه همکاری‌های دو جانبه در بلندمدت شود.وزیر انرژی فدراسیون روسیه در پایان خاطر نشان کرد :  در شرایط فعلی زمان حال فرارسیده است که گرد و غبار کت و شلوارهای خود را بتکانیم و زمینه توسعه همکاری‌های همه جانبه بین بازرگانان و تجار ایران و روسیه را فراهم کنیم.