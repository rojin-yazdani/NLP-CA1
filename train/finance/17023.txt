احتمال واریز همزمان عیدانه 70 و 90 هزار تومانی دولت و مجلس به مردم و یارانه نقدی اسفندماه امسال وجود دارد.به گزارش خبرنگار مهر ،  براساس توافق دولت و مجلس ،  کمک اقتصادی به اقشار تحت پوشش کمیته امداد و بهزیستی 20 هزار تومان بیشتر از سایر اقشار جامعه خواهد بود. برهمین اساس ،  هر ایرانی 70 هزار تومانی و اقشار تحت پوشش کمیته امداد و بهزیستی 90 هزار تومانی به عنوان کمک اقتصادی شب عید دریافت خواهد کرد.براساس اطلاعات رسیده ،  احتمال واریز همزمان عیدانه 70 و 90 هزار تومانی دولت و مجلس به مردم و یارانه نقدی اسفندماه امسال  ( 45 هزار و 500 تومانی به زاری هر نفر )  در دهه اول اخرین ماه زمستان وجود دارد.در این صورت ،  به حساب خانوار دو نفره 231 هزار تومان ،  خانوار سه نفره 346 هزار و 500 تومان ،  خانوار چهار نفره 462 هزار تومان ،  خانوار پنج نفره 577 هزار و 500 تومان ،  خانوار شش نفره 693 هزار تومان ،  خانوار 7 نفره 808 هزار و 500 تومان ،  خانوار 8 نفره 924 هزار تومان  ،  خانوار 9 نفره یک میلیون و 39 هزار و 500 تومان و خانوار 10 نفره یک میلیون و 155 هزار تومان واریز خواهد شد.براساس برنامه‌ریزی‌های انجام شده ،  بیش از 73 میلیون ایرانی این کمک را دریافت خواهند کرد. کل اعتبار کمک اقتصادی شب عید2.7 میلیارد دلار اعلام شده است که قرار است از صندوق توسعه ملی برداشت شود. براساس برنامه‌ریزی‌های انجام شده ،  قرار است این دلارها با نرخ مبادله‌ای تبدیل به ریال شوند تا در مدیریت بازار ارز نیز تاثیرگذار باشند.