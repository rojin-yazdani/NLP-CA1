یک مقام مسئول در شرکت ملی نفت از کاهش صادرات نفت ایران از خلیج فارس به بازارهای جهانی با راه اندازی بزرگترین ترمینال شناور نفتی جهان خبر داد.به گزارش مهر ،  محمد رنجبر در نشست خبری در جمع خبرنگاران با اشاره به بهره برداری از ترمینال شناور نفتی خلیج فارس به عنوان بزرگترین ترمینال شناور نفتی جهان و پیشرفته‌ترین سازه صنعت نفت جهان در خلیج فارس ،  گفت :  یکی از مهمترین اهداف خرید و بهره برداری از این ترمینال شناور نفتی افزایش ضریب ایمنی و کاهش هزینه‌های تولید و صادرات نفت خام ایران در خلیج فارس است.رییس پایانه شناور نفتی صادرات خلیج فارس با اعلام اینکه این ترمینال پیشرفته نفت جهان از ظرفیت دریافت روزانه 200 هزار بشکه نفت خام برخوردار است ،  افزود :  همچنین این سازه غول پیکر نفتی از توان و ظرفیت صادرات روزانه یک میلیون بشکه نفت در منطقه خلیج فارس برخوردار است.این مقام مسئول با اشاره به طراحی و ساخت این کشتی نفتکش غول پیکر با مشارکت شرکت سامسونگ کره جنوبی ،  اظهار داشت :  تمامی مراحل راه اندازی ،  بهره برداری و راهبری پایانه شناور صادراتی خلیج فارس توسط متخصصان داخلی انجام گرفته است.رنجبر با یاداوری اینکه در ساخت راه اندازی و بهره برداری از این ترمینال شناور صادراتی نفت بر بالاترین استانداردهای جهانی رعایت شده است ،  افزود :  این نفتکش غول پیکر دارای 5 پمپ صادراتی با ظرفیت انتقال 32 هزار بشکه نفت خام در ساعت است.رنجبر همچنین درخصوص اخرین وضعیت ترمینال شناور نفت سورنا گفت :  با نظر هیات مدیره شرکت ملی نفت ایران ،  فعلا ترمینال شناور نفتی سورنا بازنشسته نمی‌شود و در منطقه بهرگان خلیج فارس باقی می‌ماند.این مقام مسئول در شرکت نفت با بیان اینکه پیش بینی می‌شود از ترمینال شناور نفتی سورنا برای پشتیبانی تولید و صادرات نفت میدان مشترک اسفندیار در خلیج فارس استفاده شود ،  افزود :  یکی دیگر از سناریوها استفاده از این شناور غول پیکر انجام تعمیرات اساسی بوده به شرکت ملی نفت باید درباره ان اظهار نظر کند.بزرگترین ترمینال شناور نفتی جهان با ظرفیت 2.2 میلیون بشکه ظرفیت ذخیره سازی ،  بارگیری و تخلیه نفت در اب‌های خلیج فارس امروز در حالی افتتاح شد که اولین محموله نفت این ترمینال توسط یک کشتی نفتکش ژاپنی بارگیری شد.