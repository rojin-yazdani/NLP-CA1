مرکز امار ایران از بهبود درامد خانواده ایرانیان در سال 90خبر داده اما تایید می‌کند که هنوز خرج خانواده‌ها از دخل‌شان بیشتر است.روایت رسمی مرکز امار ایران ناظر به رشد درامد و هزینه خانوارهای روستایی و شهری است ولیکن خالص هزینه‌ها همچنان از درامدها بیشتر است. به گزارش همشهری به استناد اماری که مرکز امار منتشر کرده ،  متوسط هزینه خانوارهای شهری در سال گذشته نسبت به سال 89 اندکی بیش از16.7درصد افزایش یافته درحالی‌که متوسط رشد درامدخانوارهای شهری کمی بیش از 22.7درصد گزارش شده است. اما نباید فراموش کرد که به‌طور میانگین اداره هر خانوار شهری ایرانی دست‌کم 137میلیون ریال در سال خرج برداشته ،  اما درامد میانگین 133میلیون ریال در سال براورد شده است.این در حالی است که درامد خانوار شهری ایران در سال 89نسبت به سال 88به‌طور میانگین و سالانه13.4درصد و هزینه‌ها14.6درصد بوده است. این گزارش می‌افزاید :  متوسط هزینه یک خانوار ایرانی در سال 90نسبت به سال قبل از ان 22.6درصد بوده درحالی‌که درامد خانوار روستایی 34.5درصد افزایش یافته است. سال گذشته هرخانوار ایرانی در سال به‌طور میانگین حدود 80میلیون ریال درامد و 84میلیون ریال هزینه داشته است. رشد درامد خانوار ایرانی در سال 89نسبت به سال 88به‌طور میانگین 13.2درصد و هزینه‌ها 15.6درصد گزارش شده بود.مرکز امار ایران اشاره‌ای به‌علت رشد درامد خانوارهای ایرانی نکرده اما به‌نظر می‌رسد رشد درامدها نسبت به هزینه‌ها در مرکز امار ایران به‌دلیل پرداخت یارانه نقدی به 75میلیون ایرانی باشد درحالی‌که اثر هزینه‌ای اجرای قانون هدفمندی یارانه‌ها کمتر بوده است اما برای قضاوت درباره اثر بخشی یارانه نقدی بر وضعیت درامدی خانوارهای ایرانی باید منتظر رونمایی از امارهای مرکز امار در سال 91بود چرا که نه‌تنها نرخ تورم روبه افزایش نهاده بلکه قدرت خرید مردم و ارزش پس‌اندازها به واسطه نوسانات شدید ارزی افت محسوسی پیدا کرده است.رشد درامدها و هزینه‌ها در خانوارهای روستایی و شهری ایرانی در استان‌های کشور به‌صورت متوازن نبوده است به‌نحوی که برخی استان‌ها با رشد بیشتر درامدی مواجه شده‌اند و برخی با رشد افزون‌تر هزینه‌ها اما جدی‌ترین پرسش این است که تا چه میزان این روند از پایداری در سال‌های پیش‌رو برخوردار خواهد بود ?