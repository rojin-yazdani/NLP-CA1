کاهش سوددهی شرکت کوکاکولا باعث شده تا دو هزار نفر از کارمندان این شرکت شغل خود را از دست بدهند.به گزارش خبرانلاین ،  شرکت نوشابه سازی کوکاکولا سومین برند با ارزش جهان محسوب می‌شود با این حال وضعیت نه چندان مناسب سوددهی ان باعث شده تا مدیران شرکت به دنبال راه‌هایی برای کاهش هزینه‌ها باشند. به همین خاطر اعلام شده که در سال اینده دو هزار نفر از کارمندان این شرکت بیکار خواهند شد. علاوه بر تعدیل نیرو ،  شرکت کوکاکولا برای اینکه بتواند طی سال‌های 2015 تا 2019 به طور سالانه 3 میلیارد دلار صرفه جویی کند استفاده کارمندان از لیموزین را محدود کرده و از تعداد مهمانی‌هایی شرکت نیز کاسته است.حتی امکان استفاده از پیغام گیر صوتی نیز در دفاتر کوکاکولا حذف شده است ،  اقدامی که قرار است باعث صرفه جویی 100 هزار دلاری در سال بشود. مصرف کنندگان در سرتاسر جهان دیگر همچون گذشته به نوشابه‌های گازدار علاقه نشان نمی‌دهند و همین موضوع باعث نگرانی مدیران کوکاکولا شده است. برای مثال سود این شرکت در سه ماهه سوم سال جاری میلادی به میزان 14 درصد کاهش یافته است. تلاش برای ارایه محصولات دیگر مانند شیر نیز از جمله اقداماتی است که شرکت کوکاکولا برای حفظ سهمش در بازار نوشیدنی‌ها به کار گرفته است.