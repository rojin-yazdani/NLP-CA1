استاندار تهران گفت :  دربحث گرانی و عدم توزیع مرغ ،  تیترهای متفاوتی در سایت‌ها منتشر شد که حساسیت جامعه را تحریک کرد.به گزارش ایسنا ،  مرتضی تمدن در مراسم تقدیر از خبرنگاران حوزه اجتماعی و سیاسی استانداری با بیان اینکه خبرنگاران باید در انتخاب تیتر و اطلاع‌رسانی به گونه‌ای عمل کنند که منافاتی با منافع ملی کشور نداشته باشد ،  گفت :  پس از یک تیتر خبری ،  رخدادهایی به وجود می‌اید که همه مسئولان و جامعه و خود رسانه را درگیر می‌کند.استاندار تهران ،  نوسان بازار و چالش توزیع مرغ را یکی از این عنوان‌های خبری که به نوعی به یک چالش و سو استفاده در محافل و مجامع بین المللی تبدیل شد عنوان کرد و گفت :  واقعیت این است که مشکلی که در بحث عرضه و تقاضا به وجود امد مشکلاتی را به همراه داشت و ممکن است این اتفاق در اینده برای کالای دیگری رخ دهد مگر اینکه قبول داشته باشیم در جنگ اقتصادی قرار نداریم.تمدن تصریح کرد :  غارت فروشگاه‌ها در کشورهایی که خود را متمدن می‌دانند اتفاق افتاد این در حالی است که مردم ایران علیرغم وجود مشکلات اقتصادی تحمل می‌کنند چرا که ریشه مشکلات را می‌دانند و در این میان رسانه‌ها موظفند در ابراز موضوعات اقتصادی به گونه‌ای عمل کنند که باعث سو استفاده برای مجامع بین‌المللی نباشد.وی گفت :  در بحث گرانی و عدم توزیع مرغ تیترهای متفاوتی در سایت‌ها منتشر شد ،  از جمله ارائه مرغ با کارت ملی و شناسنامه که از جمله این اخبار بود و چون حساسیت جامعه را تحریک کرده بود سیل تقاضا به سمت خرید این کالا به راه افتاد و نوسان بازار مرغ نیز حاصل همین عدم هماهنگی در تقاضا و عرضه بود.استاندار تهران در بخش دیگری از سخنان خود با اشاره به برگزاری جلسه شورای اداری استان در روز سه‌شنبه گفت :  در این جلسه مباحث مختلفی از جمله تدابیر ایام برگزاری اجلاس سران غیر متعهدها در پایتخت ،  برگزاری نماز عید فطر و راهپیمایی روز قدس مورد بررسی قرار خواهد گرفت.تسهیل امور سفر در موج دوم سفرهای تابستانی بعد از ماه رمضانبه گفته تمدن با توجه به تعطیلی چند روزه پایتخت به علت برگزاری جلسات سران اجلاس روند ورود و خروج به استان تهران تسهیل همچنین شرایطی فراهم می‌شود تا شهروندان در اغاز موج دوم سفرهای تابستانی پس از ماه رمضان و تعطیلات چند روزه تهران بتوانند به راحتی بلیت سفر تهیه کنند که در این راستا تسهیل امور سفردر ترمینال‌ها ،  راه اهن و فرودگاه‌ها در دستور کار قرار گرفته است.برقراری کشیکی بیمارستانها  ،  اورژانس و ادارات خدمات رسان در ایام تعطیلات برگزاری اجلاس غیر متعهدهااستاندار تهران خاطرنشان کرد :  همچنین تلاش می‌کنیم تا تعطیلی چند روزه تهران اسیبی به خدمات رسانی برای شهروندان وارد نکند و در این راستا کشیک‌های بیمارستان‌ها ،  مراکز اورژانس و برخی ادارات خدمات رسانی در دستور کار قرار گرفته است.خبرنگاران دستگاهها و مسولان پاسخگو و غیر پاسخگو را معرفی کنندوی با اشاره به اینکه خبرنگاران با اهتمام و توجه خود در بسیاری از موارد نشان داده‌اند که برخی از مسائل را بیشتر از مسئولان پیگیری می‌کنند گفت :  خبرنگاران در بسیاری از مراحل همراه و کمک مسئولان بودند و مسائل مختلف معیشت ،  ارزاق و موضوعات مختلف را مورد بحث و بررسی قرار می‌دهند.وی به خبرنگاران حاضر در جلسه پیشنهاد کرد تا عملکرد مسئولان و دستگاه‌های مختلف را حداقل در استان تهران مورد گزینش قرار دهند و با تشکیل هیات داوری بهترین ،  پاسخگوترین ،  مسئول‌ترین دستگاه و مدیر مربوطه و همچنین عکس این موضوع را مشخص کنند.وی گفت :  گزینش مسئولان و دستگاه‌ها از سوی رسانه‌ها که ارتباط تنگاتنگ و مستقیمی با مسئولان و سازمان‌ها و ادارات مختلف دارند به استانداری کمک می‌کند تا دستگاه‌های پاسخگو را تشویق و تذکرات لازم را به دستگاه‌هایی که خود را پاسخگو نمی‌دانند بدهد.تمدن با بیان اینکه ممکن است حتی سوال خبرنگار جهت‌دار ،  تند و منتقدانه باشد اظهار کرد :  در هر صورت وظیفه یک مسئول است که معقولانه پاسخ سوالات خبرنگاران را بدهد.