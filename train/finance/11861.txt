نماینده مردم کرمانشاه در مجلس گفت :  با توجه به اینکه مسئولان وزارت نفت می‌گویند که خطوط انتقال نفت استان کرمانشاه مشکلی ندارد ،  در صورت بروز فاجعه احتمالی وزارت نفت مسئول است.  جهانبخش امینی ظهر امروز در گفت‌وگو با خبرنگار فارس در کرمانشاه افزود :  در جلسه‌ای که با معاون وزیر نفت و مدیرعامل خطوط لوله و مخابرات نفت ایران داشتیم ،  انها گفتند که ردیاب را در بین خطوط انتقال نفت استان کرمانشاه عبور داده‌ایم و هیچگونه مشکل خاصی مشاهده نشده است. وی ادامه داد :  مسئولان وزارت نفت ادعا می‌کنند که مناطقی از خطوط انتقال نفت استان کرمانشاه که پوسیدگی داشته‌اند و در محدوده مسکونی بوده‌اند ،  تعویض شده و مشکلات محدود در دیگر نقاط را با عایق‌بندی لوله‌ها مرمت کرده‌ایم. نماینده مردم کرمانشاه در مجلس شورای اسلامی گفت :  با توجه به اینکه مسئولان وزارت نفت می‌گویند که خطوط انتقال نفت استان کرمانشاه مشکلی ندارد ،  در صورت بروز هرگونه فاجعه احتمالی وزارت نفت باید پاسخگو باشد. امینی تصریح کرد :  با توجه به ارسال نامه مجمع نمایندگان استان کرمانشاه به وزارت نفت ،  شخص وزیر نفت باید در کمیسیون انرژی مجلس پاسخگوی سؤال نمایندگان کرمانشاه در باره مشکلات پیش امده در خطوط لوله انتقال نفت استان باشد.