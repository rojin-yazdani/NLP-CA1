اعضای در پایان یکصد و شصت و هفتمین نشست خود در وین با صدور بیانیه‌ای به سیاست عدم کاهش تولید خود ادامه دادند.به گزارش ایسنا به نقل از دبیرخانه اوپک ،  اعضای اوپک در این نشست سقف تولید روزانه 30 میلیون بشکه‌ای خود را تغییر ندادند و از کشورهای عضو خواسته شد که نسبت به ان پایبند باشند. کشورهای عضو در موافقت با این تصمیم تعهد خود را نسبت به یک بازار باثبات و متعادل که قیمتها هم برای تولیدکنندگان و هم برای مصرف کنندگان مناسب باشند اعلام کردند.وزیران نفت اوپک پیش بینی کردند که با توجه به رشد اقتصادی در کشورهای خارج از سازمان توسعه و همکاریهای اقتصادی ،  تقاضای نفت در نیمه دوم سال جاری و در سال 2016 افزایش پیدا کند و همچنین رشد عرضه نفت کشورهای خارج از اوپک در سال 2015 کمتر از 700 هزار بشکه در روز باشد که تنها یک سوم رشد سال 2014 است.اعضای اوپک همچنین گزارشهای دبیرکل سازمان و کمیسیون اقتصادی و همچنین همکاریهای این سازمان با اژانس بین المللی انرژی و سازمانهای بین المللی مختلف در جی 20 و گفت‌وگوهای جاری اوپک با اتحادیه اروپا ،  فدراسیون روسیه و دیگران را مورد بررسی قرار دادند.اعضای اوپک ضمن توافق بر اهمیت حفظ گفت‌وگو با دیگر کشورهای تولیدکننده نفت بر اهمیت نشست‌های فنی کارشناسان نفتی و اقتصادی اوپک و کشورهای خارج این سازمان که 12 می‌2015 در وین برگزار شد تاکید کردند.در این نشست اعضای اوپک به صالح الخبری به خاطر انتصاب به سمت وزیر انرژی الجزایر و به اسدروبال چاوز به دلیل انتصاب به عنوان وزیر نفت و معادن ونزوئلا تبریک گفتند و از تلاشهای یوسف یوسفی و رافائل رامیرز وزرای قبلی این دو کشور تقدیر و تشکر کردند.وزیران اوپک همچنین توافق کردند که نشست بعدی این سازمان چهارم دسامبر 2015 در وین برگزار شود.