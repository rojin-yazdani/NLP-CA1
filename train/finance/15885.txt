پلیس پاکستان از کشف 190هزار لیتر گازوئیل قاچاق ایران که توسط 5 تانکر حمل می‌شد خبر داد.به گزارش خبرگزاری تسنیم به نقل از دنیا نیوز ،  پلیس مرزی پاکستان اعلام کرد 5 نفتکش حاوی سوخت قاچاق ایران را توقیف کرده است.این نفتکش‌ها که در بزرگراه ملی کالات توقیف شده‌اند در مجموع حامل 190هزار لیتر گازوئیل قاچاق ایران بوده‌اند.پایین بودن قیمت سوخت در ایران قاچاق بنزین و گازوئیل از ایران به پاکستان را به تجارت پرسودی تبدیل کرده است.دولت پاکستان هرساله میلیاردها روپیه درامد گمرکی خود را به‌دلیل قاچاق سوخت ایران از دست می‌دهد هرچند برخی ماموران و مقامات مرزی پاکستان به‌دلیل منافع شخصی با قاچاقچیان همکاری می‌کنند.