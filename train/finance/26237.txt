با گذشت 9 روز از اغاز طرح امداد نوروزی و موج اولیه سفرهای نوروزی میانگین زمان انتظار امداد خواهان برای رسیدن امدادگر کمتر از 30 دقیقه و همچنین درصد پاسخگوئی تماس‌های ورودی هموطنان به مرکز تماس ایران خودرو برای درخواست امداد خودروئی به رکورد 97.54 رسیده که هر دو رکورد بهتری نسبت به میانگین استاندارد جهانی است. به گزارش ایکو پرس به نقل از روابط عمومی امداد خودرو ایران ، باتوجه به حجم بالای سفرهای نوروزی امسال و نظر به تعداد خودروهای تولیدی ایران خودرو و همچنین تعداد خودروهای تحت پوشش ،  تماس‌های ورودی به مرکز تماس ایران خودرو افزایش اندکی نسبت به سال گذشته داشته است.با برنامه ریزی‌های صورت گرفته بر اساس انالیز و پیش بینی این موارد و با مدیریت یکپارچه و سیستمی در امداد خودرو ایران زمان انتظار مشتریان به پایین‌ترین رکورد در طرح‌های امداد نوروزی رسیده و به بیش از 97 درصد تماس‌های ورودی پاسخ داده شده است.بیشترین حجم در خواست امداد را محورهای خروجی تهران ،  محورهای ورودی مشهد و اصفهان به ترتیب بیشترین تقاضای خدمت را به خود اختصاص داده‌اند .خدمات به خودروهای غیر ایران خودروئی نیز با توجه به کمیت و کفیت ناوگان امدادرسانی امداد خودرو ایران در این ایام نیز پرنگ‌تر بوده و در 9 روز گذشته بیش از 840 خودرو اعم از خودروسازان خارجی و داخلی در سراسر کشور از خدمات امدادی ایران خودرو بهره مند شده اند.گستره پوشش دهی 24 ساعته امداد جاده‌ای و شهری امداد خودرو ایران که توسط گسترده‌ترین و مختصص‌ترین ناوگان امدادی کشور انجام می‌پذیرد در تمامی شهرها و 41 هزار کلیومتر جاده‌ای بوده که امسال در مناطق ازاد تجاری و همچنین در مسیر کاروان‌های راهیان نور به صورت ویژه به هموطنان خدمت رسانی می‌کنند. هموطنان عزیز می‌توانند در صورت نیاز به مشاوره  ،  امداد حمل و امداد بالینی در سراسر کشور بصورت 24 ساعته با شماره تلفن 096440 تماس برقرار کنند .