براساس نتایج شاخص ارزیابی کیفی IQS ،  کیفیت خودروهای تولیدی در سطح جهان به طور میانگین سه برابر کیفیت خودروهای تولیدی از سوی خودروسازان داخلی است.به گزارش ایسنا ،  شاخص INITIAL QUALITY STUDY به بررسی تعداد عیوب  ( از نظر فنی ،  ایمنی یا طراحی )  مشاهده شده در هر خودرو از دید مشتریان در بازه زمانی سه ماهه ابتدایی استفاده از خودرو ،  می‌پردازد.براساس اطلاعات شرکت بازرسی کیفیت و استاندارد ایران ،  در خودروهای تولیدی از سوی خودروسازان جهانی میزان شاخص IQS ،  کمتر از 1.5  ( نقص یا ایراد )  است به این معنی که در سه ماهه ابتدایی استفاده از یک دستگاه خودروی تولیدی از سوی خودروسازان جهانی ،  کمتر از 1.5 نقص فنی یا ایمنی در خودرو مشاهده می‌شود با این حال این میزان در خودروهای تولیدی در خودروسازان داخلی به طور میانگین 4.6 نقص فنی یا ایمنی است به این معنی که در سه ماهه ابتدایی استفاده از یک دستگاه خودروی داخلی ،  به طور میانگین 4.6 نقص فنی ،  ایمنی یا طراحی در ان وجود دارد.کیفیت سه برابری خودروهای تولیدی در خودروسازان جهانی نسبت به خودروهای داخلی در حالی است که پیش از این وزیر صنعت ،  معدن و تجارت از کیفیت پایین خودروهای داخلی انتقاد کرده بود. محمدرضا نعمت‌زاده در این زمینه اظهار کرده بود :  چرا خودروهای تولیدی در کشور باید قبل از 10 هزار کیلومتر پیمایش ،  به تعمیرگاه‌ها مراجعه کنند ?  .براساس نتایج ارزیابی شاخص کیفی IQS در صنعت خودروی ایران ؛  میانگین تعداد عیوب خودروهای داخلی در سه ماهه ابتدایی استفاده ،  4.6 عیب بوده است. این میزان در خودروهای با سطح قیمتی کمتر از 25 میلیون تومان معادل 5.09 ایراد  ( نقص خودرو از نظر فنی ،  ایمنی یا طراحی )  ،  در خودروهای با سطح قیمتی 25 تا 50 میلیون تومان معادل 4.51 ایراد ،  در خودروهای با سطح قیمتی 75 تا 100 میلیون تومان معادل 2.7 ایراد ،  در خودروهای با سطح قیمتی 100 تا 125 میلیون تومان معادل 1.39 ایراد و در خودروهای با سطح قیمتی بیش از 125 میلیون تومان معادل 1.27 ایراد در سه ماهه ابتدایی استفاده از خودرو ،  بوده است.