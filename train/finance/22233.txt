عیدی 503 هزار تومانی کارکنان دولت که پیش از این معاون برنامه‌ریزی رییس‌جمهور از ان خبر داده بود به روال سابق همراه با حقوق بهمن ماه واریز خواهد شد.به گزارش ایسنا طبق اخرین خبرها در صورتی که خزانه‌داری کل کشور مشکلی در تامین منابع برای پرداخت پاداش پایان سال کارکنان دولت نداشته باشد  ،  عیدی 503 هزار تومانی نیز به همراه حقوق بهمن ماه به حساب کارکنان دولت واریز خواهد شد.این در حالی است که پیش از این محمدباقر نوبخت  -  معاون برنامه‌ریزی رییس جمهور  -  اعلام کرده بود که عیدی کارکنان دولت در سال جاری 503 هزار تومان است که در ایام اسفند به همراه حقوق بهمن ماه واریز می‌شود.در عین حال عیدی در سال 90 حدود 350 هزار تومان و در سال 91 حدود 402 هزار و 500 تومان بود که همراه حقوق بهمن ماه به حساب کارکنان دولت واریز شد.در سال 1390 به دلایلی از جمله کمبود نقدینگی بحث‌هایی مبنی بر اعطای سکه به کارکنان به جای پرداخت نقدی عیدی مطرح شد که با وجود اعلام امادگی بانک مرکزی بی نتیجه ماند و عیدی 350 هزار تومانی به روال سابق ریالی پرداخت شد.عیدانه فقط یک بار بوداما در سال گذشته در همین ایام بود که رییس‌جمهور وقت از واریز عیدانه 70 تا 90 هزار تومانی جدای از پاداش پایان اخر سال خبر داد به طوری که در اوایل اسفند ماه 91 این مبلغ با برداشت 2.7 میلیارد دلاری از منابع صندوق توسعه ملی به هر ایرانی یارانه بگیر تعلق گرفت به طوری که مبلغ 70 هزار تومان برای هر نفر به حساب سرپرستان خانوار واریز شد. این در حالی است که به هر فرد تحت پوشش کمیته امداد و بهزیستی حدود 90 هزار تومان به عنوان کمک اقتصادی شب عید اختصاص یافت.این عیدانه دولت دهم در حالی به حساب بیش از 75 میلیون ایرانی واریز و دولت یازدهم را بدهکار کرد که باید سالانه به همراه پرداخت سهم صندوق توسعه ملی از نفت دو درصد را نیز به عنوان بازپرداخت این بدهی تا سه سال از زمان برداشت باز پرداخت کند.این در حالی است که دولت در سال جاری هیچ تصمیمی برای عیدانه‌ای شبیه سال گذشته و بدهکار کردن خود ندارد به طوری که نوبخت در مورد اینکه ایا سبد کالای اعطایی دولت در دوماه پایان سال به نوعی همان عیدانه سال گذشته است  ،  تصریح کرد  :  عیدانه تنها یک بار و ان هم در شرایط خاص خود در دولت گذشته پرداخت شد و ما هیچ تصمیمی برای پرداخت این عیدانه نداریم.وی تاکید کرد  :  سبد کالا تقدیمی به مردم نیز جایگزین عیدانه سال گذشته نیست.