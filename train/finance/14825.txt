سرویس مجلس تابناک نماینده مردم بجنورد گفت :  ریشه اختلاس ،  به اینکه قانون مورد احترام نیست ،  برمی‌گردد.موسی‌رضا ثروتی در گفت‌وگو با خبرنگار ما درباره ریشه‌های و علل شکل‌گیری اختلاس گفت :  متاسفانه ،  رسیدگی‌ها ضعیف است. پنجاه هزار میلیارد تومان مطالبات بانکی وجود دارد که برخی از این مطالبات ،  مشابه همین اختلاس است.وی اظهار داشت :  متاسفانه برخی بانک‌ها بدون دریافت وثیقه و با واسطه و رابطه وام داده‌اند و اکنون که بانک به دنبال مطالبات خود است ،  پول و ضمانتی نیست. به همین دلیل است که معوقات پدید می‌اید.عضو کمیسیون برنامه و بودجه مجلس گفت :  این جریان ریشه‌دار است و اگر به درستی و به سرعت برخورد می‌شد ،  این اتفاقات رخ نمی‌داد.وی اظهار داشت :  بزرگترین اختلاس بانکی در تاریخ کشور رخ داده و در نوع خود ،  در دنیا مشابهی ندارد. این اختلاس باعث اسیب دیدن اعتماد عمومی مردم شده است. فرمان هشت ماده‌ای برخورد با مفاسد توسط رهبر انقلاب ابلاغ شده ،  ولی ان گونه که باید و شاید با این مقوله برخورد نمی‌شود. با دستمال کثیف نمی‌شود ،  شیشه را پاک کرد و افرادی که دست اندرکار رسیدگی به این موضوع هستند ،  باید به دور از هرگونه الایشی باشند تا بتوانند برخورد شایسته‌ای انجام دهند.نماینده بجنورد گفت :  جلساتی که با حضور مسئولین دولت ،  مجلس و قوه قضائیه درباره مبارزه با مفاسد اقتصادی تشکیل می‌شود ،  چه نتایج و گزارش‌هایی داشته است ?  تا چه اندازه مردم را قانع کرده‌اند ?  من به عنوان یک نماینده قانع نیستم و نمی‌پذیرم که پنجاه هزار میلیارد تومان معوقات بانکی باشد و سواستفاده‌ای نشده باشد ! ثروتی گفت :  این مسائل ریشه‌دار است ،  به گونه‌ای که در پنج ماه گذشته ،  1700 میلیارد تومان اختلاس شده است. مهمترین علت وقوع چنین رویدادی ،  اجرا نشدن قانون است. علت دوم ،  رابطه‌های سیاسی و رابطه‌های قدرت و ثروت است که به دنبال سواستفاده از شرایط هستند و دلیل سوم ،  وجود افرادی است که در انتخابات هزینه‌های بسیاری هزینه می‌کنند. اکنون این پرسش پدید می‌اید که این مبالغ از کجا می‌اید ? وی ادامه داد :  این موضوع از سال 85 اغاز شده است. مگر این افراد نباید تراز سود و زیان سالانه ارایه دهند ?  مگر نباید بانک‌ها تراز مالی تهیه کرده و بانک مرکزی و وزارت اقتصاد و دارایی بر انان نظارت کنند ?  کمترین کار این است که همه رده‌های مدیریتی مرتبط با این جریان استعفا دهند که البته شهامت این کار را ندارند. این موضوع نشان می‌دهد ،  خارجی‌هایی که در این گونه مسائل گرفتار می‌شوند و استعفا می‌دهند ،  ایمان بیشتری دارند و اخلاق در انها نهادینه‌تر است ،  تا ما که خود را مسلمان می‌دانیم و دم از اخلاق می‌زنیم.ثروتی گفت :  سیستم بانکی بیمار است و اگر بموقع درمان می‌شد ،  این وقایع اتفاق نمی‌افتاد. امیدوارم که قوه قضائیه با قدرت و سرعت به این موضوع رسیدگی کند و همان گونه که به مشکل خشونت به سرعت رسیدگی کردند و اینکه در گذشته برای 123 میلیارد اختلاس کننده را اعدام کرده‌اند ،  برای سه هزار میلیارد تومان باید با افرادی که در این اختلاس دخالت دارند ،  برخورد قاطع انجام و عدالت انجام شود.