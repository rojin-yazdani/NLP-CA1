کمیسیون‌های صنایع و معادن و اصل 44 قانون اساسی با ارائه گزارشی مشترک درباره نحوه واگذاری طرح فولاد هرمزگان در صحن علنی مجلس قانونی بودن یا نبودن این واگذاری را بررسی می‌کنند.به گزارش خانه ملت ،  علی‌اصغر یوسف‌نژاد در نشست علنی امروز یکشنبه - 5 تیر -  گزارش مشترک کمیسیون صنایع و معادن و کمیسیون ویژه نظارت و پیگیری اصل چهل‌وچهارم قانون اساسی را درباره عدم اجرای جز الف 2 بند 8 قانون بودجه 89 قرائت کرد . به استناد جز الف 2 بند 8 قانون بودجه سال 1389 کل کشور و با توجه به صورتجلسه مورخ 23 اسفند سال 89 مبلغ حاصل از فروش طرح فولاد هرمزگان باید به سازمان‌های توسعه و نوسازی معادن و صنایع معدنی ایران  ( ایمیدرو )  برای انجام طرح‌های نیمه‌تمام در دست اقدام اختصاص یابد و هزینه ان در قالب طرح هدفمند کردن یارانه‌ها و یا در هر محل دیگری ،  خلاف جز الف 2 بند 8 قانون بودجه سال 1389 کل کشور است.