کم کردن و یا ندادن حقوق کارگران سود نیست بلکه ضرر بزرگی است ،  با این حال متاسفانه حقوقی که به کارگران می‌دهیم کافی نیست.به گزارش ایسنا ،  سلیمان جعفرزاده رییس کمیسیون اجتماعی مجلس در همایش تجلیل از 32 سال اگاهی و بصیرت و شایستگی کارگران و افتتاح سامانه ثبت نام اینترنتی کارگران فصلی و ساختمانی فلسفه توزیع سهام عدالت گفت :  خدا جهان و انسان را افرید و امروز نیز کارگران به عنوان خدای دوم نیاز انسان‌ها را تولید می‌کنند و هر چه ما از انها تجلیل کنیم باز هم کم است.وی افزود :  کارگران در دنیا همواره به عنوان قشر زحمت کش نگران امنیت شغلی خود بودند و حقوقی هم که به ان‌ها داده می‌شود هرگز کافی نبوده است.جعفرزاده با تاکید بر اینکه کارگران در جامعه باید از امنیت شغلی بالایی برخوردار باشند ،  تصریح کرد :  هرگونه ابهامی در قانون مضر است هم قشر کارگران و هم قشر کارفرمایان باید بدانند که قانون به نفع انها عمل می‌کند ،  اگر کارگران و کارمندان ما نیرو و روحیه لازم را نداشته باشند تنها از 50 درصد از توان خود در تولیدات کشور استفاده می‌کنند.رییس کمیسیون اجتماعی مجلس ادامه داد :  کارگران باید با روحیه باز کیفیت و راندمان تولید را بالا برده و تنها در این شرایط است که می‌توان با تولیدات دیگر جوامع رقابت کرد.وی با بیان اینکه دردنیای جدید باید جایگاه خود را تعریف کنیم خاطرنشان کرد :  با این سرعت و کیفیت نمی‌توانیم جایگاه خود را در جهان مشخص کنیم لذا ما نیازمند دانش فنی برتر و تکنولوژی بالاتری هستیم.وی در پایان درباره تعیین 25 سال سن بازنشستگی در کشور برای کارگران گفت :  برای اینکه 25 سال کار برای بازنشستگی اعلام شود باید 2.5 درصد دولت و 2.5 درصد کارفرما پرداخت کند ما و دولت درصدد تامین منابع کافی و تصویب قانونی در مجلس شورای اسلامی برای این 2.5 درصد هستیم.