درحالی که روز گذشته قیمت دلار در بازار ازاد به مرز 1800 تومان رسیده بود هم‌اکنون این ارز با قیمت حدود 1585 تومان فروخته می‌شود.به گزارش فارس نوسانات ارزی در بازار امروز بر خلاف روز گذشته روند نزولی به خود گرفته و در حالی که دلار در ساعت مشابه روز گذشته در مرز 1800 تومان قرار گرفته بود هم اکنون این ارز با قیمت 1585 تومان فروخته می‌شود.البته علاوه بر دلار سایر ارزهای معتبر در بازار طی این روزها دچار تغییراتی شده‌اند که بر اساس ان در بازار ازاد قیمت پوند انگلیس 2500 تومان و یورو 2160 تومان تعیین شده است.این درحالی‌است که نرخ مرجع دلار در سایت بانک مرکزی 1118 تومان ،  یورو 1451 تومان و پوند انگلیس 1737 تومان تعیین شده است.در فهرست ارزهای مسافرتی نیز دلار امریکا با قیمت 1350 تومان ،  یورو 1753 تومان و پوند انگلیس 2104 تومان تعیین شده است.به گزارش فارس ،  محمود بهمنی رئیس کل بانک مرکزی امروز استفاده از ابزارهای پولی جذاب ،  ایجاد ثبات در بازار و مدیریت عوامل روانی را مهمترین برنامه‌های بانک مرکزی در ماه‌های پایانی برای بازار ارز و طلا اعلام کرده است.