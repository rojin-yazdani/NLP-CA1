کشورهای چین  ،  عراق و امارات متحده عربی طی 6 ماهه نخست امسال با جذب بیش از 58 درصد کالاهای صادراتی ایران به عنوان مهمترین بازارهای هدف صادراتی نام گرفتند.گزارش خبرنگار اقتصادی ایرنا بر پایه جدول اماری سازمان توسعه تجارت ایران حاکی است  ،  کشورهای یاد شده در مجموع 9 میلیارد و 605 میلیون دلار از کالاهای صادراتی جمهوری اسلامی را جذب کردند .چین در دوره یاد شده با جذب سه میلیارد و 731 میلیون دلار کالای صادراتی ایران بدون احتساب میعانات گازی 22.6 درصد از مجموع صادرات کشورمان را به خود اختصاص داد که میزان جذب شده در مقایسه با مدت مشابه در سال 93 کاهش 22 درصدی را نشان می‌دهد .عراق سه میلیارد و 76 میلیون دلار کالای صادراتی ایران را در دوره این گزارش جذب کرد که 18.7 درصد از ارزش صادرات کشورمان بود و نسبت به عملکرد مدت مشابه سال گذشته پنج درصد رشد را ثبت کرد .امارات متحده عربی نیز در 6 ماهه نخست امسال دو میلیارد و 798 میلیون دلار صادرات کالایی جمهوری اسلامی را از ان خود کرد که 17 درصد از ارزش صادرات این دوره بود و نسبت به دوره مشابه در سال قبل 48 درصد رشد نشان می‌دهد .هند نیز جذب یک میلیارد و 367 میلیون دلار کالای صادراتی ایران را ثبت کرد که هشت درصد از ارزش صادرات این دوره را از ان خود کرد و در مقایسه با 6 ماهه نخست سال گذشته رشد 18 درصدی دارد .افغانستان هم یک میلیارد و 269 میلیون دلار کالای صادراتی ایران را جذب کرد که 7.7 درصد از ارزش صادرات دوره مزبور بود و در مقایسه با مدت مشابه پارسال هفت درصد رشد داشت .کشورهای ترکیه با جذب 673  ،  ترکمنستان با 391  ،  ایتالیا با 303  ،  پاکستان با 284 و عمان با 194میلیون دلار دیگر شرکای ایران در 6 ماهه نخست بودند .مجموع 10 کشور یاد شده 14 میلیارد و 86 میلیون دلار کالای صادراتی ایران را به خود اختصاص دادند که 85 درصد ارزش صادرات این دوره بدون احتساب میعانات گازی را در برگرفت .پیش از این اعلام شد  ،  ارزش صادرات کالای غیرنفتی همراه با میعانات گازی ایران در دوره 6 ماهه نخست امسال به 20 میلیارد و 494 میلیون دلار رسید که در مقایسه با عملکرد نیمه نخست سال گذشته کاهش 14 درصدی را نشان می‌دهد .