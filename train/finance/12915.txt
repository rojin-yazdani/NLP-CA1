رئیس اتاق بازرگانی ایران با بیان اینکه اطلاعی از لیست فعالان اقتصادی که به دلیل مطالبات معوق بانکی ممنوع الخروج شده‌اند ،  ندارد ابراز امیدواری کرد استفاده از چنین ابزارهایی دیگر در کشور باب نشود.به گزارش مهر محمد نهاوندیان درباره فهرست فعالان اقتصادی که به دلیل مطالبات معوق بانکی ممنوع الخروج شده‌اند ،  گفت :  اطلاعی از این فهرست ندارم ؛  اما امیدوارم که مجددا استفاده از چنین ابزارهایی ،  در کشور باب نشود.کشور با محدود کردن فعالان اقتصادی به جایی نمی‌رسدرئیس اتاق بازرگانی و صنایع و معادن ایران افزود :  کشور با محدود کردن فعالان اقتصادی به جایی نمی‌رسد ،  اگر کسانی تخلف کرده‌اند و با بررسی قضایی و دقت قانونی ،  تخلف انها محرز شده است ،  شاید حتی صلاحیت نداشته باشند که از این پس کار اقتصادی انجام دهند.وی ادامه داد :  اگر امکان تردد فعال اقتصادی که دولت شعار حمایت از او را می‌دهد ،  به صرف دغدغه و سوظن کم شود ؛  در واقع خود مانعی برای فعالیت اقتصادی وی ایجاد کرده‌ایم که به طور قطع ،  اثر ان نیز در کاهش رشد و از دست دادن بازارهای جهانی متجلی خواهد شد.نهاوندیان در پاسخ به این سئوال که ایا اتاق بازرگانی هیچگاه از بانک مرکزی درخواست نکرده است که این فهرست را در اختیارش قرار دهد ?  گفت :  باید کاملا بین کسانی که با سواستفاده و تخلف نسبت به تعهداتشان ،  تضییع منابع کرده‌اند با افرادی که به دلایلی غیر از این ،  دچار مشکل شده‌اند تمایز قایل شد. در واقع با گروه اول باید برخورد قضایی و قانونی صورت گیرد.بدهی چندین هزار میلیارد تومانی دولت به پیمانکارانوی تصریح کرد :  از جمله دلایلی که جمع کثیر مدیران اقتصادی که به دلایل خارج از اراده خود ،  در امکان پرداخت اقساط و مطالبات خود تاخیر کرده‌اند ،  پیشامدهای خارج از دید مدیران اقتصادی بوده است ،  ضمن اینکه عدم پرداخت بدهیهای دولت به پیمانکاران خصوصی نیز در این روند موثر بوده است.به گفته رئیس پارلمان بخش خصوصی ،  اگر پیمانکار نتوانسته است که مطالبات خود که ارقام چند هزار میلیارد تومانی است را از دولت دریافت کند ،  به طور قطع امکان پرداخت به طلبکاران خود که احتمالا بدهکاران سیستم بانکی هستند را پیدا نمی‌کند ،  چراکه حلقه‌های اقتصاد به هم ارتباط دارند.وی تاکید کرد :  باید در این زمینه با دقت و احتیاط عمل کرد و به چوب معدودی متخلف ،  برای اکثریت خدمتگزار و تلاشگر مانع تراشی نکرد.دولت اخیرا لایحه دو فوریتی تامین 3 هزار میلیارد تومان منابع مالی برای پرداخت بخشی از بدهی‌های وزارت نیرو به پیمانکاران صنعت برق را تصویب کرده است.