رئیس کانون انجمن‌های صنفی کارگران ساختمانی کشور نسبت به وقوع بحران در حوزه اشتغال کارگران صنعت ساختمان هشدار داد. اکبر شوکت به ایلنا گفت :  در حوزه اشتغال کارگران ساختمانی به زودی به بحران می‌رسیم ،  زیرا با اتمام تدریجی طرح مسکن مهر که حجم زیادی از فرصت شغلی ناپایدار را در سراسر کشور به وجود اورده است ،  بسیاری از کارگران ساختمانی بیکار می‌شوند.وی ادامه داد :  فرصت شغلی ناپایدار در طرح مسکن مهر در حالی به انتظارات از دولت دامن زده است که از همین حالا ،  کارگران ساختمانی شاغل در این طرح به تدریج شغل شان را از دست می‌دهند و معضل اشتغال برای این قشر زحمتکش به زودی تبدیل به بحران می‌شود.وی با اشاره به اینکه نیمی از کارگران ساختمانی کشور تحت پوشش بیمه تامین اجتماعی قرار ندارند ،  افزود :  در صورت بروز بیماری ،  به ویژه وقتی سرپرست خانواده بیکار باشد و دفترچه بیمه هم نداشته باشد ،  مشکلات معیشتی‌اش طبعا دو چندان می‌شود.شوکت در ادامه این گفتگو به اختلافاتی که پیرامون منبع تامین هزینه بیمه کارگران ساختمانی میان نهادهای صنفی کارگری و مجلس وجود دارد اشاره کرد و گفت :  بودجه بیمه کارگران ساختمانی در سال اینده باید از محل صدور پروانه‌های ساختمانی تامین شود زیرا علاوه بر انکه برای دولت بار مالی ندارد به محدودیت سهمیه بیمه سالانه کارگران پایان می‌بخشد.گفتنی است مطابق قانون بودجه سال جاری ،  سازمان مالیاتی مکلف است 900 میلیارد تومان از عوارض ارزش افزوده شهرداری‌ها را برای بیمه کارگران ساختمانی به سازمان تامین اجتماعی پرداخت کند.این در حالی است که قانون رفع موانع اجرایی قانون بیمه‌های اجتماعی کارگران ساختمانی که در دی ماه سال گذشته به تصویب رسیده بود ،  سازمان تامین اجتماعی را موظف می‌کرد با منابع حاصل از فروش پروانهٔ ساخت که از طریق شهرداری‌ها به صندوق تامین اجتماعی واریز می‌شد ،  تمام کارگران ساختمانی را بیمه کند.رئیس کانون انجمن‌های صنفی کارگران ساختمانی کشور در پایان با انتقاد از نپرداختن غرامت ایام بیماری به کارگران ساختمانی ،  تصریح کرد :  اگر کارگری دچار حادثه شغلی شود و اسیب ببیند  ( مثلا پای‌اش بشکند )  ،  طبعا مدت محدودی قادر به کار نیست که تامین اجتماعی باید در این برهه ،  غرامت ایام بیماری را به ان‌ها پرداخت کند اما این صندوق بیمه گر به وظیفه‌اش در این خصوص عمل نمی‌کند.