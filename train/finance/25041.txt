شنیده‌ها حاکی از ان است که از بین سه سناریوی نرخ سود بانکی 10 ،  12 و 14درصدی که در کمیسیون اقتصادی دولت به جمع‌بندی نهایی نرسیده ،  نرخ سود 14درصدی منتفی است و نرخ سود 10درصدی از شانس بیشتری برای برنده شدن در این میدان برخوردار است. در صورت کاهش نرخ سود بانکی ،  به گفته یکی از کارشناسان ،  بسته پولی دولت به نیم بسته تبدیل می‌شود .به نوشته دنیای اقتصاد ،  گرچه قرار بود در جلسه روز دوشنبه کمیسیون اقتصادی دولت نرخ سود بانکی تعیین شود ،  اما این نرخ بنابر نقل قول خبرگزاری مهر از طهماسب مظاهری ،  رییس کل بانک مرکزی هنوز تعیین نشده است. البته شنیده‌ها حاکی از ان است که از بین سه سناریوی نرخ سود بانکی 10 ،  12 و 14درصدی که در کمیسیون اقتصادی دولت به جمع‌بندی نهایی نرسیده ،  نرخ سود 14درصدی منتفی است .در عین حال منابع اگاه اظهار می‌دارند که رییس‌جمهوری بر وعده‌اش به مردم برای نرخ سود تک رقمی تاکید دارد.حتی اگر تحقق ان با پرداخت یارانه به بانک‌ها همراه باشد. بنابراین نرخ سود 10درصدی از شانس بیشتری برای برنده شدن در این میدان برخوردار است.گرچه مظاهری همچنان سعی دارد به دیگران بقبولاند که نرخ سود ثابت خواهد ماند. وی همچنین تصریح کرده که به محض تعیین نرخ سود بانکی سال 87 ،  این تصمیم اعلام خواهد شد.وی امروز جلسه‌ای با مدیران عامل بانک‌ها درخصوص بررسی بسته سیاستی پولی بانک مرکزی خواهد داشت .پیش‌تر نیز مدیران بانک‌های خصوصی به بررسی این بسته پرداخته‌اند. یکی از مهم‌ترین محورهای بسته سیاستی بانک مرکزی ،  ازادسازی نرخ سود بانکی است که در صورت کاهش نرخ سود بانکی ،  به گفته یکی از کارشناسان ،  این بسته به نیم بسته تبدیل می‌شود.همچنین شنیده می‌شود که طرح تعیین نرخ سود بخش صنعت براساس بازدهی طرح‌های اقتصادی در سال‌جاری اجرا نمی‌شود و در صورت تصویب نهایی از سال اینده به اجرا گذاشته خواهد شد.