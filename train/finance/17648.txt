چندی پیش در پی انتشار مقاله دکتر محمدباقر قالیباف ،  شهردار تهران در تابناک با عنوان ضرورت شکل‌گیری دولت توسعه در ایران ،  اقای دکتر دانش‌جعفری یادداشتی تحلیلی انتقادی در زمینه مدل توسعه فوق نوشته که بخشی از ان در ادامه می‌اید : دفاع از بازار نباید به عنوان دفاع از تفکر لیبرالیسم تلقی شود ،  چه اینکه قبل از اینکه تفکر مبتنی بر سازوکار ازاد بازار در غرب نهادینه شود تجربه بازارهای اسلامی فراروی ما قرار دارد. پیامبر ما خود به تاسیس بازار در مدینه همت گماشتند و شرایط ان را نهادینه ساختند …  براساس نظریه دولت رفاه که بحث نسبتا جدیدی است دولت موظف است از طریق تامین اجتماعی ،  ارایه خدمات بهداشتی مجانی و امثال ان امنیت اجتماعی و اقتصادی جامعه را برعهده بگیرد …  صرف نظر از دیدگاه‌های مختلفی که درخصوص عملکرد بازار و وظایف دولت در طی تاریخ تفکر اقتصادی مطرح شده جدیدترین و کامل‌ترین بحث در این زمینه دیدگاه مکتب نهادگرایی است که براساس ان دولت ،  بازار و بنگاه‌های اقتصادی سه نهاد اصلی یک اقتصاد را تشکیل می‌دهند که فعالیت‌های انها هم مکمل و هم جانشین یکدیگر است ،  اما نهاد دولت بر دو نهاد دیگر اشراف و احاطه دارد. مطابق این دیدگاه ،  راه‌حل بهینه برای تعامل این سه نهاد ان است که در مواردی که بازار و بنگاه‌های اقتصادی به نحو کارا فعالیت می‌کنند دولت باید فعالیت‌های جانشین فعالیت‌های انها را به حداقل برساند …  عمده‌ترین وظیفه برای دولت در اقتصاد تعریف حقوق مالکیت بر مبنای محتوای قرارداد اجتماعی پذیرفته شده در جامعه و دفاع و حفاظت از ان است …  دولت سالم و کارامد با انحصارات مبارزه و رقابت را تشویق می‌کند. رقابت ،  اتلاف منابع را به حداقل می‌رساند. اتلاف منابع به عنوان فرصت سود بهره‌برداری نشده یا امکان از دست رفته ایجاد ثروت تعریف می‌شود و رقابت بین بنگاهی باید بتواند زمینه بهره‌برداری از همه فرصت‌ها را به عمل اورد …  نهاد بازار طرف‌های عرضه‌کننده و تقاضاکننده را هماهنگ و تعدیل می‌کند و قیمت‌های متعادل و منصفانه تنها در این فرایند تعیین می‌شوند. این فرایند به تخصیص بهینه و کارای منابع و عوامل تولید و کالاها و محصولات منجر می‌شود که به عنوان مزیت اصلی نظام بازار به شمار می‌رود … از دیگر مسئولیت‌های اصلی دولت ،  پیگیری سیاست‌های توزیع مجدد درامد به منظور دست یافتن به هدف تامین نیازهای اساسی و فقرزدایی و یا برقراری رفاه متعارف برای همگان است. این سیاست‌ها شامل مالیات بر درامد تصاعدی ،  پرداخت یارانه درامدی و دستمزدی به خانواده‌های کم‌درامد ،  تامین کالاها و خدمات خاص نظیر مسکن ،  بهداشت و درمان و مواد غذایی با پرداخت انتقالی در این زمینه‌هاست … شکست‌های وسیع عملکرد بازار به این معنا نیست که دخالت دولت الزاما اوضاع را بهبود می‌بخشد. تنها به وسیله ارزیابی عواملی که شکست‌های بازار را ایجاد می‌کنند می‌توان درباره این موضوع داوری کرد که کدام یک از دخالت‌های دولت احتمالا به بهبود منتهی می‌شود. شرایطی که شکست بازار را ایجاد می‌کنند در عین حال شکست دولت را نیز موجب می‌شوند …  عمده‌ترین وظایف دولت در اقتصاد عبارتند از :  الف :  تعریف حقوق مالکیت بر مبنای محتوای قرارداد اجتماعی و دفاع و حفاظت از ان. ب :  مبارزه با انحصارات و دفاع از رقابت. ج :  تولید کالاهای عمومی به ویژه فعالیت در زمینه‌های :   -  حفاظت از محیط‌زیست  -  ارتقای فناوری و پژوهش‌های بنیادی  -  ارایه اطلاعات صحیح و شفافد :  ایجاد فرصت‌های برابر  ( به ویژه در حوزه اموزش )  و دسترسی یکسان به امکانات عمومی برای همه. ه :  مدیریت و مسئولیت توسعه در چهارچوب اقتصاد بازار ،  با این شرط که دخالت و یا هدایت دولت باید منجر به راه‌اندازی و تقویت بازارها شود و نه از کار انداختن انها. ز :  پیگیری سیاست‌های توزیع مجدد درامد به منظور تامین نیازهای اساسی و فقرزدایی و یا برقراری رفاه متعارف ،  با این شرط که این سیاست‌ها نیز در راستای عدم اختلال در بازارها و بلکه در صورت امکان با هدایت دولت و از طریق بنگاه‌های اقتصادی انجام پذیرد. ح :  ایجاد بازارهای مفقوده از قبیل بازار سرمایه و پوشش‌دادن به ریسک‌هایی که بازارها در تضمین ان ناکام هستند . متن کامل را در ستون یادداشت بخوانید.