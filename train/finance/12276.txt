عضو کمیسیون تلفیق گفت :  به نظر من سبد کالا را نمی‌توان ننگ دانست زیرا در شرایطی که رکود به جای رونق اقتصادی حاکم است مردم باید به حداقل‌ها دسترسی داشته باشند.به گزارش فارس ،  احمد توکلی سخنران سومین شب جشن بزرگ دهه انقلاب که دوشنبه شب و به همت شورای اصولگرایان استان قم در مسجد اهل بیت ( ع )  برگزار شد در پاسخ به سوال یکی از حضار در مورد میزان شفافیت بودجه 93 و ساختار ان اظهار داشت :  میزان بد بودن بودجه سال اینده نسبت به سنوات اخیر کمتر است.وی افزود :  گنجاندن عدد در لابلای تبصره‌ها در بودجه 93 کاهش یافته ولی هنوز اشکالاتی در ان وجود دارد.عضو کمیسیون برنامه و بودجه مجلس شورای اسلامی خاطرنشان کرد :  به نظر من اگر نمره بودجه قبلی هشت بوده می‌توان نمره 11 را به لایحه بودجه 93 داد.سوال دیگری که از توکلی شد در مورد پرونده مرتضوی و فاضل لاریجانی بود و او هم در جواب گفت :  لاریجانی تحت تعقیب قرار دارد و صلاحیت قضایی مرتضوی هم سلب شده است.وی ادامه داد :  برای یک قاضی باید بسیار سنگین باشد که صلاحیت قضایی‌اش سلب شود هر چند اگر من قاضی پرونده بودم حکم سنگین‌تری را در نظر می‌گرفتم.توکلی در ادامه و در پاسخ به سوال دیگری عنوان داشت :  صف‌های طولانی دریافت سبد کالایی موجب تاسف و خجالت است در حالیکه می‌شد از تجربه‌های گذشته درس گرفت.نماینده مردم تهران در مجلس شورای اسلامی با بیان اینکه برخی از نمایندگان به این شیوه توزیع اعتراضاتی داشتند خاطرنشان کرد :  یکی از راه‌حل‌ها ارائه کارت‌های الکترونیکی به مردم بود زیرا ارائه تسهیلات به عموم جامعه خوب است ولی این کار باید همراه با حفظ عزت انها باشد.وی تصریح کرد :  به نظر من سبد کالا را نمی‌توان ننگ دانست زیرا در شرایطی که رکود به جای رونق اقتصادی حاکم است مردم باید به حداقل‌ها دسترسی داشته باشند.توکلی سیاست‌های اقتصادی دولت را مورد توجه قرار داد و افزود :  به نظر من همان سیاست‌های اقتصادی دولت هاشمی در سال‌های بعد ادامه یافته و تنها تاکتیک‌ها تغییر کرده‌اند هرچند راهبرد اصلی همان بوده است.سوال دیگری که از عضو کمیسیون برنامه و بودجه مجلس صورت گرفت در مورد پیش‌بینی تورم 50 درصدی بود و توکلی هم گفت :  با هدفمندی یارانه‌ها تورم 60 درصدی را هم پیش‌بینی می‌کردم زیرا عقیده داشتم مدل‌ها رسا نیستند و احتیاط هم لازم است هر چند تورم 15 درصدی هم که از سوی برخی عنوان می‌شد صحیح نبود و به واقعیت تبدیل نشد.وی بیان داشت :  مرکز پژوهش‌های مجلس پیش‌بینی کرده است که در صورت اجرای فاز دوم هدفمندی ،  قیمت حامل‌های انرژی به چهار برابر افزایش یابد و نکته دیگر اینکه وضعیت امروز بسیار بد‌تر از زمانی است که احمدی‌نژاد هدفمندی را اغاز کرد.