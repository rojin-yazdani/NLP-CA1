مدیر کل اعتبارات بانک مرکزی ضمن اعلام اینکه متقاضیان برای دریافت وام خودرو نیازی نیست به بانک‌ها بروند ،  گفت :  برای ارائه تسهیلات طرح‌های رونق اقتصادی ،  از نظر مبلغ ،  سقفی در نظر نگرفته‌ایم و سقف تسهیلات بسته به تقاضای مردم شناور است.به گزارش ایسنا ،  ظهر امروز  -  دوشنبه  -  نشستی با حضور مدیر کل اعتبارات بانک مرکزی ،  معاون فناوری و اطلاعات بانک مرکزی و معاون وزیر صنعت ،  معدن و تجارت در نمایشگاه بین‌المللی مطبوعات برگزار شد و در قالب ان مسئولان مربوطه به ارائه توضیحاتی در خصوص کارت‌های اعتباری خرید کالا و همچنین تسهیلات در نظر گرفته شده برای خرید خودرو پرداختند.سید علی اصغر میرمحمد صادقی  -  مدیر کل اعتبارات بانک مرکزی  -  با اشاره به این‌که هدف و اولویت اول بانک مرکزی در پرداخت تسهیلات به پرداخت سرمایه در گردش مربوط می‌شود ،  تاکید کرد :  طرح‌های مذکور با هدف رونق اقتصادی اجرایی می‌شود و قرار بر این است که برای رفع تنگناهای اعتباری ،  بانک مرکزی در کنار دولت و بانک‌های عامل تلاش متعددی در این حوزه داشته باشد.وی همچنین اظهار کرد :  در بحث خرید خودرو با توافقات صورت گرفته قرار بر ان است که تا مبلغ 25 میلیون تومان به صورت وجه خرید اقساطی در اختیار متقاضیان قرار گیرد که با هماهنگی‌های صورت گرفته با خودروسازان قرار شده این مبلغ صرفا از طریق نمایندگی‌های مجاز خودروسازان ارائه شود و برای دریافت این وام نیازی نیست مردم به بانک‌ها مراجعه کنند.میرمحمد صادقی متذکر شد :  با توجه به طراحی‌های صورت گرفته بخشی از تسهیلات به حوزه کالاهای واسطه‌ای مربوط می‌شود و بخش سوم نیز از طریق اعطای کارت‌های اعتباری به مردم دنبال خواهد شد.ارائه تسهیلات سقف نداردمدیر کل اعتبارات بانک مرکزی در ادامه صحبت‌های خود در پاسخ به سوالات مختلفی که از سوی اصحاب رسانه مطرح شد ،  توضیحات تکمیلی خود در این خصوص نیز ارائه کرد و در ارتباط با محل تامین این طرح‌ها اعلام کرد :  تامین منابع این سه طرح به طور ترکیبی از طریق منابع بانک مرکزی و بانک‌های دیگر دنبال خواهد شد و برای ارائه این تسهیلات از نظر مبلغ ،  سقفی در نظر نگرفته‌ایم و سقف این تسهیلات شناور است و بسته به تقاضای مردم امکان تامین منابع قابلیت افزایش دارد.میرمحمد صادقی در بخش دیگری از صحبت‌های خود در خصوص بانک‌هایی که در حال حاضر در زمینه پرداخت تسهیلات خودرو فعالیت دارند ،  متذکر شد :  در حال حاضر پنج بانک در این حوزه فعالیت دارند اما این احتمال وجود دارد که در اینده تعداد این بانک‌ها افزایش پیدا کند.وی در خصوص بحث بازپرداخت تسهیلات خودرو نیز اظهار کرد :  اگر اسنادی که به خودروسازان واگذار شده وصول نشود پیگیری این موضوع با خودروساز است و بانک‌ها با صاحب چک کاری نخواهند داشت. در خصوص بحث نرخ نیز صحبت‌های زیادی مطرح می‌شود که بار دیگر تاکید می‌کنیم رقم 16 درصدی سود تسهیلات خودرو در صورتی خواهد بود که این تسهیلات در مدت چهار سال و به شکل ماهانه بازگشت داده شود و اگر به طور مثال فردی در این خصوص اعلام کند که امکان پرداخت ماهانه را نداشته وعلاقه‌مند است اقساط خود را به شکل سه ماه یکبار پرداخت کند ،  قطعا نرخ سود او بالای 16 درصد خواهد بود.مدیر کل اعتبارات بانک مرکزی خاطر نشان کرد :  160 هزار میلیارد تومان تسهیلات بانکی در سال جاری پرداخت شده که از این رقم حدود 102 هزار میلیارد تومان به تسهیلات در گردش اختصاص داشته است.