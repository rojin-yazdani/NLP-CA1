یک کارشناس منابع اب گفت :  9 هزار کیلومتر خط انشعاب ابرسانی در تهران وجود دارد که 3 هزار کیلومتر ان فرسوده است و از این میزان از هر 100 لیتر اب 30 تا 35 لیتر هدر می‌رود.تورج فتحی روز چهارشنبه در گفت و گو با خبرنگار علمی ایرنا اظهار کرد :  ایران کشوری است که در منطقه خشک و نیمه خشک قرار دارد و بعد از اخرین دوران یخبندان تاکنون همواره در معرض خشکسالی و قحطی اب قرار داشته است.وی با بیان اینکه باید مشکل کم ابی به صورت ریشه‌ای و اساسی برطرف شود افزود :  ابتدا وزارت نیرو باید در یک برنامه زمان بندی شده مشکل خطوط فرسوده ابرسانی و هدر رفت اب را برطرف و در گام بعدی اب شرب را از اب غیر شرب  ( خام )  جدا کند.وی ادامه داد :  در کشوری مانند ژاپن که مشکل منابع ابی و بارندگی ندارد ابی که برای شرب استفاده می‌شود از اب غیر شرب که برای مصارف دیگر مانند شستشو استفاده می‌شود ،  تکفیک شده است ؛  در حالی که در کشور ما همان ابی که برای شرب استفاده می‌شود کاربرد بهداشتی هم دارد ازاین رو مصرف اب بسیار بالا می‌رود.فتحی تاکید کرد :  قطعا اطلاع رسانی و اموزش هم تاثیر زیادی در کاهش مصرف اب نخواهد داشت زیرا وقتی اب شرب و خام از یک مخزن استفاده شود خود به خود مصرف بالا می‌رود.این کارشناس منابع اب افزود :  بنابراین دولت باید جداسازی اب شرب و غیر شرب را در برنامه فوری کاری خود قرار دهد.وی گفت :  ایران با این وضعیت کم ابی و خشکسالی باید قانون یا ایین نامه‌ای ویژه برای موضوع خشکسالی داشته باشد یا اینکه نهادی متولی مستقیم خشکسالی باشد در حالی که این طور نیست ؛  سال هاست که با مشکل کم ابی و خشکسالی مواجه هستیم و اکنون نیز در شرایط تنش ابی قرار داریم.وی ادامه داد :  البته برخی استان‌ها مانند فارس ،  هرمزگان ،  بوشهر و مناطق جنوبی کرمان از تنش ابی خارج شده و به مرحله بحران ابی رسیده اند.فتحی تاکید کرد :  یکی از اصلی‌ترین راه‌های هدر رفت اب در کشور بخش کشاورزی است ،  زیرا ابیاری همچنان به روش سنتی انجام می‌شود بنابراین نگاه مدیران باید تغییر کند و به جای سد سازی‌های مداوم بهتر است شبکه‌های فرسوده را بازسازی و یا روش صنعتی ابیاری را جایگزین روش سنتی در بخش کشاورزی کنند.وی افزود :  یکی دیگر از راه‌های برون رفت از تنش ابی بازچرخانی اب است ،  یعنی اب مصرف شده دوباره به چرخه مصرف باز گردد و برای کارهای غیر شرب به ویژه کشاورزی از ان استفاده شود.فتحی درباره سرانه مصرف اب در کشور گفت :  بر اساس گزارش بانک جهانی سرانه مصرف اب در ایران هزار و 400 تا هزار و 430 متر مکعب برای هر نفر در سال است ،  در حالی که استاندارد جهانی مصرف بیش از هزار و 700 متر مکعب در سال است.وی ادامه داد :  با وجود اینکه مصرف اب در ایران از استاندارد جهانی پایین‌تر است اما همواره مشکل کم ابی داریم علت ان این است که اب شرب و غیر شرب ما از هم جدا نیست ،  هم اینکه ابیاری در کشاورزی کاملا به روش سنتی انجام می‌شود و هدر رفت اب داریم و با توجه به اینکه ایران کشوری خشک و نیمه خشک است این روند کم ابی را به وجود می‌اورد.فتحی گفت :  اما سرانه مصرف اب در مناطق شهرنشین حدود 20 متر مکعب در شبانه روز است اما در کشورهای اروپایی در 24 ساعت کمتر از 5 متر مکعب است ،  در حالی که اگر مصرف شرب را از خام جدا کنیم مصرف اب در کشور زیاد نیست.