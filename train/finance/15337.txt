یکی از ابرنفت‌کش‌های ایرانی که در سواحل سنگاپور لنگر اندخته بود ،  نفت خود را به مقصد پالایشگاه رویال داچ شل در این کشور تخلیه کرد. به گزارش تابناک  ،  این ابرنفتکش که متعلق به شرکت ملی کشتیرانی ایران است ،  روز پنجشنبه به سواحل سنگاپور رسید ؛  جایی که پالایشگاه رویال داچ شل که ظرفیت پالایش روزانه پانصد هزار بشکه نفت را دارد در انجاست.یکی از مقامات سنگاپوری در پاسخ به این پرسش که شما این نفت را از ایران خریداری کرده‌اید ،  گفت :  بله ما ان را خریدیم و هیچ دلیلی دیگری در این زمینه نیست که بخواهم درباره ان سخن بگویم.مسئولان شرکت شل هم در پاسخ به ایمیلی که در این باره از انان پرسیده شده بود ،  اظهار داشت :  ما درباره فعالیت‌های تجاری خود سخنی نمی‌گوییم.این شرکت نفتی انگلیسی هلندی ،  برگترین مشتری نفت ایران است که روزانه صد هزار بشکه از نفت ایران را به کشورهای اروپایی و صد هزار بشکه دیگر را به ژاپن انتقال می‌دهد. گفتنی است ،  این قرارداد تا ماه مارس یعنی تا اوایل ماه جاری میلادی اعتبار داشته و هنوز مشخص نیست که این قرار داد تمدید شده است یا نه ؛  اما این شرکت همچنان از ایران نفت خریداری می‌کند و این طبیعی است که مساله را نشانه‌ای از شکست تحریم نفتی ایران توسط اروپا و امریکا به شمار اوریم.