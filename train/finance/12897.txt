پس از اخبارهای مختلف درباره توزیع سبد کالای دولت ،  بالاخره وزارت صنعت روز گذشته در اطلاعیه‌ای از زمان و نحوه توزیع سبد کالای مرحله اول پرده برداشت که بر اساس این اطلاعیه نخستین سبد کلا از فردا توزیع می‌شود.به گزارش تسنیم در حالی که هیئت وزیران مصوب کرده بود ، سبد کالا به کلیه کارگران مشمول قانون کار و تامین اجتماعی تعلق می‌گیرد ،  روز گذشته وزارت صنعت  ، معدن وتجارت ،  طی اطلاعیه‌ای اعلام کرد : این سبد فقط به مستمری بگیران تامین اجتماعی و کارگران با حقوق زیر 500هزار تومان داده می‌شود.در این اطلاعیه علاوه بر اعلام گروه‌هایی که سبدکالا به انها تعلق می‌گیرد ،  عنوان شده است که این سبد ازیکشنبه ،  13 بهمن ماه به مدت 15 روز به صورت رایگان توزیع خواهد شد.در ان اطلاعیه بیان شده است که سرپرستان خانوار می‌توانند از طریق سامانه پیامکی5000499 و سامانه اطلاع رسانی سبد کالا به ادرس اینترنتی www.yaranehkala.ir از دریافت یا عدم دریافت سبد کالای خود اطلاع یابند.اما بر اساس تماس‌های شهروندان به خبرگزاری تسنیم ،  سامانه پیامکی 5000499 که روز گذشته وزارت صنعت برای اگاهی مردم از قرار داشتن نامشان در فهرست سبد کالایی اعلام کرد ،  از شب گذشته غیرفعال شده است.بنابر این گزارش ،  سرپرستان خانوارهای تحت پوشش کمیته امداد امام خمینی ره  ،  سرپرستان خانوارهای تحت پوشش سازمان بهزیستی کشور ،  سرپرستان خانوارهای مستمری‌بگیران تامین اجتماعی  ( با حقوق مستمری زیر پنج میلیون ریال )  ،  سرپرستان خانوارهای کارگران مشمول قانون کار و تامین اجتماعی  ( با حقوق زیر پنج میلیون ریال )  ،  سرپرستان خانوارهای کارکنان شاغل و بازنشسته نیروهای دولتی و سرپرستان خانوارهای طلاب ،  خبرنگاران ،  دانشجویان متاهل می‌توانند سبد کالای مرحله اول خود را شامل 10 کیلوگرم برنج ،  4 کیلوگرم مرغ ،  2 بطری روغن مایع ،  2 بسته پنیر بسته‌بندی شده ،  1 شانه تخم مرغ یا 24 عدد بسته‌بندی شده ،  از تاریخ یکشنبه 13 بهمن 1392 طی 15 روز بتدریج بصورت رایگان از مراکز اعلام شده دریافت کنند.به گزارش تسنیم مشمولین می‌توانند با مراجعه به فروشگاه‌های امکان  ( کارگران )  اسکاد  ( کارکنان دولت )  اتکا  ( نیروهای مسلح )  رفاه  ( کمیته امداد بهزیستی )  سپه  ( عموم مردم )  شهروند  ( عموم مردم )  اتحادیه فرهنگیان  ( فرهنگیان عموم مردم )  سبدکالای خود را دریافت کنند البته باید گفت بر اساس اطلاعیه وزارت صنعت ،  دریافت سبد کالا منوط به ارائه کارت ملی و کارت بانکی سرپرست خانوار که وجه یارانه به ان واریز می‌شود به مراکز توزیع است همچنین ان دسته از افرادی که دارای کارت بانکی نمی‌باشند ،  می‌توانند با مراجعه به بانکی که حساب یارانه دارند درخواست صدور کارت بانکی نمایند.