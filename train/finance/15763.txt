رئیس ستاد اصل 44 شرکت ملی نفت گفت :  بر پایه اخرین مصوبات و تصمیمات هیئت عالی واگذاری ،  36 شرکت نفتی برای واگذاری در قالب اصل 44 برای سال‌جاری تعیین شده‌اند. علی کاردر در گفت‌وگو با فارس درباره اخرین وضعیت واگذاری شرکت‌های نفتی اظهار داشت :  گروه‌های کارشناسی بورس و سازمان خصوصی‌سازی در شرکت حفاری شمال مشغول براورد و محاسبه قیمت پایه برای پذیرش در بورس هستند. وی افزود :  بنا بر اخرین مصوبات و تصمیمات هیات عالی واگذاری ،  36 شرکت نفتی برای واگذاری در سال‌جاری تعیین شده‌اند. به گفته وی ،  تعیین قیمت پایه و نحوه واگذاری این شرکت‌ها در بورس قدری زمانبر است ،  به همین دلیل روند واگذاری‌ها به نوعی کند به نظر می‌رسد. کاردر یاداور شد :  اکثریت قریب به اتفاق این 36 شرکت را شرکت‌های وابسته به صنایع پتروشیمی تشکیل می‌دهند. وی درباره واگذاری و فروش سهام برخی شرکت‌های اصل 44 در خارج کشور تصریح کرد :  سازمان بورس مشغول بررسی این مهم است و روی ان کار می‌کند. به گفته وی ،  پیش‌بینی می‌شود قیمت پایه شرکت حفاری شمال تا پایان دی ماه ،  شرکت پتروشیمی فن‌اوران تا دو هفته دیگر و پالایشگاه‌ها حدود بهمن ماه مشخص شود.