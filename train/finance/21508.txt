سخنگوی کمیسیون انرژی مجلس با بیان این که لایحه بودجه 90 در قیاس با بودجه‌های پیشین ،  بیشترین وابستگی به نفت را دارد ،  گفت :  امکان قطع وابستگی به نفت تا اخر برنامه پنجم توسعه با نفت 80 دلاری محقق نمی‌شود. عماد حسینی در گفت‌وگو با خبرنگار خانه ملت با بیان این که افزایش یک باره قیمت بنزین با قانون هدفمندی یارانه‌ها مطابق نیست ،  گفت :  البته استدلال دولت این است که روند پلکانی و ارتقای پلکانی سالانه برایش تعریف شده و به همین دلیل می‌تواند به هر میزان که بخواهد این قیمت را افزایش دهد ،  اما این توجیه قابل قبولی نیست.نماینده مردم قروه و دهگلان در مجلس شورای اسلامی تصریح کرد :  این اقدام دولت به مفهوم این است که می‌خواهند به نحوی قانون را دور بزنند و اجرا نکنند به ویژه درباره بنزین این موضوع نمود بارزی دارد که به‌طور قطع این مسئله در درازمدت تبعات زیادی خواهد داشت.وی ادامه داد :  به نظر می‌رسد اگر بتوان سهمیه‌هایی خارج از روال معمول با قیمت‌های کمتر از 400 تومان و 700 تومان اعلام کرد ،  این شیب ملایم شود ،  اما انچه هم‌اکنون وجود دارد به هیچ وجه با قانون هدفمندی یارانه‌ها تناسب ندارد.حسینی همچنین در باره افزایش قیمت هر بشکه نفت خام در لایحه بودجه 90 اظهار کرد :  البته این افزایش قیمت به لحاظ تجمیع افزایش اعتبارات می‌تواند مؤثر باشد ،  اما پیام مهم ان این است که وابستگی بودجه به نفت دست کم به میزان 15 دلار در قیاس با سال گذشته و دست کم 30 دلار در قیاس با سال پیش از ان افزایش یافته و این افزایش وابستگی نفت را می‌رساند.افزایش وابستگی بودجه به نفت سال به سال افزایش می‌یابدبه گفته سخنگوی کمیسیون انرژی مجلس ،  از برنامه سوم توسعه به بعد ،  بر کاهش وابستگی به نفت تاکید شده است ،  اما متاسفانه تا کنون نه تنها این امر محقق نشده است ،  بلکه سال به سال افزایش وابستگی را بیشتر شاهد هستیم.حسینی با تاکید بر این که در عمل باید کاهش وابستگی به نفت اتفاق بیفتد ،  افزود :  در بودجه امسال قیمت هر بشکه نفت 80 دلار پیش بینی شده است ؛  اگر بودجه امسال با وابستگی کمتری به نفت بسته می‌شد ،  مثلا نفت 50 دلاری یا 60 دلاری مطمئنا ان مازاد درامد حاصل از فروش هر بشکه می‌توانست برای تاثیر زیرساخت‌ها و درست کردن سرمایه در حساب ذخیره ارزی بماند.وی با تاکید بر این که این اختلاف قیمت می‌توانست مبنایی برای سرمایه‌گذاری‌ها در اینده باشد ،  افزود :  به این نحو که هم‌اکنون عمل می‌شود مثل کسی است که هر چه در جیبش است را هزینه می‌کند و هیچ چیزی برای سرمایه‌گذاری بعدی نداشته باشد.حسینی افزود :  اگر ما کاهش وابستگی به نفت را می‌خواهیم ،  مستلزم پایین اوردن قیمت نفت است و این که میزان بیشتری از این پول را چه در صندوق توسعه ملی و چه حساب ذخیره ارزی قرار دهیم تا سرمایه‌گذاری زیرساختی در این حوزه انجام شود و سرانجام کاهش وابستگی به نفت محقق شود.وابستگی بودجه 90 به درامدهای نفتی بالاستوی با بیان این که بودجه‌های سالانه خود به خود به به نفت وابستگی دارند ،  یاداور شد :  البته وابستگی بودجه 90 به نفت از همه بودجه‌ها بیشتر است ؛  زمانی کاهش وابستگی به نفت را خواهیم داشت که از بودجه خود نفت در طرح‌های زیرساختی و غیرنفتی و صادرات غیرنفتی سرمایه‌گذاری شود تا در اینده این مبالغ به صورت تجمیع سرمایه در کشور موثر باشد و از این وابستگی رهایی پیدا کنیم.سخنگوی کمیسیون انرژی مجلس با بیان این که امروز با نفت 80 دلاری امکان به صفر رسیدن وابستگی به نفت تا اخر برنامه پنجم محقق نمی‌شود ،  یاداور شد :  با این اوصاف ان چه قانون اعلام کرده است ،  جامه عملی و عینی به خود نمی‌گیرد.