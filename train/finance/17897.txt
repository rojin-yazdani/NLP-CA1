یک شرکت برزگ نفتی فرانسه اعلام کرده اماده است تا در صورت رفع تحریم‌ها برای سرمایه‌گذاری در ایران وارد رقابت شود.به گزارش باشگاه خبرنگاران ،  یکی از مقامات ارشد اجرایی شرکت نفتی توتال فرانسه می‌گوید با توجه به کم شدن تمایل شرکت‌های نفتی برای مخاطره و تمرکز بیشتر انها بر بحث سود ،  ایران باید به منطور جذب سرمایه شرکت‌های نفتی بین‌المللی پیشنهادهای جذاب و پرمنفعتی پیشنهاد کند.به گزارش روزنامه انگلیسی‌زبان پنینسولا  ،  چاپ قطر ،  استفان میشل ،  مدیر بخش اکتشاف و تولید خاورمیانه این شرکت فرانسوی روز پنجشنبه گفت :  چند سال پیش شرکت‌های حاضر بودند شرایط سخت را در قراردادها قبول کنند و مخاطرات امنیتی بزرگتری را برای دسترسی به منابع نفتی در کشورهایی نظیر عراق متقبل شوند. وی دراین مصاحبه با بیان اینکه در حال حاضر شرکت‌ها فرصت‌های بیشتری پیش رو دارند تصریح کرد این شرکت‌ها اکنون تمرکزشان را متوجه سوداوری بیشتر کرده‌اند.اقای میشل بر پایه همین استدلال درباره شرایط بازگشت شرکت توتال به ایران گفت :  اگر ما می‌خواهیم به ایران برگردیم ،  تحریم‌ها باید برداشته شوند و قراردادها باید پرمنفعت باشند ،  در غیر این صورت دلیلی برای این کار وجود ندارد. اگر شرایط اینگونه باشد ،  مطمئن باشید توتال وارد این رقابت خواهد شد. بنا به این گزارش ،  در صورتی که ایران بتواند با کشورهای 1 + 5 به توافقی برای حل مناقشات بر سر برنامه هسته‌ایش برسد و تحریم‌ها علیه این کشور رفع شوند انتظار می‌رود قراردادهای پیمانکاری در ماه فوریه به شرکت‌های خارجی ارائه شوند.میشل گفت :  این قراردادها باید جذاب باشند. انها باید موازنه خوبی بین مخاطراتی که شما قبول می‌کنید و ارزشی که شما کسب می‌کنید ،  ایجاد کنند.