رئیس اتاق بازرگانی و صنایع و معادن ایران گفت :  بخش تولید کشور با اجرای تدریجی قانون هدفمند کردن یارانه‌ها یک تکیه‌گاه حقیقی پیدا کرده و این بخش تقویت می‌شود.به گزارش فارس ،  محمد نهاوندیان ظهر امروز در دیدار با جمعی از فعالان اقتصادی اردبیل و تولیدکنندگان اظهار داشت :  در قالب اجرای طرح هدفمند کردن یارانه‌ها تحول در بخش تولید به مرحله بعدی محول می‌شود به طوری که قرار است اصلاح قیمت‌ها در این بخش نیز منطقی و همراه با عدالت باشد.وی با بیان اینکه در وهله اول اجرای این طرح انرژی و سوخت و قیمت انها اصلاح می‌شود ،  افزود :  مبنای اجرای این طرح صرفه‌جویی است که این صرفه‌جویی باید از مصارف خانگی اغاز شده و به بخش تولید نیز تزریق شود.رئیس اتاق بازرگانی و صنایع و معادن ایران شرط اصلی اجرای مناسب این طرح را همراهی مردم عنوان کرد و بیان داشت :  اگر با اجرای این طرح بتوانیم میزان مصرف انرژی را کاهش داده و قیمت حامل‌های انرژی را نیز اصلاح کنیم ،  بخش عظیمی از توفیق حاص شده است.نهاوندیان عنوان داشت :  تنها 30 درصد انرژی تولید شده کشور در بخش تولید مصرف می‌شود و بقیه مصارف ما خانگی است.وی با بیان اینکه در کشورمان قیمت انرژی برای واحدهای تولیدی از مصارف خانگی برخلاف روال مرسوم دنیا گران‌تر است ،  اظهار داشت :  با اجرای هدفمند کردن یارانه‌ها این رویه اصلاح شده و حتی برعکس نیز می‌شود.نهاوندیان در ادامه سخنان خود به ضرورت خصوصی‌سازی به ویژه در کشورمان اشاره کرد و افزود :  در این زمینه در سال‌های اخیر موفقیت‌های خوبی کسب کرده‌ایم به طوری که اجرای اصل 44 می‌تواند تحول اساسی اقتصادی را در کشور رقم بزند.وی راه‌اندازی صندوق توسعه ملی را از جمله ضروریت‌های فعالیت بخش خصوصی در کشورمان اعلام کرد و گفت :  در این مجموعه نمایندگان به تعداد مساوی از بخش خصوصی و دولتی حضور دارند.رئیس اتاق بازرگانی و صنایع و معادن ایران خواستار ارتقای جایگاه اتاق بازرگانی و صنایع و معادن شد و در ادامه تصریح کرد :  ما امروز هیچ تقابلی را بین دولت و بخش خصوصی شاهد نیستیم.وی ادامه داد :  همه مسئولان اجرایی کشور به این نتیجه رسیده‌اند که با حمایت از بخش خصوصی می‌توان اقتصاد کشور را پویا و با تحرک کرد که در این زمینه تعامل دولت و مجلس ضروری به نظر می‌رسد و نباید در این رفتارها تناقضی دیده شود.رئیس اتاق بازرگانی و صنایع و معادن ایران گفت :  در نشست مسئولان اتاق‌های بازرگانی کشور به میزبانی اردبیل پیشنهاد کردیم که در فضای اقتصادی کشور از تنش خودداری کرده و متانت را پیشه کنند تا اقتصاد ایران در این شرایط به ریل خودباوری برسد.نهاوندیان خاطرنشان کرد :  تحقق اجرای قانون هدفمند کردن یارانه‌ها و اجرای اصل 44 از ارزوهای دیرینه فعالان این بخش است و امیدواریم در این زمینه حرکت سازنده‌ای را شاهد باشیم.