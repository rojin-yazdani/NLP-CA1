قیمت‌های نفت پنجشنبه پس از افزایش قیمت‌های نسبتا بالا دربازارهای مهم نفتی جهان  ،  در نیویورک به روند صعودی خود ادامه داد .حدود ساعت 13 و 15 دقیقه به وقت گرینویچ  ، ‌بهای هربشکه نفت وست تگزاس اینترمدییت  (  نفت پایه امریکا  )  برای تحویل در دسامبر با 14 سنت افزایش به 46 دلار و هشت سنت دربازار بین المللی نیویورک رسید.قیمت‌های نفت که در ابتدای مبادلات بازار سیر نزولی به خود گرفته بود پس از اعلام توقف رشد امریکا در سه ماهه سوم  ،  روند صعودی به خود گرفت .کارل لاری از تحلیلگران بازار نفت گفت  :  صندوق‌های سرمایه گذاری وجود دارد که ترجیح می‌دهند به جای سرمایه گذاری در مبادلات در نفت سرمایه گذاری کنند. وی گفت  :  با مشاهده این نوع افزایش قیمت‌ها  ، ‌گفته می‌شود این قطعا به سبب داده‌های اقتصاد کلان است تا داده‌های اساسی بازارباشد. به گزارش خبرگزاری فرانسه از نیویورک  ،  بهای نفت برنت و نفت وست تگزاس اینترمدییت  (  چهارشنبه به شدت افزایش یافت و به ترتیب چهار و 79 صدم درصد و شش و 34 صدم درصد در بحبوحه انتشار ارقام هفتگی وزارت انرژی امریکا درخصوص ذخایر نفت در امریکا که کمتر از حد پیش بینی‌ها بود  ، ‌افزایش قیمت داشت.به گفته لاری  ،  علت این افزایش قیمت تصمیم روز چهارشنبه وزارت خزانه داری امریکا در بدون تغییر نگاه داشتن میزان سود بانکی بود.