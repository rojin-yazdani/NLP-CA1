عضو کمیسیون برنامه ،  بودجه و محاسبات مجلس ،  با تاکید بر اینکه بیشتر واگذاری‌ها ،  واگذاری به بخش‌های عمومی غیر دولتی بوده که نه خصوصی هستند و نه دولتی ،  بر لزوم سرعت‌بخشی به روند خصوصی‌سازی و واگذاری‌ها تاکید کرد و گفت :  متاسفانه استفاده لازم را از سهام عدالت نبردیم و هنوز سهامی در اختیار بسیاری از مردم قرار نگرفته است.جعفر قادری در گفت‌وگو با خانه ملت ،  با مثبت ارزیابی کردن روند واگذاری شرکت‌های دولتی به بخس خصوصی ،  اظهار کرد :  روند واگذاری‌ها در طول سال‌های اخیر روند قابل قبولی بوده ؛  اما سریعتر از این هم می‌توان عمل کرد.نماینده مردم شیراز در مجلس شورای اسلامی ،  با بیان اینکه بیشتر واگذاری‌ها ،  واگذاری به بخش‌های عمومی غیر دولتی بوده که نه خصوصی هستند و نه دولتی ،  افزود :  دولت هم اعلام می‌کند هر واگذاری که صورت گرفته مستند به مصوبات مجلس بوده ؛  اما کاری که در بودجه‌های سنواتی صورت گرفته بیشتر برای رد دیون به خصوص بخش‌هایی که مربوط به هزینه‌هایی بوده شاید زیاد قابل قبول نباشد.وی ادامه داد :  ان بخش از واگذاری‌ها که برای انجام طرح‌ها و پروژه‌های عمرانی چه به صورت نقدی و چه به صورت سهام بوده قابل قبول است و در مجموع کارهای خوبی انجام شده ،  گرچه برخی واگذاری‌ها همراه با ایراد و اشکال است.قادری با انتقاد نسبت به نحوه واگذاری سهام عدالت ،  تصریح کرد :  متاسفانه استفاده لازم را از سهام عدالت نبردیم و هنوز سهامی در اختیار بسیاری از مردم قرار نگرفته است ؛  اما اگر به این سمت برویم که سهام را ازاد کنیم و وارد بازار شود ،  واحدهای تولیدی که در حال حاضر در اختیار شرکت‌های تعاونی سهام عدالت هستند ،  نیز تعیین تکلیف شوند.عضو کمیسیون برنامه ،  بودجه و محاسبات مجلس نهم ،  با اشاره به قانون بهبود فضای کسب و کار ،  گفت :  متاسفانه هنوز نیاز است که دولت به طور جدی در این زمینه اقداماتی را انجام دهد و مشکلات رفع شود ،  البته اقدامی که مجلس نهم برای تشکیل کمیسیون ویژه تولید ملی و اصل 44 گام مثبتی بود که از طریق این کمیسیون می‌توان بسیاری از موضوعات را به صورت جدی پیگیری کرد.امروز هفتمین سالروز ابلاغ بند ج اصل 44 است که برپایه ان تاکنون بیش از هزار میلیارد تومان از دارایی دولت به ظاهر واگذار شده است.