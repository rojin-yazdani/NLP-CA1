بدقولی یونانی‌ها در پرداخت پول نفت وارداتی از ایران موجب شد تا جمهوری اسلامی صادرات این ماده با ارزش را به این کشور متوقف کند.پرس تی وی با مخابره این خبر در ادامه نوشت :  ایران صادرات نفت به دو شرکت مهم یونانی را در پی بدقولی انها در پرداخت پول نفت متوقف کرد.صادرات نفت به شرکت‌های هلنیک پترلیوم و موتور اویل هلاس پس از ان متوقف شد که این دو شرکت از پرداخت پول به ایران خودداری کردند.بر اساس این گزارش ،  قطع صادارت نفت از ایران به یونان بدون تردید موجب شدت یافتن بحران اقتصادی در این کشور اروپایی خواهد شد.در پی اقدام کشورهای غربی در تحریم نفت ایران ،  بهای نفت در بازارای جهانی افزایش چشمگیری پیدا کرد و اقدام ایران در متوقف کردن صادارت نفت به کشورهای انگلیس و فرانسه نیز موجب شد تا بهای نفت درهر بشکه به بیش از 120 دلار برسد.