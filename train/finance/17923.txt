میزان واردات نفت خام شرکت پالایشگاهی اسار هند از ایران در مارس 2014 میلادی نسبت به مدت مشابه سال قبل بیش از 6 برابر افزایش یافته است.تسنیم به نقل از رویترز نوشت :  شرکت پالایشگاهی اسار هند از مشتریان بزرگ نفت ایران به شمار می‌رود و در مارس 2014 میلادی روزانه بیش از 231 هزار بشکه نفت از ایران وارد کرده است. این رقم نسبت به فوریه بیش از 90 درصد و نسبت به مارس 2013 میلادی نیز 6 برابر رشد داشته است.بر اساس این گزارش واردات نفت شرکت اسار از ایران در مارس 2014 به بالاترین حد خود از ژانویه 2011 میلادی رسیده است. دستیابی به توافق موقت هسته‌ای بین ایران و 6 قدرت جهانی در ماه نوامبر گذشته تاثیر زیادی در افزایش صادرات نفت ایران به هند و سایر مشتریان بزرگ نفت داشته است.ایران و 6 قدرت جهانی 24 نوامبر گذشته در شهر ژنو به توافق موقت هسته‌ای دست یافتند و بر اساس ان ایران موافقت خود را با تعلیق بخشی از فعالیت‌های هسته‌ای در ازای لغو بخشی از تحریم‌های غرب اعلام کرده است. اجرای این توافق هسته‌ای از 20 ژانویه اغاز شده و 6 ماه اعتبار خواهد داشت.شرکت نفت اسار در سال مالی منتهی به 31 مارس به طور میانگین روزانه 105700 بشکه نفت از ایران وارد کرده است. واردات نفت این شرکت از ایران نسبت به سال مالی قبل بیش از 31 درصد رشد داشته است. ایران در سال مالی گذشته بیش از یک سوم نفت مورد نیاز شرکت اسار را تامین کرده است. این رقم در سال مالی گذشته به 27 / 6 درصد رسیده بود.