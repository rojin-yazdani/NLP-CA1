عضو کمیسیون اقتصادی مجلس شورای اسلامی افزود  :  گرانی‌های اخیر به جایی رسیده که داد دولتی‌ها نیز بلند شده است.به گزارش خبرنگار مهر الیاس نادران عضو کمیسیون اقتصادی مجلس شورای اسلامی عصر امروز در همایش حامیان جبهه متحد اصولگرایان طنقه 3 با اشاره به فضای انتخابات افزود  :  رقابت‌های انتخاباتی در دور اول به دور دوم موکول شد بخصوص در حوزه انتخابیه تهران ما شاهد دو لیست کاملا متمایز هستیم.وی با بیان اینکه در فهرست جبهه متحد اصولگرایان سعی شده است از کارامد  ،  تخصص  ،  تجربه و توانمندی نامزدها استفاده شود افزود  :  افتخار ما بر این است عزیزانی که در لیست جبهه متحد قرار دارند بیشترین نقش را در ارائه طرحها  ،  تحقیق و تفحص‌های مجلس و رای اعتماد و عدم اعتماد به وزرای دولت داشتند و جزو محوری‌ترین نمایندگان به حساب می‌ایند.عضو شورای مرکزی جمعیت رهپویان حمایت حضرت ایات مهدوی کنی و یزدی از فهرست جبهه متحد اصولگرایان بی حساب نبوده است چرا که برای تنظیم این فهرست دقت‌های لازم صورت گرفته و با اطمینان می‌دانیم از این فهرست حمایت کنیم. حقیقتا کارنامه نامزدهای جبهه متحد و مواضع انها روشن است.وی این نماینده مجلس خاطرنشان کرد  :  انچه دغدغه ما قبل از ورود به مجلس هفتم بود دفاع از حقوق ملت و حمایت از دولت‌ها فارغ از گرایش‌های سیاسی انها بود اما بنا را بر ان گذاشته بودیم تا در هر جایی انحراف از قانون دیدیم تلاش کنیم تا مسیر قانون سپری شود. از این رو بیشترین تعامل را با دولت‌ها داشتیم.نادران با اشاره به اهمیت اصل 44 قانون اساسی افزود  :  معتقدم اگر دولت این اصل و وظایفی که در ان امده بود به نحو مطلوب اجرایی می‌کرد هم اکنون در نقطه بالاتری قرار داشتیم و امروز دیگر شاهد این گونه تهدیدها و خام فروشی نفت نمی‌بودیم و یا حداقل از اثر کمی برخوردار بود.این اقتصاددان در ادامه با انتقاد از گرانی‌ها و تورم‌های افسارگسیخته در کشور افزود  :  این گرانی‌ها به جایی رسیده که داد دولتی‌ها نیز بلند شده است. نمی‌دانیم داد انها از کجا بلند شده است.نادران افزود  :  این معضل در پی بی قانونی‌ها و اینکه کارهایی که مطابق قانون اجرا نمی‌شود نمود پیدا کرده است.عضو فراکسیون اصولگرایان مجلس با بیان اینکه ما خیرخواه دولت هستیم ادامه داد  :  کارنامه ما روشن است ما هر وقت عملکرد خوبی از دولت دیدیم حمایت خود را اعلام کردیم . نمونه اخیر ان باز کردن بازار ارز بود. این اقدام مثبت بود و ما حمایت کردیم.عضو شورای مرکزی جمعیت رهپویان افزود  :  در مورد قانون هدفمند شدن یارانه‌ها نیز همین طور عمل کردیم. نگرانی‌های خود را مکتوب نوشتیم و بنا داریم از طریق مذاکره و گفتگو این مسئله را دنبال و پیگیری کنیم اما اگر به نتیجه نرسیدیم حتما ان را در صحن علنی مجلس مطرح خواهیم کرد. همانطور که اذعان داشتم بنای ما هدایت دولت است.وی با بیان اینکه عده‌ای از نمایندگان در مجلس هشتم خود را وکیل الدوله معرفی می‌کنند خطاب به انان گفت  :  همان دوستان بیایند درباره سیاست‌های اقتصادی دولت صحبت کنند. این افراد درباره قانون یارانه‌ها  ،  اصل 44  ،  اصلاح ساختار اقتصادی چه مواضعی را در مجلس مطرح کرده‌اند . برخی از انان در زمان بحث و بررسی بودجه سالیانه یک نطق ایراد نکردند.نادران گفت  :  با این اوصاف یکی از این نمایندگان اخیرا گفته است اگر ترکیب مجلس هشتم در مجلس نهم تکرار شود اتش و خون به پا خواهد شد در حالی که ترکیب مجلس نهم از هم اکنون مشخص شده است پس خطاب انها به ما بوده است.عضو کمیسیون اقتصادی مجلس شورای اسلامی افزود  :  مردم بدانند که ما به وظیفه خود عمل خواهیم کرد و اگر خدا توفیق بدهد و وارد مجلس نهم شویم باز با فساد مبارزه خواهیم کرد و با تمام وجود از حقوق ملت دفاع می‌کنیم.