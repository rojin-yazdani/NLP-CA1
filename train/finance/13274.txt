یک عضو هیات تحقیق و تفحص از سهام عدالت از اماده شدن گزارش نهایی این هیات تا سه ماه دیگر خبر داد.محسن نریمان ،  در گفت و گو با ایسنا ،  گفت :  وزیر اقتصاد و دارایی  ،  رئیس سازمان خصوصی سازی ،  مشاوران و کارشناسان هیات تحقیق و تفحص در جلسه صبح امروز هیات تحقیق و تفحص از سهام عدالت به ارزیابی شیوه‌های بررسی موضوع تفحص پرداختند.نماینده مردم بابل گفت :  مقرر شد وزارت اقتصاد و سازمان خصوصی سازی زمینه همکاری نزدیک و جامع با کارشناسان و اعضای هیات تحقیق و تفحص را به وجود اورند.به گفته وی ،  همچنین به وزیر اقتصاد دو هفته فرصت داده شد تا توضیحاتش در خصوص هشت محور مورد نظر اعضای هیات تحقیق و تفحص را به صورت مکتوب ارائه دهد.این عضو هیات تحقیق و تفحص از سهام عدالت افزود :  تا زمان اماده شدن این گزارش ،  هیات رئیسه هیات تحقیق و تفحص به پیگیری مسائل و هماهنگی‌های لازم مبادرت خواهد کرد.وی با بیان اینکه از این مرحله به بعد یک ماه فرصت لازم است تا گزارش مقدماتی هیات تحقیق و تفحص به کمیسیون برنامه و بودجه ارائه شود ،  اظهار داشت :  گزارش نهایی هیات تحقیق و تفحص به سه ماه زمان نیاز دارد که پس از تصویب در کمیسیون برنامه و بودجه برای قرائت در صحن علنی مجلس اماده شود.نریمان با بیان اینکه در این جلسات کارشناسان مرکز پژوهشها و کارشناسان اقتصادی نیز حضور یافته‌اند ،  گفت :  جلسات هیات تحقیق و تفحص از سهام عدالت پس از تشکیل هیات رئیسه به صورت مرتب برگزار شده است.