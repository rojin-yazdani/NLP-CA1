غلامرضا نوری غزلجه در واکنش به اظهارات معاون بازرگانی وزارت صنعت ،  معدن و تجارت مبنی بر واردات گوشت مرغ به کشور ،  گفت :  مسئولان وزارت صنعت ،  معدن و تجارت باید در مصاحبه‌ها و اظهارات خود بیشتر دقت کنند ،  زیرا اظهارات غیر کارشناسانه به بازار شوک وارد کرده و تولید کنندگان و مصرف کنندگان را با مشکل مواجه می‌کند.به گزارش خانه ملت ،  عضو کمیسیون کشاورزی مجلس افزود :  با وجود تصویب قانون انتزاع وظایف و اختیارات بخش کشاورزی از وزارت صنعت ،  معدن و تجارت و الحاق ان به وزارت جهاد کشاورزی اجرای ان در هاله‌ای از ابهام است که همین مبهم بودن ،  چندگانگی مدیریت در بازار محصولات کشاورزی و دامی و به ویژه گوشت و مرغ را رقم زده است.نماینده مردم بستان اباد در مجلس شورای اسلامی ادامه داد :  اگر این قانون شفاف و اجرایی شود ،  مدیریت واحدی در بخش کشاورزی اعمال می‌شود و ضمن انتزاع تنظیم بازار محصولات کشاورزی از وزارت صنعت ،  معدن و تجارت تنها وزارت جهاد کشاورزی و به ویژه معاونت امور دام و طیور پاسخگوی خلاهای بازار و افزایش قیمت محصولات خواهد بود.وی با تاکید بر اینکه در کشورمان پتانسیل تولید گوشت و مرغ در حد خودکفایی وجود دارد ،  تصریح کرد :  متاسفانه به‌رغم وجود این پتانسیل هنوز خودکفایی صددرصدی محقق نشده است که دلیل اصلی ان به چندگانگی مدیریت در بخش دام و طیور برمی‌گردد.نوری غزلجه با بیان اینکه موضوع تولید گوشت و مرغ با مسائل و مشکلات خاصی روبرو است و ریسک ان بالاست ،  گفت :  متاسفانه حمایت‌های خوبی از بخش تولید و تولیدکننده انجام نمی‌شود و این درحالی است که اگر تولیدکننده از حمایت‌های لازم برخوردار باشد ،  اقدام به افزایش تولید می‌کند و بازار نیز با کمبود و افزایش قیمت شدید و ناگهانی مواجه نمی‌شود.نماینده مردم بستان اباد در مجلس شورای اسلامی در پایان یاداور شد :  واردات بی‌رویه محصولات کشاورزی به یک بحران برای کشاورزان تبدیل شده زیرا با ادامه وضعیت فعلی ،  کشاورزان داخلی برای فروش محصولاتشان با مشکل مواجه شده‌اند