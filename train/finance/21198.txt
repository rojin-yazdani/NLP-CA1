عزیمت یک میلیون ایرانی به سمت کربلای معلی منجر به افزایش بهمنی حجم ترافیک تلفنی ارتباطات بین‌الملل ایران و عراق شده که لازم است ایرانیان برای داشتن تماس‌هایی موفق به نکاتی گوش سپارند.به گزارش تسنیم ستاد مدیریت ارتباطات اربعین حسینی با گرامیداشت ایام سوگواری اربعین سید و سالار شهیدان اطلاعیه‌ای را به منظور ساماندهی ارتباطات تلفنی زائران صادر کرد.در این اطلاعیه تاکید شده است که با توجه به عزیمت بیش از یک میلیون نفر از هموطنان عزیز به عتبات عالیات که منجر به افزایش بهمنی حجم ترافیک تلفنی ارتباطات بین‌الملل ایران و عراق شده است ،  از هم میهنان درخواست می‌شود با توجه به محدودیت‌های اپراتورهای عراق برای برقراری ارتباطات تلفنی مطلوب و موفق نکات زیر را مورد توجه قرار دهند : 1 -  از تماس‌های غیرضروری با زائران خودداری شود.2 -  مدت زمان مکالمه به حداقل ممکن کاهش یابد.3 -  پیامک‌های ارسالی کوتاه و مختصر باشد.4 -  برقراری تماس در طول شب و روز توزیع شود.5 -  در صورت غیر موفق بودن تماس از تماس‌های مکرر در همان زمان خودداری شود.6 -  در صورت عدم موفقیت در برقراری ارتباط با یک اپراتور از امکانات سایر اپراتورها استفاده شود.