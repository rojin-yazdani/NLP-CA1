نشریه اقتصادی فورچون در تازه‌ترین گزارش خود شرکت گازپروم روسیه را به عنوان سوداورترین شرکت جهان در سال 2011 میلادی معرفی کرد.به گزارش خبرنگار ایسنا ،  شرکت روسی گازپروم در حالی با 44 میلیارد و 459 میلیون دلار سود به عنوان سوداورترین شرکت جهان در سال گذشته میلادی معرفی شد که این شرکت در رده‌بندی کلی فورچون در میان 500 شرکت بزرگ جهان در نظر درامد در رده 15 قرار گرفت. سود این شرکت نسبت به سال 2010 رشد 39.4 درصدی را نشان می‌دهد.در رده‌بندی سوداورترین شرکتهای جهان بعد از گازپروم ،  شرکت اکسون موبیل امریکا با 41 میلیارد و 60 میلیون دلار و بانک صنعتی و تجاری چین با 32 میلیارد و 214 میلیون دلار سود در رده‌های دوم و سوم قرار گرفتند.رده‌های چهارم تا دهم سوداورترین شرکتهای جهان نیز به ترتیب به رویال داچ شل ،  چورون ،  ساخت‌وساز چین ،  اپل ،  بریتیش پترولیوم ،  بی‌اچ‌پی بیلیتون و مایکروسافت اختصاص یافت.در بین شرکت‌های خودروسازی هم از نظر سوداوری فولکس‌واگن ،  فورد و جنرال‌موتورز اول تا سوم شدند.