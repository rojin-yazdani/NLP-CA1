معاون بازرسی و رسیدگی به تخلفات سازمان حمایت مصرف‌کنندگان و تولیدکنندگان از تشکیل پرونده 250 میلیارد تومانی گران‌فروشی برای شرکت‌های واردکننده خودرو خبر داد.مجتبی فراهانی در گفت‌وگو با ایسنا ،  اظهار کرد :  در بازرسی‌های صورت گرفته از شرکت‌های واردکننده خودرو تخلف گران‌فروشی برخی از این شرکت‌ها محرز شده است.وی با بیان اینکه در برخی موارد تناسبی بین ارز مورد استفاده و قیمت فروش خودروی وارداتی وجود نداشته است ،  خاطرنشان کرد :  در این زمینه پرونده 250 میلیارد تومانی گران‌فروشی برای این واردکنندگان تشکیل و به تعزیرات ارسال شده است.معاون بازرسی و رسیدگی به تخلفات سازمان حمایت مصرف‌کنندگان و تولیدکنندگان در پاسخ به اینکه بیش‌ترین تخلف مربوط به کدام واردکننده بوده است ?  اظهار کرد :  با توجه به انکه محکومیت این شرکت‌ها در تعزیرات قطعی نشده در حال حاضر امکان اعلام نام ان‌ها وجود ندارد اما میزان تخلف یکی از این شرکت‌ها به تنهایی 90 میلیارد تومان است.فراهانی تصریح کرد :  علاوه بر گران‌فروشی ،  برخی واردکنندگان به تعهدات خود در زمینه تحویل خودروهای پیش فروش شده عمل نکرده‌اند در این موارد پرونده تنها با رضایت شاکی مختومه نمی‌شود بلکه از شرکت واردکننده لیست تمام خودروهای پیش فروش شده اخذ و در صورت وجود موارد مشابه پرونده به تعزیرات فرستاده می‌شود.