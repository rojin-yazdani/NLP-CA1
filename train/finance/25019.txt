بررسی گزارش نظارتی پروژه‌های عمرانی استانی در سال 85 نشان می‌دهد ،  دو استان همجوار جنوب غرب کشور ،  از نظر میزان تحقق اهداف پروژه‌ها ،  رتبه اول و اخر کشور را کسب کرده‌اند .به گزارش خبرنگار تابناک  ،  بنا بر این بررسی ،  استان چهارمحال و بختیاری با امتیاز 1  /  82 در جایگاه نخست قرار گرفته و در طرف مقابل استان کهگیلویه و بویراحمد با امتیاز 7  /  59 در مکان اخر قرار گرفته است .میزان تحقق خاتمه پروژه‌های خاتمه‌یافتنی بیانگر ان است که در استان‌های چهارمحال‌وبختیاری و ایلام تمامی اهداف پیش‌بینی‌شده محقق شده است. کمترین میزان تحقق خاتمه پروژه‌های خاتمه‌یافتنی مربوط به استان خراسان رضوی می‌باشد که به حدود 5  /  57 درصد از اهداف مقرر نایل شده است .توجه به شاخص کیفیت اجرای پروژه‌های عمرانی استانی نشان می‌دهد که استان قزوین در شرایط مناسبی نسبت به دیگر استان‌ها قرار دارد. ضمن ان‌که در استان‌های مازندران و کهگیلویه و بویراحمد کیفیت اجرای پروژه‌ها در ردیف کمترین مقدار محسوب می‌شوند .شاخص دستیابی به اهداف یک ساله نشان می‌دهد که به طور متوسط 2  /  84 درصد اهداف درخصوص پیشرفت فیزیکی پیش‌بینی‌شده طی سال 1385 محقق شده است. بر اساس نتایج ارایه‌شده ،  استان‌های چهارمحال و بختیاری ،  هرمزگان و ایلام بیشترین میزان دستیابی به اهداف یک ساله را به خود اختصاص داده‌اند و در استان کهگیلویه و بویراحمد که کمترین میزان دستیابی به اهداف یک ساله را داشته‌اند ،  8  /  66 درصد از اهداف یک ساله محقق شده است .میانگین مدت اجرای پروژه‌های عمرانی استانی خاتمه‌یافته کشور در سال 1385 برابر 4  /  4 سال است. امتیاز شاخص مدت اجرا نشانگر ان است که بیشترین مقدار مربوط به استان خراسان جنوبی است و با توجه به کاهش مدت اجرای ان نسبت به سال‌های قبل ،  امتیاز مذکور برابر 1  /  71 شده است. در طرف مقابل ،  کمترین میزان شاخص مدت اجرا مربوط به استان اذربایجان شرقی است .روش ارجاع پروژه‌های عمرانی استانی در سطح کشور نشان می‌دهد که 2  /  52 درصد تعداد پروژه‌ها به صورت مناقصه و فراخوان ،  8  /  19 درصد مناقصه محدود و 17 درصد نیز به صورت ترک تشریفات مناقصه است.