رییس انجمن جایگاه‌داران عرضه کننده سوخت با اعلام این که گاز تمام جایگاه‌های سی.ان.جی در تهران قطع شده است ،  از کار افتادن تجهیزات الکترونیکی جایگاه‌های سوخت به دلیل سرما و از مدار خارج شدن این جایگاه‌ها را رد کرد.بیژن حاج محمدرضا در گفت‌وگو با ایسنا ،  گفت :  برای تامین گاز مورد نیاز بخش خانگی گاز 250 جایگاه سی.ان.جی در استان تهران قطع شده است.وی با اظهار این که تعطیل شدن جایگاه‌های سی.ان.جی مصرف بنزین را در این روزها افزایش داده است گفت :  با وجودی که بار سوخت‌گیری خودروهای دوگانه سوز به جایگاه‌های بنزین منتقل شده است اما شاهد صفهای طولانی در جایگاه‌های بنزین نیستیم.رییس انجمن جایگاه‌داران عرضه کننده سوخت خاطر نشان کرد :  تامین و توزیع سوخت در کشور به خوبی در حال انجام است و مشکلی در این زمینه وجود ندارد.وی از کار افتادن تجهیزات الکترونیکی جایگاه‌های سوخت به دلیل سرما را رد کرد و گفت :  سرور و هارد تجهیزات مورد نظر در روزهای گرم نیز دچار مشکل می‌شود و ربطی به سرمای هوا ندارد. در حال حاضر نیز تنها هارد دو جایگاه دچار مشکل شده که در حال برطرف کردن ان هستیم.حاج محمدرضا در موردعرضه سوخت در جایگاه‌های استانهای گیلان و مازندران هم گفت :  با هماهنگی‌های خوبی که صورت گرفت در این دو استان نیز هیچ مشکلی برای عرضه سوخت وجود ندارد. حتی به دلیل کمبود گاز ،  نفت سفید و گازوییل در اختیار خانوارها قرار گرفته است.