ساخت مسکن ویژه علاوه بر سه نقطه تهرانسر ،  چیتگر و حکیمیه در شهر جدید پردیس هم انجام می‌گیرد و قیمت مسکن ویژه در این شهر به دلیل هزینه اماده سازی زمین بیشتر است.به گزارش خبرنگار مهر ،  پس از انکه طرح ساخت مسکن مهر در کشور اغاز شد ،  استان تهران به عنوان یکی از گران‌ترین استانها در تامین و ساخت مسکن مورد توجه قرار گرفت. براین اساس ،  در شهرهای جدید استان تهران ساخت مسکن مهر 99 ساله در دستور کار قرار گرفت.یکی از ایراداتی که به ساخت مسکن مهر در شهرهای جدید گرفته می‌شد ،  مسافت این شهرها نسبت به شهر مادر است که این موضوع در کنار هزینه سنگین تامین زیرساختها دولت را بران داشت تا بر بخش دیگر مسکن مهر تمرکز کند ؛  به همین جهت دولت برنامه ساخت مسکن مهر خودمالک در داخل شهرها را برای سال جدید را در دستور کار قرار داد که ساخت و ساز در بافتهای فرسوده با استفاده از تسهیلات کم بهره یکی از این راهکارها بود.اما موضوع دیگری که به تازگی از سوی کمیسیون ماده 5 مطرح شده ،  ساخت مسکن مهر در داخل شهر تهران است که در این روش در زمینهای داخل شهر تهران مسکن مهر 99 ساله ساخته می‌شود و وامهای 20 ،  22.5 و 25 میلیون تومانی مسکن به ان تعلق می‌گیرد.تفاوت عمده این واحدها با مسکن مهر در کیفیت و مصالح بکاررفته در ساخت انها است بطوریکه در نمای این ساختمان‌ها از سنگ‌های گران قیمت استفاده شده و کابینت و کاشی کاری‌های مرغوبی در ان بکار می‌رود.همچنین ساخت مسکن ویژه علاوه بر مناطقی در تهران مانند حکیمیه ،  چیتگر و تهرانسر در شهر جدید پردیس در کنار دیگر مسکن‌های مهر ،  ساخته می‌شود اما از نظر نمای بیرونی و داخلی تفاوت‌های عمده‌ای با واحدهای دیگر خواهد داشت.از انجایی که زمین این واحدها مانند دیگر مسکن‌های مهر از سوی دولت تامین می‌شود ،  بنابراین در زمره مسکن مهر 99 ساله به شمار می‌رود و تنها اعیانی ان به نام متقاضی خواهد بود.رئیس سازمان ملی زمین و مسکن هم در این خصوص به مهر گفته است :  نقاطی در داخل شهر شناسایی شدند که فعلا در مراحل رفع معارض هستند ،  بنابراین هنوز میزان زمین اختصاص یافته به این طرح مشخص نیست.هزینه اماده سازی مسکن ویژه پردیس گران‌تر از دیگر واحدهادر خصوص ساخت مسکن ویژه در تهران ،  ایرج رهبر رئیس کانون سراسری انبوه سازان به مهر گفت :  واحدهای مسکن ویژه مانند دیگر واحدهای مسکن مهر است با این تفاوت که در بخش نازک کاری و کیفیت ساخت از مسکن مهر تکمیل‌تر هستند.وی بابیان اینکه قیمت این واحدها به نسبت اماده سازی برای ساخت تعیین می‌شود ،  اظهار داشت :  اگر اماده سازی زمین‌ها هزینه بیشتری داشته باشد قیمت واحدها را افزایش می‌دهد اما اگر بخشی از این زمین‌ها هزینه زیادی نداشته باشند بطور حتم تاثیر زیادی بر قیمت نهایی نخواهد داشت.رهبر بابیان اینکه هزینه اماده سازی در شهر جدید پردیس گران‌تر از 3 نقطه دیگر مشخص شده برای این طرح است ،  بیان کرد :  زمین در این منطقه عادی نیست و هزینه زیادی دارد تا به مرحله ساخت برسد بنابراین قیمت ان به همراه افزایش کیفیت در ساخت ،  بالاتر از دیگر واحدهای مسکن ویژه در تهران است.رئیس کانون سراسری انبوه سازان افزود :  دولت در حال حاضر مشغول رفع معارض این زمین‌ها در تهران است که پس از حل مشکلات انها در اختیار انبوه سازان برای ساخت قرار می‌گیرد.