هر بسته 900 گرمی شیر کم چرب به قیمت 1200 تومان یعنی به قیمت شیر پرچرب توزیع می‌شود.حسین صالحی  -  رییس اتحادیه فروشندگان لبنیات تهران در گفت‌وگو با ایسنا درباره دلایل کاهش عرضه شیر اظهار کرد :  در حال حاضر شیر کم چرب در بازار توزیع می‌شود ،  ولی به قیمت شیر پرچرب و به قیمت 1200 تومان.وی ادامه داد :  از نظر ما عامل اصلی توزیع شیر کم چرب با قیمت شیر پرچرب ،  خود کارخانه‌ها هستند. درحال حاضر هر بسته شیر کم چرب 900 گرمی 1200 تومان توزیع می‌شود.او با تاکید بر این‌که رسیدگی به این موضوع بر عهده وزارت صنعت ،  معدن و تجارت است ،  تصریح کرد :  همچنین خود فروشندگان لبنیات برای چرایی قیمت لبنیات پاسخی پیدا نمی‌کنند.رییس اتحادیه فروشندگان لبنیات تهران در پایان گفت :  درحال حاضر شیری که به قیمت 700 تومان به فروش می‌رسید ،  اکنون 1200 تومان فروخته می‌شود. این درحالی است که شیر خام به همان قیمت سابق کیلویی 750 تا 900 تومان خریداری می‌شود.