معاون وزیر صنعت ،  معدن و تجارت از دستور رئیس جمهور برای مبنا قرار گرفتن ارز مبادله‌ای در قیمت‌گذاری خودرو خبر داد و گفت :  درصد تغییرات قیمتی برای خودروهای مختلف متفاوت خواهد بود و قیمت‌های جدید براساس نظر سازمان حمایت مصرف کنندگان و تولید کنندگان انجام خواهد شد.به گزارش خبرنگار مهر ،  محسن صالحی نیا در نشست خبری امروز خود با خبرنگاران از دستور رئیس جمهور برای مبنا قرار گرفتن ارز مبادله‌ای در قیمت گذاری خودرو خبر داد و گفت :  با توجه به اینکه خریدهای خودروسازان به صورت ارزی و بر مبنای ارز مبادله‌ای صورت می‌پذیرد ،  نظر رئیس جمهور این بود که ارز مبادله‌ای مبنای قیمت گذاری خودرو قرار گیرد.معاون وزیر صنعت ،  معدن و تجارت در پاسخ به پرسش مهر افزود :  بر اساس اخرین مصوبات ،  عرضه محصولات باید با ارز مبادله‌ای قیمت گذاری شود که بر این اساس ،  قرار بر این شد که در محاسبات ،  سازمان حمایت مبنای محاسباتی را در قیمت گذاری خودرو ارز مبادله‌ای قرار دهد.وی تصریح کرد :  هدف دولت این است که تفاوت قیمت خودرو درب کارخانه را با قیمت‌های حاشیه‌ای بازار از میان بردارد و بازار خودرو به نرخ متعادلی برسد.به گفته صالحی نیا ،  رئیس جمهور تاکید دارد که برای قیمت تمام شده خودرو و ارائه ان به مصرف کنندگان وزارت صنعت ،  معدن و تجارت روش‌های متفاوتی را طراحی کرده که بر مبنای ان ،  قیمت خودرو در بازار به قیمت تولید در کارخانه نزدیک شده و حداقل اختلاف وجود داشته باشد.وی در پاسخ به این سئوال مهر که قیمت به طور قطع در بازار افزایش داشته و خودروسازان مختلف به تازگی مصوبه افزایش قیمت از سازمان حمایت دریافت کرده‌اند ?  خاطر نشان کرد :  تغییرات قیمتی بر مبنای ارز مبادله‌ای در خودروهای مختلف نسبت به ارزبری خودرو متفاوت است و سازمان حمایت مصرف کنندگان و تولید کنندگان باید شرایط را به گونه‌ای پیش برد که این درصد تغییرات قیمتی را به صورت معقول تعیین کند.معاون وزیر صنعت ،  معدن و تجارت همچنین در ادامه با اشاره به اینکه وضعیت صنعت خودرو به لحاظ تولید در ماههای گذشته نسبت به سال قبل کاهش داشته است ،  خاطر نشان کرد :  روند تولید خودرو در 9 ماهه ابتدای امسال 45 درصد نسبت به سال قبل کاهش نشان می‌دهد که البته این کاهش در بخش خودروهای سواری سبک کمتر و در مورد خودروهای سنگین بیشتر بوده است.وی اظهار داشت :  ایران خودرو از ابتدای دی ماه تولید خود را به روزانه 2 هزار دستگاه و سایپا به روزانه 1700 دستگاه رسانده است که البته بر اساس جلسه مشترک دولت با خودروسازا ، ن مقرر شد که تا انتهای سال با حمایت‌های دولت  ،  تولید افزایش یابد.صالحی نیا از جمله دیگر مباحث مطرح شده در جلسه دولت با خودروسازان را بومی سازی و ارتقای کیفیت ذکر و تصریح کرد :  البته قیمت خودرو نیز باید مدیریت شود تا اختلاف قیمت درب کارخانه با حاشیه بازار به حداقل رسد.به گفته وی ،  در 9 ماهه ابتدای امسال 670 هزار دستگاه خودرو در کشور تولید شده است.