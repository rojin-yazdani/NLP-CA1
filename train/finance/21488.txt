رئیس کمیسیون اقتصادی مجلس از برگزاری جلسه امروز این کمیسیون با حضور رئیس کل بانک مرکزی ،  معاون بانک و بیمه وزیر اقتصاد و مدیران عامل بانک‌ها با موضوع برداشت بانک مرکزی از حساب بانک‌ها خبر داد.ارسلان فتحی‌ور در گفت‌وگو با فارس با بیان اینکه امروز جلسه‌ای با حضور مدیران عامل بانک‌های دولتی و خصوصی ،  معاون بانک و بیمه وزیر اقتصاد و رئیس کل بانک مرکزی در کمیسیون اقتصادی برگزار خواهد شد ،  اظهار داشت :  موضوع جلسه بررسی اقدام برداشت بانک مرکزی از حساب بانک‌ها است.وی افزود :  با توجه به اینکه بر اساس ماده 223 ایین‌نامه باید گزارشی در این باره برای قرائت در صحن علنی مجلس تهیه شود ،  مقرر شد جلسه‌ای با حضور مسئولان برگزار شود تا مشخص شود که ایا بانک‌ها به دولت بدهکار هستند و اینکه چگونه این منابع از حساب‌ها برداشت و به خزانه واریز شده است.رئیس کمیسیون اقتصادی مجلس تصریح کرد :  برای شفاف‌شدن مسائل این جلسه تشکیل و گزارش نهایی ان در صحن علنی قرائت می‌شود تا نمایندگان مجلس و مردم از جزئیات ان مطلع شوند.