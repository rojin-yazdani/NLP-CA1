رییس‌جمهور در حکمی اعضای کارگروه تحولات اقتصادی را منصوب و ابراز امیدواری کرد ،  اعضای این کارگروه با حضور جدی و موثر و با همکاری یکدیگر زمینه اصلاحات اساسی در بخش اقتصاد ،  شکوفایی و بهره‌وری مناسب بر پایه عدالت را فراهم کنند. به گزارش ایسنا ،  متن حکم دکتر محمود احمدی‌نژاد به این شرح است :  بسم الله الرحمن الرحیم جناب اقای دکتر سعیدلو جناب اقای مهندس برقعی جناب اقای دکتر صمصامی جناب اقای میرکاظمی جناب اقای مصری جناب اقای مهندس اسکندری جناب اقای جهرمی جناب اقای مهندس نوذری حجت الاسلام والمسلمین جناب اقای پورمحمدی جناب اقای مهندس عباسی جناب اقای مهندس محرابیان جناب اقای دکترعزیزی جناب اقای مهندس مظاهری ضرورت انجام تحولات ساختاری در اقتصاد کشور بر تمام دلسوزان و اگاهان روشن و از لوازم رشد موزون و پایدار و رفع مشکلات عدیده و اجرای عدالت خواسته ملت بزرگ ایران و رهبری گرانقدر است. تحول در نظام مالیاتی ،  گمرکی ،  بانکی ،  توزیع کالا ،  توزیع یارانه‌ها و ارزش گذاری پول ملی ،  لازمه اصلاحات اساسی در بخش اقتصاد و زمینه ساز شکوفایی و بهره وری مناسب بر پایه عدالت است. اینک که به لطف الهی تهیه برنامه جامع تحولات اقتصادی مراحل خود را طی می‌کند ،  براساس مصوبه مورخه 22  / ‌2  / ‌87 دولت محترم که اختیارات اصول 127 و 128 قانون اساسی را به کارگروه تحولات اقتصادی تفویض نموده است و با توجه به توانمندی و تجربه ،  جنابعالی را به عنوان عضو کارگروه تحولات اقتصادی منصوب می‌نمایم. امیدوارم با حضور جدی و موثر و باهمکاری سایر اعضا کارگروه در جهت انجام این امر بسیار مهم موفق باشید. محمود احمدی‌نژاد