عضو کمیسیون کشاورزی ،  اب و منابع طبیعی مجلس با تاکید بر اینکه اقای روحانی باید به فکر اقتصاد فلج شده کشور باشد ،  گفت :  زیر این اقتصاد فلج شده استخوان فقرا در حال شکستن است و گرانی ،  تورم ،  بیکاری و اعتیاد جامعه شریف ایران را تهدید می‌کند.به گزارش خانه ملت ،  حبیب برومند داش‌قاپو در نطق میان‌دستور خود در یازدهمین دوره رقابت‌های ریاست جمهوری گفت :  اینک در برهه‌ای از زمان و عمر پر برکت نظام اسلامی قرار داریم که دولت دهم با فراز و نشیب و حرف و حدیث‌هایی که داشت ،  از عدم تعامل با کشورهای خارجه گرفته تا نحوه اداره کشور از منظر اقتصادی ،  اجتماعی و فرهنگی به پایان عمر سیاسی خود رسیده است.نماینده پارس اباد و پیله سوار در ادامه این مطلب افزود :  عدم تعامل با کشورهای خارجه ،  نحوه هزینه کردن درامدهای ریالی و ارزی کشور ،  ایجاد و تحمیل وضع نامطلوب اقتصادی امروز از نقدهای ما به دولت اقای احمدی‌نژاد است که با اتمام این دولت همه این‌ها را به فراموشی خواهیم سپرد.برومند داش‌قاپو با انتقاد از ناتمام ماندن برخی از طرح‌ها در دولت نهم و دهم  ،  تصریح کرد :  تندروترین طرفداران محمود احمدی‌نژاد امروز به گروهی نقاد تبدیل شده‌اند و از بسیاری از عملکردهای دولت وی تبری می‌جویند. وی با تاکید بر انقلابی و پرکار و تلاش بودن احمدی‌نژاد تاکید کرد :  اقای احمدی‌نژاد فردی مبارز و شجاع در قبال استکبار جهانی بود و تلاشی شبانه‌روزی داشته است اما یکه‌تازی اقای احمدی‌نژاد و اعمال خشن‌ترین سیاست خارجی ،  سبب شد دنیا را بر علیه مملکت ما بشوراند. برومند داش قاپو هم چنین تصریح کرد :  انحلال بعضی از مراکز حسابرسی و برنامه‌ریزی کشور و عزل و نصب‌های بدون تدبیر و پیش‌بینی نشده قابل اغماض نبوده و نیست ولی هرچه که بود دیگر تمام شد.وی ادامه داد :  دولت یازدهم با شعارهای قابل قبول پا به عرصه اداره مملکت می‌گذارد و این دولت چگونه از اب بیرون می‌اید ،  خدا می‌داند. وی افزود :  دولت اقای روحانی از حرف‌های غیر معقول از قبیل پاک کردن کشوری از نقشه جهان و طرح قضایا و حوادث بی‌فایده همچون هولوکاست که سبب شوراندن سگ‌های هار بین‌المللی علیه ما شد ،  پرهیز خواهد کرد. دولت اعتدال باید به گونه‌ای فعالیت کند تا جهانیان بدانند که دولت تعامل‌گرا در هر زمینه‌ای تعامل خواهد داشت و جهان را از تعامل یک کشور 70 میلیونی محروم نمی‌کند و به فکر حل مشکل اقتصادی و گشودن این بازی اچمز ایران و جهان با کلید معروف خود خواهد بود.