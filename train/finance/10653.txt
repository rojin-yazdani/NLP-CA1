ارزش معاملات کارگزاران در چهار ماه ابتدایی سال جاری از 152هزارمیلیارد ریال فراتر رفت.به گزارش دنیای اقتصاد  ،  بر اساس اطلاعات منتشر شده از سوی شرکت بورس اوراق بهادار تهران ،  از ابتدای سال جاری تا پایان تیرماه ارزش خرید و فروش انجام شده توسط 87 شرکت کارگزاری مبلغ 152 هزار و 988 میلیارد و 664 میلیون ریال بوده است که از این میزان 73 هزار و 765 میلیارد و 998 میلیون ریال به معاملات خرد و بلوک ،  15 هزار و 150 میلیارد و 598 میلیون ریال به معاملات عمده و 64 هزار و 72 میلیارد و 78 میلیون ریال نیز به سایر معاملات اختصاص داشت.معاملات یادشده در 973 هزار و 152 دفعه صورت گرفت. مقایسه امارهای موجود نشان می‌دهد در بین 87 شرکت کارگزاری ،  شرکت کارگزاری بانک ملت توانست با کسب ارزش معاملات معادل 61 هزار و 80 میلیارد و 429 میلیون ریال و اختصاص 92 /  39 درصد از کل معاملات بیشترین ارزش معاملات را از ان خود کند.پس از این شرکت ،  شرکت‌های کارگزاری مفید و کارگزاری سرمایه‌گذاری ملی ایران هر کدام به ترتیب با کسب ارزش معاملات 7536میلیارد و 951میلیون ریال و 4138‌میلیارد و 658میلیارد ریال و اختصاص 93 / 4 و 71 / 2‌درصد از کل معاملات در رتبه‌های دوم و سوم بیشترین ارزش معاملات قرار گرفتند.در این میان کمترین ارزش معاملات مربوط به شرکت کارگزاری برهان سهند بود.این شرکت با کسب ارزش معاملات 63 میلیارد و 368 میلیون ریال تنها 04 /  0 درصد از کل معاملات بازار را انجام داد و در جایگاه هشتاد و هفتم قرار گرفت.بر اساس این گزارش شرکت کارگزاری مفید در بین دیگر کارگزاران از لحاظ ارزش معاملات خرد و بلوک توانست رتبه نخست را به خود اختصاص دهد.ارزش معاملات خرد و بلوک این شرکت مبلغ 5306 میلیارد و 646 میلیون ریال بوده که معادل 19 /  7 درصد از کل معاملات خرد و بلوک بازار است.پس از مفید شرکت‌های کارگزاری بانک صادرات و تامین سرمایه نوین به ترتیب با اختصاص 21 /  4 درصد و 76 /  3 درصد از کل معاملات خرد و بلوک و ارزش 3107 میلیارد و 89 میلیون ریال و 2770 میلیارد و 355 میلیون ریال در جایگاه دوم و سوم قرار گرفتند.از سوی دیگر شرکت کارگزاری برهان سهند با کسب ارزش معاملات خرد و بلوک معادل 63 میلیارد و 368 میلیون ریال تنها 09 /  0 درصد از کل معاملات یاد شده را به خود اختصاص داد و در جایگاه اخر ایستاد.