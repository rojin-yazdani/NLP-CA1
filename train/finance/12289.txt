در این اشفته‌بازار اقتصادی ،  برخوردهای فریبکارانه با مردم و سر دادن شعارهای تبلیغاتی غیرواقعی ،  یکی از ترفندهای بازاریابی و جذب مشتری شده است. وقتی در جامعه ما فردی این کارها را انجام می‌دهد ،  او را به عنوان کلاهبردار مجازات می‌کنیم ،  اما اگر این کار از سوی بنگاه‌های مالی صورت گیرد ،  هیچ‌گونه برخوردی با ان نمی‌شود و به این ترتیب ،  این مؤسسات با به دست اوردن درامد از این راه ،  گسترش می‌یابند و به دنبال ان ،  این رویه‌ها به عرف جامعه تبدیل می‌شود ؛  برای مثال ،  فروش اپارتمان به صورت اجاره ،  زمانی که هنوز بسترهای قانونی ان فراهم نشده است.خبرنگار تابناک می‌نویسد :  از جلوی یکی از مؤسسات مالی می‌گذشتم که یک اگهی توجهم را جلب کرد. بر روی اگهی چنین نوشته شده بود :  وام بانکی با نرخ 12 درصد  ؛  چه جالب و زیباست !  یکی از اهداف دولت نهم را رعایت کرده و مردم‌مدار و مشتری‌مدار است. در ادامه اگهی چنین امده بود که با سپرده‌گذاری شش ماهه ،  5  /  2 برابر مبلغ سپرده‌گذاری وام دریافت کنید. برای گرفتن اطلاعات بیشتر به داخل شعبه رفتم و پرسیدم که نحوه کار چگونه است. گفتند :  در یک دوره شش ماهه ،  پول شما نزد ما می‌ماند و پس از این مدت ،  5  /  2 برابر وام دریافت می‌کنید ؛  البته سپرده شما تا پایان زمان تسویه وام ،  نزد ما می‌ماند.جالب است !  فرض کنید شما پنج میلیون تومان سپرده می‌گذارید ،  5  /  2 برابر وام می‌گیرد شما وامی با نرخ 12 درصد دریافت کرده‌اید و قرار است در مدت پنج سال تسویه کنید.وام با نرخ 12 درصد ؛  سپرده شما با نرخ صفر درصدهم‌اکنون بانک‌های دولتی ،  به سپرده پنج ساله بهره 19 درصدی می‌دهند ؛  بنابراین اگر در این بازه زمانی این پول در بانک‌های دولتی سپرده‌گذاری شود ،  معادل یکصد میلیون ریال خواهد شد  ( بدون برداشت سود ان در دوره‌های زمانی ) . حال با محاسبه‌ای ساده ،  می‌توان دریافت که نرخ واقعی تسهیلات در این‌گونه مؤسسات رقمی معادل نرخ بهره سالیانه حدود 28 خواهد شد که با زیرکی اعمال شده است.انتظار مردم از کارشناسان اقتصادی کشور و مسئولان بانک مرکزی جمهوری اسلامی این است که ترتیبی داده شود تا با مردم روشن و شفاف عمل کنند.