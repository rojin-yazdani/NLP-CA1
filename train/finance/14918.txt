روزنامه قدس نوشت :  فرصت طلبی برخی از فعالان بازار از نشست نم در ایران برای گران کردن محصولات خود بویژه فراورده‌های لبنی سبب شد که قیمت این محصولات بدون مجوز تا 40 درصد نیز افزایش پیداکند.در عین حال این گرانی‌ها به دلایل گوناگونی رسانه‌ای نشد و در عین حال مسؤولان نیز در قبال ان سکوت کردند. این وضعیت سبب شد که قیمت شیر گران شود و تا سطح لیتری 1100 تومان هم پیش تازد.این درحالی است که بسیاری از افراد کم در امد ،  به دلیل گرانی بی‌رویه محصولات لبنی ،  عملا قدرت خرید پنیر ،  ماست ،  کره و شیر را ندارند.در همین زمینه مشاور انجمن صنفی صنایع فراورده‌های لبنی ایران درخصوص افزایش قیمت فراورده‌های لبنی در بازار اظهارداشت :  متاسفانه با وجود همه تمهیداتی که در خصوص موضوع قیمت شیرخام اندیشیده شد ،  نه تنها قیمت این محصول در بازار کاهش نیافت ،  بلکه شاهد افزایش قیمت شیرخام و در نتیجه ان قیمت فراورده‌های لبنی در بازار بودیم.حسین چمنی با اشاره به اینکه هم اکنون به دلیل افزایش قیمت نهاده‌های دامی هرکیلوگرم شیرخام در حدود 1100 تومان از سوی دامداران به کارخانجات تولید فراورده‌های لبنی عرضه می‌شود ،  درعین حال گفت :  البته به نظر می‌رسد ،  در حدود 200 تا 250 تومان حباب قیمتی برای شیرخام وجود داشته باشد ؛  چون تولید شیرخام در کشور به اندازه نیاز مصرف انجام نمی‌شود.وی با اشاره به اینکه امارهای بیماریهای ناشی از عدم مصرف شیر و لبنیات به دلیل کمبود ان در کشور بسیار وحشتناک است ،  گران‌ترین هزینه درمان را برای بیماریهای ناشی از عدم مصرف این محصولات عنوان کرد و افزود :  کمبود تولید شیر و فراورده‌های لبنی در کشور نه تنها شاخصهای اقتصاد خرد ،  بلکه شاخصهای اقتصاد کلان را نیز تحت تاثیر خود قرار می‌دهد.در همین حال رئیس سازمان صنعت استان تهران از بازگشت قیمت لبنیات تا دو روز دیگر خبر داد و گفت :  کارخانجات لبنیات گرانفروش 10 میلیارد تومان جریمه شده‌اند.صادقی در خصوص افزایش قیمت محصولات لبنی اظهار داشت :  پیگیری و بررسی‌های قیمت محصولات لبنی براساس قیمت شیر خام انجام شده است و تا دو روز دیگر تمامی کارخانجات لبنیات باید قیمتها را اصلاح کنند.وی افزود :  در حال حاضر متوسط قیمت شیر خام هزار تومان است و بر همین اساس باید قیمت محصولات لبنی تعیین شود ،  اما در چند کارخانه شاهد گران‌فروشی بودیم ،  بنابراین چند کارخانه لبنیات 10 میلیارد تومان جریمه شدند و پرونده انها به تعزیرات تحویل داده شد.این در حالی است که به دلیل افزایش بی‌رویه قیمت محصولات لبنی ،  مصرف این محصولات بشدت کاهش یافته است.