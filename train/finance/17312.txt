نفت ارزان یک داروی اقتصادی خوب برای کشورهایی می‌باشد که فروشنده این کالای استراتژیک نیستند. با این وجود ،  تنها یک کشور در جهان توانسته از سقوط 14 ماه گذشته قیمت نفت بهره کامل را ببرد و ان امریکاست.به گزارش تسنیم به نقل از بلومبرگ ،  بخش بزرگی از علت ،  موفقیت فدرال رزرو در ترمیم اعتبار امریکا پس از بحران مالی بوده است. این موضوع به شرکت‌های امریکایی اجازه داده تا بدهی خود را به پایین‌ترین رقم‌ها در دهه‌های گذشته برسانند ،  در حالی که نرخ بیکاری نیز از 10 درصد به 5.1 درصد کاهش یافته است. در نتیجه ،  تولید کنندگان و مصرف کنندگان امریکایی در بهترین موقعیت برای بهره بردن از ثمره زحمت خود در شرایط افت قیمت نفت قرار گرفته اند.بقیه کشورهای دنیا چندان نتوانسته‌اند از نفت ارزان قیمت برای بهبود وضعیت اقتصادی خود بهره ببرند. تولید صنعتی در ژاپن ،  سومین اقتصاد بزرگ جهان ،  نسبت به بالاترین رقم خود در سال 2008 حدود 15 درصد کاهش یافته است. المان ،  چهارمین اقتصاد بزرگ جهان در طول یک سال تنها 1.7 درصد رشد داشته و کشورهای عضو حوزه یورو با نرخ بیکاری 11 درصدی مواجه هستند.شاخص مدیران خرید مرکب چین که نشان دهنده سلامت بخش تولید این کشور است ،  یک رقم ضعیف بی سابقه را به ثبت رساند که ناشی از کند شدن رشد اقتصادی و افت میزان اعتماد سرمایه گذاران بوده است. برزیل نیز در حال متضرر شدن از افت قیمت کالاها ،  کاهش حجم تجارت با چین و بالا گرفتن رسوایی فساد دولتی است.اقتصاد امریکا در حال تجربه کردن سریعترین نرخ متوسط ماهیانه رشد فرصت‌های شغلی از سال 1999 تاکنون است. در حالی که شهروندان بیشتری به بازار کار می‌پیوندند ،  انها پول بیشتری هم برای خرج کردن دارند و این موجب رونق تولید می‌شود. احتمالا به همین دلیل است که 3 شرکت خودروسازی دیترویت میزان فروش‌های قابل توجهی را در ماه اوت گزارش کرده اند. جنرال موتورز می‌گوید ،  میزان کل فروش صعنت خودروسازی در سال جاری به 17.3 میلیون دستگاه خواهد رسید که بیشترین رقم از سال 2006 تاکنون است.