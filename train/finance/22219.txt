نماینده مردم زابل و زهک با اشاره به طرح سوال خود از وزیر نفت ،  گفت :  کارخانه تولید گاز CO2 با گذشت یکسال از ساخت و بهره برداری ،  بدون سوخت مانده است .به گزارش خانه ملت ،  احمد علی کیخا نماینده زابل و زهک در مجلس شورای اسلامی با بیان اینکه این کارخانه در استان سیستان و بلوچستان و با اعتباری بالغ بر 2 میلیارد تومان احداث شده است ،  تاکید کرد :  کارخانه‌های مشابه در استان سمنان با سوخت یارانه‌ای فعالیت دارند ،  در حالی که دولت و وزارت نفت از دادن سوخت و مواد خام یارانه‌ای برای راه اندازی کارخانه سیستان و بلوچستان سرباز می‌زنند .وی ادامه داد :  کارخانه تولید گاز CO2 برای تولید این گاز ،  به سوخت گازوئیل نیاز دارد ؛  این سوخت هم برای راه اندازی ماشین‌الات و هم برای تولید CO2 مورد مصرف اینگونه کارخانه‌ها است .عضو کمیسیون کشاورزی ،  اب و منابع طبیعی با بیان اینکه مدیر کارخانه درخواست دریافت سوخت یارانه‌ای را دارد ،  گفت :  رقابت این کارخانه با کارخانه‌هایی که از سوخت یارانه‌ای استفاده می‌کند کار بسیار سختی است ،  به همین جهت مدیر کارخانه سیستان و بلوچستان درخواست دریافت گازوئیل یارانه‌ای برای سوخت ماشین‌الات دارد .کیخا ادامه داد :  مدیر کارخانه در نظر دارد در صورتی که سوخت یارانه‌ای را دولت در اختیارش قرار دهد ،  مواد خام تولید گاز را از بازار ازاد خریداری کند .وی با بیان اینکه این استان با نرخ بیکاری بالایی روبه رو است ،  تصریح کرد : این کارخانه در منطقه‌ای قرار دارد که بیشترین امار بیکاری را به خود اختصاص داده است ،  با راه اندازی و شروع به کار این کارخانه بیش از 30 تا 40 خانوار امرار معاش خواهند کرد .عضو کمیسیون کشاورزی تاکید کرد :  میرکاظمی باید پاسخگو باشد چرا به سرمایه‌ای که می‌تواند یکی از مشکلات سیستان و بلوچستان را برطرف کند بی‌توجهی می‌کنند .احمد علی کیخا نماینده مردم زابل و زهک روز سه‌شنبه 16 شهریور در کمیسیون انرژی سوال خود را مطرح خواهد کرد.