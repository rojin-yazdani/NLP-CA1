با افزایش اختلاف قیمت دلار ازاد و دولتی ،  یک صرافی بانکی باوجود دریافت ارز با نرخ دولتی ،  اقدام به فروش دلار ازاد می‌کرد ،  بر این اساس بانک مرکزی مجوز فعالیت این صرافی بانک غیردولتی را باطل کرد.به گزارش مهر ،  تعطیلی صرافی‌های متخلف توسط بانک مرکزی در راستای ساماندهی بازار غیر متشکل پولی که طی سال‌های اخیر جدی شده است ،  وارد فاز جدیدی شد.با افزایش قیمت دلار در بازار ازاد ،  برخی از صرافی‌ها حتی صرافی‌های بانکی ،  با دریافت ارز دولتی اقدام به فروش ان به صورت ازاد و غیر دولتی می‌کنند که با برخورد جدی بانک مرکزی مواجه شدند.اخیرا صرافی یک بانک غیردولتی اقدام به فروش ارز با قیمت ازاد و غیر قانونی می‌کرد که بانک مرکزی مجوز این صرافی بانکی را پلمپ کرده است ،  گرچه هنوز نام این بانک در لیست بانکهای دارای مجوز فعالیت صرافی بر روی سایت بانک مرکزی قرار دارد.به نظر می‌رسد که بازار اشفته ارز ،  افزایش قیمت دلار ازاد و اختلاف شدید نرخ ارز دولتی و ازاد باعث جذابیت برای صرافی‌های متخلف بانکی و غیر بانکی برای فروش ارز دولتی به نرخ ازاد شده است. این وضعیت در حالی است که برخی از صرافی‌های بازار با وجود داشتن مجوز فعالیت از بانک مرکزی اقدام به فروش ارز به نرخ ازاد می‌کنند و حتی ازادانه نرخ‌های بازار ازاد را بر روی تابلوهای خود درج می‌کنند.تعدادی از صرافی‌های غیرمجار پلمپ شدندهمچنین اخیرا تعدادی از صرافی‌های متخلف و صرافی‌های غیرمجاز که بدون مجوز بانک مرکزی فعالیت می‌کنند یا مجوز خود را از سایر نهادها غیر از بانک مرکزی دریافت کرده‌اند ،  به تعطیلی کشیده شده و پلمپ شده اند.مسئولان بانک مرکزی بارها نسبت به این موضوع هشدار داده‌اند ،  اما این صرافی‌ها مطرح می‌کنند که ارزی به قیمت دولتی در اختیار انها قرار نمی‌گیرد که ان را به قیمت دولتی در اختیار متقاضیان واقعی قرار دهند.گرچه در روزهای اخیر نرخ دلار در بازار کاهش یافته است و هم اکنون به نرخ 1910 تومان رسیده است ،  اما هنوز با قیمت دلار دولتی به نرخ 1226 تومان ،  فاصله زیادی دارد. پیش از این یکی از برنامه‌های بانک مرکزی کاهش اختلاف قیمت دلار ازاد و دولتی اعلام شده بود.محمود بهمنی رئیس کل بانک مرکزی در مورد اختلاف دلار دولتی و ازاد گفته است :  فاصله نرخ دلار ازاد و دولتی منطقی نیست و نباید این‌قدر باشد اما هیچ برنامه‌ای هم برای افزایش نرخ مرجع دلار نداریم.ابراهیم درویشی معاون نظارتی بانک مرکزی نیز می‌گوید :  صرافی‌های غیر مجاز باید سریعا فعالیت خود را با قوانین و مقررات بانک مرکزی انطباق دهند و مجوز از بانک مرکزی دریافت کنند و یا اینکه درب این صرافی‌ها بسته خواهد شد.وی می‌افزاید :  تعدادی از صرافی‌ها به صورت غیرمشهود فعالیت می‌کنند که بازرسان بانک مرکزی به صورت غیرمحسوس برای شناسایی و نحوه فعالیت این افراد ارسال می‌شوند و پس از شناسایی بانک مرکزی از طریق مراجع ذی صلاح اقدام خواهد کرد.در اصل تشدید برخورد و نظارت بر عملکرد صرافی‌ها از سال گذشته با افزایش نرخ دلار و ایجاد نابسامانی‌هایی در بازار ارز جدی‌تر شد.بانک مرکزی اسامی 627 صرافی را اعلام کرده است که برخی از انها دارای مجوز و برخی در حال تمدید مجوز هستند ،  در عین حال مجوز تعدادی از صرافی‌ها فاقد اعتبار است یا اینکه مجوز صادره انها باطل شده است.این بانک نسبت به فعالیت صرافی‌ها زیر نظر بانک مرکزی هشدار داده و اعلام کرده است که باید صرافی‌ها برای فعالیت خود مجوز از بانک مرکزی دریافت نمایند و بر اساس قوانین و مقررات بانک مرکزی ناظر بر عملکرد صرافی‌ها خرید و فروش و فعالیت ارزی داشته باشند ،  در غیر اینصورت پلمپ می‌شوند.بانک مرکزی اخیرا نامه‌ای هم به فرماندهی نیروی انتظامی ارسال کرده و در ان با اعلام اسامی صرافی‌هایی که مجاز به خرید و فروش ارز نیستند و از بانک مرکزی مجوز دریافت نکرده‌اند ،  خواستار برخورد جدی با این افراد شده است.