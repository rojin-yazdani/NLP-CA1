در حالی که رئیس‌جمهور کشورمان با اشاره به نقش‌افرینی مافیاهای اقتصادی در بر هم زدن بازار کشور و اسیب‌رسانی به مردم ،  خواستار برخورد با انان شده ،  برخی بررسی‌ها حاکی از ان است که تنها در اسفند ماه گذشته ،  دلالان اهن ،  رقمی بین ششصد تا هفتصد میلیارد ریال از اختلاف قیمت اهن سود برده‌اند.به گزارش خبرنگار تابناک  ،  در ماه‌های اخیر ،  قیمت اهن و فولاد در جهان ،  دستخوش افزایش قیمت بی‌سابقه‌ای گشته و این امر باعث شده تا اختلاف قیمت جهانی با قیمت فولاد و کارخانه اصلی تولید اهن و فولاد کشور در اصفهان ،  نزدیک هفتصد میلیارد ریال سود از ان دلالان کند.این دو کارخانه مهم ،  در اسفند ماه حدود ششصد هزار تن از محصولات خود را عرضه کرده‌اند و این در حالی است که قیمت متوسط محصولات انها با میل‌گرد و تیراهن مشابه وارداتی بین 120 تا 150 تومان در هر کیلو تفاوت داشته است.همین تفاوت باعث سود سرشار هفتاد میلیارد تومانی برای کسانی شده که به هر صورت توانسته‌اند با مسئولان ارتباط برقرار کرده و اهن دریافت کنند.جالب ان‌که با وجود سیستم سنتی و ناکارامدی صدور حواله اهن که می‌تواند زمینه‌ساز ناکارامدی و فساد و پارتی‌بازی گسترده شود ،  به رغم ان‌که حواله‌های موجود برای استفاده در ساخت و ساز صادر می‌شود ،  بسیاری از اهن‌الات ارایه‌شده با حواله از بازار ازاد سر در می‌اورد.مشخص نیست چگونه کارخانجات دولتی که ظاهرا به بخش خصوصی واگذار شده‌اند ،  باید به صورت دستوری اهن و فولاد را زیر قیمت تمام‌شده خود عرضه کنند و به بهانه کنترل قیمت در بازار ،  زیان ان را به جان بخرند و جالب ان‌که این تفاوت هم به جای ان‌که به سود مصرف‌کنندگان واقعی تمام شود ،  اکثرا به جیب دلالان می‌رود.