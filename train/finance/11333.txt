رییس کمیسیون اجتماعی مجلس شورای اسلامی گفت :  مردم باید بانک‌های رباخوار را تحریم کرده و از سپردن پول خود به انها خودداری کنند.به گزارش ایرنا ،  عبدالرضا عزیزی شنبه شب در نشست کارگروه اشتغال شهرستان شیروان در خراسان شمالی اظهار کرد :  این بانک‌ها به جای ایجاد اشتغال ،  پول مردم را برای ساختن برج و ساختمان‌های کلان در دیگر کشورها هزینه می‌کنند.وی در این نشست که با حضور معاون ساماندهی و توانمندسازی صندوق مهر امام رضا  ( ع )  برگزار شد ،  از این صندوق به عنوان تنها جایی یاد کرد که به خاطر اسم و حرمت نام مقدس ثامن الحجج  ( ع )  از ربا به دور مانده است.نماینده شیروان با بیان اینکه حمایت از بخش خصوصی و اشتغال در حد شعار باقی مانده ،  گفت :  تنها راه رهایی از سودهای کلان بانکی این است که به صورت پایلوت یک صندوق قرض الحسنه ایجاد شود و مردم شریک انجا شده و پول هایشان را در انجا بگذارند.عزیزی امار بیکاری در شهرستان شیروان را 14 درصد عنوان کرد و گفت :  اکنون در این شهرستان 157 هزار نفری خراسان شمالی ،  22 هزار و 400 نفر که عمدتا تحصیل کرده دانشگاهی هستند ،  بیکارند.