نماینده مردم دورود و ازنا در مجلس با بیان این که سد مروک مهم‌ترین و بزرگ‌ترین سد استان لرستان به شمار می‌رود ،  گفت :  متاسفانه این پروژه با کمبود اعتبار روبه‌رو شده و چند ماهی است که حقوق کارگرانش پرداخت نشده است .      به گزارش خانه ملت ،  عزت‌الله دهقان با بیان این که دشت‌های استان لرستان برای رشد و شکوفایی نیاز جدی به اب دارند ،  افزود :  یکی از مهم‌ترین دشت‌های استان لرستان ،  دشت سیلاخور است که در صورت ابگیری سد مروک این‌گونه دشت‌ها با شکوفایی صد چندان روبه‌رو می‌شوند . نماینده مردم دورود و ازنا در مجلس شورای اسلامی ،  با بیان این که سد مروک مهم‌ترین و بزرگ‌ترین سد خاکی استان لرستان محسوب می‌شود ،  تصریح کرد :  مخزن سد مروک 120 میلیون مترمکعب با تنظیم اب سالانه 55 میلیون مترمکعب است . وی ادامه داد :  سد مروک با هدف تامین کمبود اب کشاورزی اراضی پایاب سد و توسعه ابیاری اراضی در مجموع به سطح ناخالص حدود 9500 هکتار و سطح خالص 5500 هکتار ،  کنترل سیلاب بهاره و تولید انرژی برق ابی ساخته می‌شود . دهقان با بیان این که ساخت سد مروک در سال 82 اغاز شده است ،  افزود :  در طول این چند سال همواره پروژه سد مروک با مشکلات اعتباری روبه‌رو بوده که این امر کار را برای اجرای پروژه سخت کرده است . وی با بیان این که اعتبارات پروژه سد مروک به صورت قطره چکانی اختصاص داده می‌شود ،  گفت :  اعتبار اختصاص یافته به این پروژه در دو سال اخیر حدود 40 میلیارد تومان بوده است . این نماینده مردم در مجلس با بیان این که هم‌اکنون پروژه سد مروک با کمبود اعتبار روبه‌رو شده است ،  یاداور شد :  هم‌اکنون این پروژه قادر به پرداخت حقوق کارگران خود هم نیست . عضو کمیسیون اموزش و تحقیقات مجلس ،  تاکید کرد :  اگر این شرایط نا به سامان در این پروژه باقی بماند و اعتبارات لازم از سوی مسئولان کشوری اختصاص داده نشود به طور حتم ساخت این سد متوقف می‌شود . سد مخزنی مروک که در 37 کیلومتری شهرستان دورود واقع شده ،  از نوع خاکی با هسته رسی است ؛  طول تاج سد مروک 451 متر و عرض تاج ان 12 متر است.