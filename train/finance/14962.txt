اژانس بین المللی انرژی در گزارشی که امروز  ( چهارشنبه ) منتشر کرده اعلام کرده است که تحریم‌های اعمالی علیه ایران درامدی نفتی جمهور اسلامی را در سال 2012  ،  به میزان 40 میلیارد دلار کاهش داده و تولید نفت در ماه گذشته به کمترین میزان در سه دهه اخیر رسیده است.به گزارش دیپلماسی ایرانی به نقل از رویترز ،  اژانس بین المللی انرژی براورد کرده است که تولید نفت ایران در ژانویه به 2 میلیون و 650 هزار بشکه در روز رسیده که در مقایسه با اواخر سال 2011 کاهش چشمگیری داشته است. در ماه‌های پایانی 2011 ،  زمانی که هنوز تحریم‌های نفتی و بانکی امریکا و اروپا علیه ایران اعمال نشده بود ،  تولید روزانه نفت به 3 میلیون و 700 هزار بشکه در روز می‌رسید.اژانس بین المللی انرژی در گزارش ماهیانه خود برای بازار نفت پیش بینی کرده است که روند نزولی تولید نفت در ایران در ماه‌های اتی ادامه داشته باشد و در این زمینه به تحریم‌های جدید امریکا اشاره می‌کند که از هفته قبل علیه جمهوری اسلامی به اجرا گذاشته شده است. تحریم‌های جدید امریکا به طور موثری درامد ناشی از صادر نفت ایران را به خرید کالاهای تولیدی کشورهای وارد کننده نفت ایران محدود کرده و از ورود دلارهای نفتی به ایران جلوگیری می‌کند. اژانس می‌گوید توسعه تحریم‌های اخیر می‌تواند درامد نفتی را به طور قابل ملاحظه‌ای محدود کند و هم اکنون نیز مقادیر قابل توجهی از دلارهای نفتی متعلق به ایران در کشورهای وارد کننده نفت ،  بلوکه شده است.این در حالی است که بنابر براوردهای اژانس بین المللی انرژی احتمال کاهش صادرات نفتی ایران به زیر یک میلیون بشکه در روز وجود دارد. از سوی دیگر کره جنوبی نیز در ماه ژانویه واردات نفت از ایران را از 185 هزار بشکه در روز به 130 هزار بشکه کاهش داده است. در بخش دیگری از گزارش اژانس به این نکته اشاره شده که به نظر نمی‌رسد تا پس از انتخابات ریاست جمهوری ایران در خرداد سال اینده ،  راهی برای پایان دادن به مجادله‌های کنونی بر سر مساله هسته‌ای ایران پیدا شود که منشا اصلی اعمال تحریم‌ها به شمار می‌رود.همزمان با انتشار گزارش اژانس بین المللی انرژی در خصوص کاهش تولید و صادرات نفت ایران که در نتیجه ان درامد نفتی نیز کاهش یافته است ،  شرکت سامسونگ کره جنوبی نیز اعلام کرده که به خرید نفت از ایران پایان می‌دهد و این در حالی است که تا کنون تنها یک محوله نفتی از ایران خریداری کرده است. مدیر این شرکت در گفت و گو با خبرگزاری رویترز این خبر را اعلام کرده و این در شرایطی است که پیش از این خبر انعقاد قرارداد نفتی با سامسونگ با استقبال تهران مواجه شده بود. به گفته مدیر سامسونگ ؛  شرکت توتال مراتب نارضایتی خود از خرید نفت از ایران را به شرکت سامسونگ و دیگر شرکای‌اش اعلام کرده و تاکید دارد که با این سیاست موافق نیست چرا که طبق قوانین پیش نمی‌رود. مدیر سامسونگ این نکته را خاطرنشان ساخت که خرید نفت از ایران معامله خوبی بود اما به ان پایان داده می‌شود. برخی کارشناسان می‌گویند ؛ ارزان بودن نفت ایران از جمله دلایلی بوده که سامسونگ را بار دیگر به خرید نفت از جمهوری اسلامی ترغیب کرد. چرا که این شرکت با توجه به فشار امریکا و اتحادیه اروپا در سال گذشته واردات نفت از ایران را متوقف کرده بود.