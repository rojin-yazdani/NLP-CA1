معاون وزیر نفت با تشریح دلایل افزایش بار مالی قبوض گاز به ویژه در استان‌های سردسیر کشور در زمستان ،  اعلام کرد :  مصرف زیاد گاز توسط مشترکان باعث افزایش تصاعدی قیمت این حامل انرژی می‌شود. قیمت گاز طبیعی در بخش خانگی فروردین ماه سال گذشته 20 درصد و خرداد ماه سال جاری هم 15 درصد افزایش یافت.با افزایش جدید قیمت‌ها متوسط قیمت زمستانی گاز طبیعی پس از افزایش 20 درصدی سال گذشته از مترمکعبی 70 تومان به 84 تومان رسیده و با افزایش جدید 15 درصدی این قیمت سال جاری به 96 تومان به ازای هر مترمکعب رسیده است.به گزارش مهر ،  از سوی دیگر ،  قیمت گاز تابستانی سال گذشته پس از افزایش 20 درصدی عملا از 120 به 144 تومان و با افزایش 15 درصدی سال جاری این قیمت به 150 تومان رسیده است.همزمان با این افزایش چند مرحله‌ای قیمت گاز مشترکان خانگی ،  مدیرعامل شرکت ملی گاز ایران نسبت به صدور قبوض نجومی گاز در صورت افزایش مصرف خانوارها برای زمستان سال جاری هشدار داده است.حمیدرضا عراقی با بیان اینکه قیمت گاز طبیعی مصرفی یک دهم گاز کپسولی است ،  گفت :  قیمت گاز گران نیست بلکه مشترکان بیش از حد نیاز مصرف می‌کنند.معاون وزیر نفت با اعلام اینکه هم اکنون ایران سومین مصرف کننده گاز جهان است ،  افزود :  در شرایط فعلی ،  ایران بزرگترین ذخایر گازی جهان را دارد. با این وجود ،  یک درصد صادرات گاز جهان توسط ایران انجام می‌شود.این مقام مسئول با بیان اینکه مصرف زیاد گاز توسط مشترکان باعث افزایش تصاعدی قیمت ان می‌شود ،  گفت :  ایران مشکل کمبود گاز ندارد ولی مردم نیز نباید زیاد مصرف کنند ،  چرا که با مصرف بیش از نیاز ،  تنها پول خود را اتش می‌زنند.در همین حال ،  مدیر گازرسانی شرکت گاز خرداد ماه سال جاری درباره نحوه محاسبه عوارض مصرف گاز طبیعی به مهر گفته بود :  عوارض مصرف گاز طبیعی سال گذشته 13 تومان به ازای هر متر مکعب بود که با مصوبه دولت این نرخ به 10 درصد از مصرف کل گاز قبوض رسیده است.ناصر ابراهیمی تعیین نرخ 10 درصدی عوارض مصرف گاز را معادل 9 تا 11 تومان به ازای هر متر مکعب عنوان و تاکید کرده بود :  علاوه بر این ،  هزینه عوارش قبوض گاز خانگی هم امسال در مقایسه با سال گذشته یک درصد افزایش یافته است.