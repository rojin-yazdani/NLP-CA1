نایب رئیس کمیسیون کشاورزی مجلس با بیان این که طرح انتزاع وظایف بخش کشاورزی از وزارت صنعت ،  معدن و تجارت در دستور کار سه‌شنبه هفته اتی نشست علنی مجلس است ،  گفت :  با تصویب این طرح و یکپارچه شدن تصمیم‌گیری‌ها برای واردات محصولات کشاورزی ،  مشکلاتی مثل واردات مرغ و مرکبات پیش نمی‌اید.کاظم فرهمند با استناد به قانون بهره‌وری و بودجه سال 90 ،  تصریح کرد :  مجوز واردات محصول‌های کشاورزی باید از سوی وزیر جهاد کشاورزی به وزارت صنعت ،  معدن و تجارت ابلاغ شود.نماینده مردم بافق ،  مهریز ،  ابرکوه و خاتم در مجلس شورای اسلامی افزود :  این یکپارچه نبودن اقدام‌ها و تصمیم‌گیری‌ها در یک وزارت‌خانه ،  مشکلات عدیده‌ای را ایجاد کرده است و شکل‌گیری مدیریت تک پنجره‌ای را ضروری می‌کند.وی با اعلام این که طرح انتزاع وظایف بخش کشاورزی از وزارت صنعت ،  معدن و تجارت سه‌شنبه هفته اینده به صحن علنی مجلس می‌اید ،  اظهار امیدواری کرد که با تصویب این طرح در صحن علنی مجلس ،  وزارت جهاد کشاورزی به شکل یک‌پارچه و تک پنجره‌ای به وظایفش عمل کند.فرهمند درباره واردات مرغ که مجوز ان از سوی وزارت جهاد کشاورزی صادر شده و موجب نارضایتی تولیدکنندگان داخلی را فراهم اورده است ،  گفت :  صدور مجوز واردات در حالی که تولید داخل کفاف نیاز کشور را فراهم می‌کند ،  اقدامی در خلاف جهت حمایت از تولیدکنندگان داخلی است.نایب رئیس کمیسیون کشاورزی ،  اب و منابع طبیعی مجلس هشتم ،  تاکید کرد :  وزارت جهاد کشاورزی نباید در خلاف جهت حمایت از تولید و تولیدکنندگان داخلی رفتار کند ،  ولی ما شاهد هستیم که واردات مرکبات و مرغ بدون هماهنگی انجام شده و کسی هم پاسخ‌گوی این ناهماهنگی‌ها نیست.علیرضا رفیعی مدیرکل محصولات کشاورزی سازمان حمایت از تولیدکننده و مصرف کننده گفته است که متاسفانه وزارت جهاد کشاورزی به‌تازگی برای ثبت سفارش و واردات مرغ منجمد از خارج کشور مجوزی صادر کرده است که باعث تعجب و حیرت ما هم شد.محمد یوسفی ،  رئیس اتحادیه مرغداران نیز با تایید این خبر تصریح کرد که مجوز واردات در حالی صادر شده است که تولیدات داخل کفاف نیاز کشور را می‌دهد.