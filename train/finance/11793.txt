در زمستان سال گذشته گران قیمت‌ترین زمین یا زمین ساختمان کلنگی در تهران با قیمت هر مترمکعب 9 میلیون تومان معامله شده و تعداد معاملات نیز نسبت به فصل قبل از این حدود 20 درصد افزایش داشته است.به گزارش ایسنا ،  براساس گزارش مرکز امار از قیمت فروش هر مترمربع زمین یا زمین ساختمان‌های مسکونی کلنگی متوسط قیمت فروش هر مترمربع زمین در زمستان سال گذشته معادل چهار میلیون و 400 هزار تومان بوده است.این قیمت نسبت به پاییز این سال یک درصد و در مقایسه با زمستان سال 1392 ،  چهار درصد افزایش داشته است. همچنین گران‌ترین زمین یا زمین ساختمان کلنگی معامله شده در این مدت در منطقه سه تهران و با قیمت هر مترمربع 9 میلیون تومان بوده است.ارزان‌ترین زمین نیز در این مدت در منطقه 20 تهران و با قیمت یک میلیون و 400 هزار تومان معامله شده است.همچنین تغییرات قیمت فروش هر مترمربع زمین یا زمین ساختمان‌های مسکونی کلنگی در معاملات انجام شده بین حداقل یک میلیون تومان در منطقه 20 و حداکثر نزدیک به 25 میلیون تومان در منطقه یک بوده است.بر اساس این گزارش ،  تعداد معاملات فروش زمین یا زمین ساختمان مسکونی کلنگی در شهر تهران در سه ماهه پایانی سال گذشته نسبت به پاییز این سال 19 درصد افزایش و نسبت به زمستان سال 1392 ،  یک درصد کاهش داشته است.همچنین از کل معاملات انجام شده برای فروش زمین یا زمین ساختمان مسکونی کلنگی در مناطق 22 گانه شهرداری تهران ،  منطقه هشت با 9.3 درصد دارای بیشترین سهم و منطقه 21 با 0.5 درصد دارای کمترین سهم هستند.