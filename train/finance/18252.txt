رییس کمیسیون صنایع و معادن مجلس تاکید کرد که ورود قطعات چینی خودرو به کشور باید با تایید سازمان استاندارد باشد و وزارت صنعت ،  معدن و تجارت نیز باید از ورود کالاهایی که مشابه ان در کشور تولید می‌شود جلوگیری کند.سید حسین هاشمی نماینده میانه در گفت‌وگو با اعتدال در ارتباط با برخی خبرها در مورد واردات خودرو و قطعات ان از کشور چین اظهار داشت :  چین در حال حاضر نزدیک به 18 میلیون خودرو تولید می‌کند که از این میزان 14 میلیون دستگاه خودرو ،  سورای و بقیه ان‌ها خودروهای سنگین است.وی ادامه داد :  چین در حال پیمودن مسیر مناسب برای اول شدن در صنعت خودروسازی است اما قانون ارتقا کیفیت خودرو و تولیدات صنعتی که به تصویب رسیده است تاکید دارد که هیچ قطعه‌ای و تحت هیچ شرایطی نباید بدون تایید سازمان استاندارد به کشور وارد شود بنابراین پس از تایید این سازمان است که قطعه مورد نظر اجازه ثبت سفارش پیدا می‌کند.این نماینده مجلس تاکید کرد :  وزارت صنعت ،  معدن و تجارت باید از ورود کالایی که مشابه ان در داخل کشور تولید می‌شود جلوگیری کند. ما هم در جلساتی که اخیرا با مسئولان وزارت صنعت و معدن و تجارت داشتیم بر این نکته تاکید کردیم و انان هم با این موضوع موافقت کردند.هاشمی یاداور شد :  خودروسازان اخیرا کارهای خوبی را اغاز کرده‌اند از جمله انکه ایران‌خودرو قطعات با رده پایین را خریداری نمی‌کند و از شهریور 90 به بعد تنها قطعاتی که دارای رتبه‌های یک و دو هستند را خریداری می‌کنند.رییس کمیسیون صنایع و معادن مجلس معتقد است که این امر جز مذاکرات ما با خودروسازان بوده است اما بعید می‌دانم که خودروسازان بدون مجوز سازمان استاندارد اقدام به واردات قطعات بی‌کیفیت کنند ،  در غیر این صورت کمیسیون صنایع و معادن ،  مسئولان مربوطه را به کمیسیون دعوت کرده و علت امر را از انان جویا خواهد شد.وی ادامه داد :  ما احتیاج داریم که برخی از قطعات را از چین وارد کنیم اما اگر سازمان استاندارد این قطعات را تایید نکند گمرک باید جلوی ورود ان به کشور را بگیرد.