تعرفه بالای واردات مواد اولیه ،  افزایش قیمت تمام شده و کاهش رقابت‌پذیری را موجب شده است .به گزارش همشهری  ،  پس از گلایه‌های بسیار از تولیدکنندگان صنعتی نسبت به واردات بی‌رویه محصولات و نقش تعرفه‌های ناکارامد در افزایش هزینه تمام شده تولید داخل ،  از چندی پیش تولیدکنندگان مبلمان نیز تعرفه‌های بالای واردات مواداولیه را مانعی در جهت رونق کسب و کار و عامل کاهش قدرت رقابت‌پذیری تولیدات داخلی در مقابله با مبلمان وارداتی قلمداد می‌کنند. اخیرا نیز دست‌اندرکاران تولید و صادرات مبلمان با بیان اینکه تعرفه واردات مواداولیه صنعت مبلمان و دکوراسیون در کشور بسیار بالا بوده این تعرفه را عامل افزایش قیمت تمام شده محصولات و کم‌رنگ‌تر شدن حضور صادرکنندگان و تولیدکنندگان مبلمان در بازارهای جهان عنوان کرده‌اند .دبیر انجمن صنفی کارفرمایی تولیدکنندگان و فروشندگان مبل استان تهران با بیان اینکه انجمن مذکور از هرگونه حرکت اصولی و موجهی که به نفع صنعت مبلمان و دکوراسیون کشور باشد حمایت می‌کند ،  در مورد ضرورت کاهش تعرفه مواداولیه این صنعت ،  می‌گوید :  اگر بخواهیم صنعتگران و تولیدکنندگان در داخل یا در حوزه صادرات ،  حضوری موفق و مؤثر داشته باشند باید مواداولیه ارزان و با کیفیت مناسب در اختیار انها قرار دهیم اما اکنون به‌دلیل اینکه تولیدکنندگان مواداولیه در داخل کشور از نظر کیفی و کمی پاسخگوی نیاز صنعتگران نیستند ،  ناچار به واردات این موادهستیم .رامین سمیع‌زاده می‌افزاید :  از سوی دیگر به‌دلیل بالا بودن تعرفه مواداولیه ،  قیمت تمام‌شده محصولات تولید داخل بالا بوده و از جهات مختلف به ضرر تولیدکننده و مصرف‌کننده و صنعت مبلمان و دکوراسیون کشور است. این در حالی است که واردات و صادرات به‌عنوان دو بال تجارت جهانی هستند که باید با هم مدیریت شوند .وی با بیان اینکه در دنیای امروز رقابت‌ها خیلی فشرده‌شده می‌گوید :  اکنون شاهد رقابت‌های میلی‌متری و صدم درصدی هستیم و با تعرفه بالای واردات مواداولیه که بعضا باعث افزایش 40درصد قیمت تمام شده محصولات تولیدی نسبت به رقبای خارجی می‌شود ،  امکان رقابت وجود ندارد .تعرفه 10درصدی واردات مواد اولیهرئیس اتحادیه صادرکنندگان مبلمان منزل و اداری نیز تعرفه واردات مواداولیه صنعت مبلمان را بالا دانسته و می‌گوید :  به دلایل گوناگون که مهم‌ترین ان واردات مواداولیه با تعرفه بالاست ،  افزایش قیمت تمام‌شده مبلمان را شاهد هستیم ؛  گرچه طی 2سال گذشته سعی کرده‌ایم تا این تعرفه را کاهش دهیم. حسین علی‌اکبر کاشانی با بیان اینکه باید تعرفه واردات مواداولیه بین 5 تا 10 درصد باشد ،  می‌افزاید :  با تعرفه کنونی قیمت تمام شده در کشور ما 30 تا 40 درصد بالاتر از دیگر کشورها به‌خصوص ترکیه بوده و اگر این اشکال رفع شود ،  می‌توانیم وارد رقابت با بازارهای دنیا شویم .رئیس اتحادیه صادرکنندگان مبلمان منزل و اداری تصریح کرده است :  این صنعت با مشکلات دیگری مانند نرخ پایین ارز مواجه است که اکنون بر صادرات همه صنایع و تولیدات داخلی مؤثر بوده است. در حالی که تولیدات ما از کیفیت خوبی برخوردار بوده و با تولیدات کشورهای اروپایی قابل رقابت است اما متاسفانه قیمت تمام شده مبلمان تولید داخل بسیار بالاست و این امرکمرنگ شدن حضور ما در بازارهای جهانی را به‌دنبال داشته است .ضعف اموزشدبیر اتحادیه صادرکنندگان مبلمان منزل و اداری با بیان اینکه در حوزه تولید و صادرات نیاز به اموزش و ارتقای دانش تولیدکنندگان داریم ،  می‌گوید :  این اتحادیه در این زمینه برنامه‌ها و دوره‌های اموزشی‌ای را بر پا کرده که یکی از این برنامه‌ها برگزاری دوره جامع صادراتی در مهر ماه امسال است .سهیل عابدی حضور در سمینارهای مختلف را از برنامه‌های اتحادیه دانسته و می‌افزاید :  در سال گذشته و با حمایت اتحادیه تخفیف‌های ویژه‌ای برای تولیدکنندگان و صادرکنندگان برای حضور در سمینار بازاریابی صادراتی فراهم شد که امسال نیز دوره دوم ان برگزار می‌شود.وی صادرات کنونی مبلمان را 25میلیون دلار دانسته و با اشاره به تعرفه واردات مواداولیه تصریح کرده است :  یکی از بزرگ‌ترین عواملی که مانع صادرات مبلمان می‌شود ،  تعرفه مواداولیه است که 30 تا 40درصد قیمت محصولات را شامل شده و اتحادیه به‌دنبال کاهش این تعرفه است.