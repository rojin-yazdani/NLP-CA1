معاون نظارتی بانک مرکزی در نشست خبری اعلام کرد :  بانکها به شرکتهای زیرمجموعه خودشان 112 هزار میلیارد ریال وام داده اند.به گزارش خبرنگار واحد مرکزی خبر  ،  حمید تهرانفر با بیان اینکه بانکها 245 هزار میلیارد ریال در خرید سهام شرکتها سرمایه گذاری کرده‌اند  ،  گفت :  کل حقوق صاحبان سهام بانکها نیز 697 هزار میلیاد ریال بوده است.تهرانفر  ،  کل دارایی‌های بانکها را 10 هزار و 660 هزار میلیارد ریال ذکر کرد و گفت :  تا پایان تیرماه دارایی‌های ثابت بانکها 499 هزار میلیارد ریال محاسبه شده است.وی با اشاره به اینکه در حال حاضر 34 بانک و مؤسسه اعتباری دارای مجوز در کشور فعالیت می‌کنند  ،  گفت :  سپرده‌های قرض الحسنه نزد بانکها تا اخر تیرماه 299 هزار میلیارد ریال و تسهیلات اعطایی قرض الحسنه 263 هزار میلیارد ریال بوده است.وی با معرفی شاخص کفایت سرمایه بعنوان شاخصی که بانکها را در مقابل بحرانها محافظت می‌کند  ،  گفت :  عدد استاندارد و جهانی شاخص کفایت و سرمایه 8 درصد است اما متوسط شاخص کفایت سرمایه در ایران 4 و شش دهم درصد بوده که این رقم برای بانکهای دولتی 5 و نه دهم درصد و برای بانکهای خصوصی 8 و چهار دهم درصد است.معاون نظارتی بانک مرکزی ادامه داد :  در حال حاضر بانکها 20 هزار و 262 شعبه در سراسر کشور دارند که جمع سپرده‌های انها تا پایان تیرماه هفت هزار و 143 هزار میلیارد ریال و مانده کل تسهیلات نیز 600 هزار میلیارد تومان بوده است.وی افزود :  فضای حاکم بر فعالیت بانکها غبارالود است و به نظر می‌رسد انچه به عنوان تخطی بانکها عنوان می‌شود بیش از واقعیت است و بانک مرکزی تلاش می‌کند در جهت بهبود نگاهها به نظام بانکی از یکسو و بانکها نسبت به یکدیگر گامهایی بردارد.تهرانفر ضمن هشدار مجدد به مؤسسات غیرمجاز پولی گفت :  در حال حاضر سامانه بانک مرکزی بطور روزامدی مؤسسات مجاز و غیرمجاز پولی را به مردم معرفی می‌کند  ،  ضمن انکه بانک مرکزی با همکار نیروی انتظامی و قوه قضاییه تلاش ویژه‌ای در برخورد با مؤسسات غیرمجاز دارد.وی افزود :  در حال حاضر پرونده شش بانک در هیئت انتظامی بانکها در مورد تخلفاتی که انجام داده‌اند در حال رسیدگی است و بانکها بدانند در صورت هر گونه تخلف جزای سنگینی خواهد پرداخت.تهرانفر گفت :  تعاونیهای اعتباری ازاد دیگر به هیچ عنوان قابل پذیرش نیستند و وزارت تعاون  ،  کار و رفاه اجتماعی همکاری خوبی در این زمینه با بانک مرکزی داشته است.200 هزار حساب بانکی دولتی متمرکز می‌شونددبیرکل بانک مرکزی اعلام کرد  :  با راه اندازی سامانه نسیم به زودی 200 هزار حساب بانکی دولتی که در کشور وجود دارد ،  به صورت متمرکز مدیریت می‌شود.محمود احمدی افزود  :  در گام اول قرار است حساب‌های مربوط به گمرک جمهوری اسلامی ایران از طریق سامانه نسیم رصد شود و به تدریج کل حسابهای دولتی از نظر دریافت و پرداخت در سامانه نسیم نظارت و کنترل خواهد شد.وی در ادامه گفت  :  با تکمیل کنترل حساب‌های دولتی در سامانه نسیم این امکان به وجود می‌اید که پرداختهای مردم به حسابهای دولتی نظیر عوارض خروج از کشور  ،  پرداخت بهای سوخت و دیگر موارد از طریق بانکداری الکترونیک انجام گیرد.دبیرکل بانک مرکزی از زیرساخت‌های جدید بانک مرکزی جمهوری اسلامی ایران مانند سامانه سپاس و سامانه چکاوک خبر داد و گفت  :  روند بانکداری الکترونیک در کشور با ایجاد این زیرساختها با سرعت بیشتری ادامه خواهد یافت . ناصر حکیمی مدیرکل فناوری اطلاعات و ارتباطات بانک مرکزی هم گفت  :  کار یکسان سازی و استانداردسازی چک‌ها اغاز شده است و به زودی چکها با فرم و اندازه یکسان و یک شکل اما با نام بانک صادرکننده در اختیار افراد قرار خواهد گرفت.