دادستان دیوان محاسبات با بیان اینکه برداشت 4.1 میلیارد دلاری دولت از صندوق توسعه ملی صحت دارد ،  گفت :  اصل برداشت دولت از صندوق توسعه روش و ترفندی خاص داشته است و تخلف یا قانونی بودن ان در دست بررسی است.به گزارش مهر فیاض شجاعی با بیان اینکه برداشت 4.1 میلیارد دلاری دولت از صندوق توسعه ملی انجام شده است گفت :  برداشت صورت گرفته اما اینکه تخلف بوده یا نه بحث جدایی دارد.وی ادامه داد :  بر اساس قانون دولت بر مبنای مصوبه ستاد تدابیر ویژه اقتصادی و یا مجلس شورای اسلامی امکان برداشت از صندوق توسعه ملی در راستای اهدافی که در اساسنامه صندوق مقرر شده دارد.دادستان دیوان محاسبات اظهار داشت :  اصل برداشت دولت از صندوق توسعه روش و ترفندی خاص داشته است. حسابرسان ما که بر صندوق توسعه نظارت می‌کنند متوجه برداشت 4.1 میلیارد دلاری دولت از این صندوق شده اند. در حال بررسی این موضوع هستیم که ایا این برداشت با مصوبه ستاد تدابیر ویژه اقتصادی صورت گرفته و این نوع برداشت جزو مصادیق مصوبه ستاد محسوب می‌شود یا خیر .وی تصریح کرد :  دیوان محاسبات در این خصوص به مجلس گزارش داده است و در حال بررسی تخلف بودن یا نبودن این اقدام است.چندی پیش خبری مبنی نامه رئیس دیوان محاسبات به رئیس کمیسیون برنامه و بودجه مبنی بر برداشت 4.1 میلیارد دلاری دولت از صندوق توسعه ملی منتشر شد.بر اساس این گزارش 2.6 میلیارد دلار از این پول تبدیل به ریال شده است.این خبر توسط معاون اول رئیس جمهور و وزیر اقتصاد تکذیب شد.