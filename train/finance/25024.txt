عضو کمیسیون برنامه و بودجه در تشریح گزارش دیوان محاسبات مجلس از بودجه 89 گفت :  دولت باید 11٫2 میلیارد دلار مازاد درامد نفتی را به حساب ذخیره ارزی واریز می‌کرد که این کار را انجام نداده است.  خبرگزاری فارس ،  موسی‌الرضا ثروتی در مورد گزارش دیوان محاسبات از عملکرد بودجه 89 گفت :  این گزارش در کمیسیون برنامه و بودجه ارائه و پس از ان کمیته‌ای تشکیل شد که با حضور مسئولان دولتی بررسی شده و نتایج ان در صحن مجلس هفته اینده قرائت خواهد شد.  عضو کمیسیون برنامه و بودجه تاکید کرد :  براساس این گزارش دولت باید در 3 ماهه اخر سال گذشته و 9 ماهه سال جاری 11٫2 میلیارد دلار مازاد درامد نفتی را به حساب ذخیره ارزی واریز می‌کرد که این کار انجام نشده است و فعلا در بودجه 89 هزینه شده است. ثروتی تاکید کرد :  همچنین با وجود اینکه طبق قانون ،  دولت از واردات بنزین در سال 89 بر حذر شده بود و مجوزی در این مورد صادر نشده بود ،  اما در سال جاری 3 هزار میلیارد تومان صرف واردات بنزین شده است. وی گفت :  در بودجه 89 مصوب شده بود که دولت به هیچ عنوان از طریق مستقیم و یا معاوضه نفت خام و بنزین نباید به واردات اقدام می‌کرد در حالی‌که 3 هزار میلیارد تومان واردات بنزین انجام شده است. نماینده بجنورد ،  جاجرم ،  مانه و سملقان در مجلس در مورد گفته معاونت بودجه معاونت برنامه‌ریزی و نظارت راهبردی مبنی بر اختصاص بخشی از بودجه جاری امسال به بودجه عمرانی گفت :  در 9 ماه سال جاری از سهم 9 ماهه 54 درصد بودجه‌های عمرانی و 70 درصد بودجه‌های جاری اختصاص پیدا کرده است و هیچ موردی از اختصاص بودجه جاری به عمرانی گزارش نشده است. ثروتی در مورد کسری بودجه در سال جاری گفت :  گرچه هنوز رقم قطعی ان مشخص نیست اما احتمالا 20 تا 30 درصد از بودجه در سال جاری با کسری مواجه شود. وی در پاسخ به اینکه کسری بودجه تاکنون از چه محلی تامین شده گفت :  در حال حاضر از فروش نفت به قیمت بیش از 65 دلار در هر بشکه تامین شده زیرا میانگین قیمت نفت در سال جاری هر بشکه 75 دلار بوده است که مازاد این رقم به جای واریز به حساب ذخیره ارزی صرف تبدیل به ریال و تامین بودجه دولت شده است. عضو کمیسیون برنامه و بودجه تاکید کرد :  اگر مازاد درامد نفتی به حساب ذخیره ارزی واریز می‌شد 2 میلیارد دلار به مترو پرداخت می‌شد همچنین 250 میلیون دلار تکلیف قانون بودجه برای مقاوم سازی مدارس اختصاص پیدا می‌کرد در حالیکه این دو قلم اختصاص نیافته است. ثروتی افزود :  از طرفی دولت موظف بود مازاد درامد ارزی در حساب ذخیره ارزی را در قالب تسهیلات به بخش خصوصی واگذار کند همچنین مقرر بود 8 میلیارد دلار برای سرمایه‌گذاری در صنایع بالا دستی نفت اختصاص دهد که این کار هم انجام نشده است. ثروتی تاکید کرد :  سال گذشته نیز دولت موظف بود 5 میلیارد دلار در صنایع بالا دستی نفت سرمایه‌گذاری کند همچنین سال 87 مکلف بود 2 میلیارد دلار در صنایع نفت سرمایه‌گذاری انجام شود که متاسفانه دولت از این تکالیف قانونی سر باز زده است. عضو کمیسیون برنامه و بودجه در مورد اختصاص 2 درصد درامد نفت و گاز برای مناطق محروم گفت :  این رقم اختصاص 2 درصد درامد نفت و گاز به مناطق محروم و نفت‌خیز اختصاص داده نشده است. ثروتی در مورد لایحه بودجه 1390 گفت :  گفته می‌شود این لایحه هنوز در دولت در دست بررسی است در حالیکه 40 روز به پایان سال مانده است. ثروتی تاکید کرد :  اگر دولت در اولین جلسه مجلس لایحه بودجه را ارائه کند و از ان زمان رسیدگی شروع شود ،  مطمئنا بررسی و تصویب لایحه بودجه به پایان نمی‌رسد و مجلس مجبور خواهد بود دو یا 3 دوازدهم از بودجه 1389 را همانند قانون برنامه چهارم که یک سال تمدید شد برای سال اینده تمدید کند. وی در پاسخ به این پرسش که مگر چه اضطراری رخ داده که کسری از بودجه سال جاری برای سال اینده تمدید شود گفت :  دولت می‌گوید چون قانون برنامه پنجم دیر ارائه شده لایحه بودجه هم دیر تنظیم شده است اما سؤال این است سال گذشته که برنامه پنجم وجود نداشت چگونه بودجه 89 به مجلس ارائه شد و امسال هم فرض بر این باشد که برنامه وجود ندارد ایا نباید دولت لایحه بودجه را به موقع ارائه کند.