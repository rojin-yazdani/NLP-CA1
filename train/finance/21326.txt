رئیس سازمان هواپیمایی کشوری با بیان اینکه مرحله سوم افزایش قیمت بلیت هواپیما به زودی اجرایی می‌شود ،  تاکید کرد :  این سازمان اماده ازادسازی قیمت بلیت هواپیماست.به گزارش خبرگزاری فارس از بجنورد ،  حمیدرضا پهلوانی عصر امروز در ایین افتتاحیه پروازهای شرکت هواپیمایی اترک با بیان اینکه زمینه ازادسازی بلیط نرخ بلیط هواپیما فراهم است اظهار کرد :  باید این ازادسازی از ابتدای امسال انجام می‌شد که به دلایلی تاکنون محقق نشده است لیکن این برنامه در دستور کار سازمان قرار دارد.وی با برشمردن افزایش قیمت 65 تا 70 درصدی قیمت بلیط هواپیما در سال گذشته افزود :  براساس ماده 166 قانون برنامه پنج ساله کشور دولت مکلف است در سال سوم اجرای این قانون یعنی سال 92 قیمت بلیت هواپیما را ازادسازی کند و سازمان هواپیمایی کشوری هم زمینه‌های اجرای این قانون را فراهم کرده است.به گفته معاون وزیر راه و شهرسازی ازادسازی قیمت بلیت هواپیما باعث رقابتی شدن قیمت‌ها و به نفع مردم بوده و با نظارت سازمان هواپیمایی کشوری ،  خدمات بهتری به مردم ارائه می‌شود.وی افزود :  سازمان هواپیمایی کشوری سال گذشته برای زمینه‌سازی اجرای این قانون ،  اقدام به ازادسازی قیمت بلیت پروازهای خارجی کرده که این ازادسازی منجر به رقابت شرکت‌های هواپیمایی در پروازهای خارجی شده است.پهلوانی همچنین اغاز فعالیت شرکت هواپیمایی اترک و برقراری پروازها از فرودگاه بجنورد را برشمرد و افزود :  این هواپیمایی با حمایت‌های استان شکل گرفته و اکنون از مردم و مسئولان انتظار می‌رود تا از پروازهای ان استقبال لازم را به عمل اورند.رئیس سازمان هواپیمایی کشوری با اشاره به اینکه فرودگاه بجنورد اکنون با مشکلاتی چون طرح تقرب به خاطر قرار گرفتن در موقعیت خاص جغرافیایی مواجه است گفت :  البته اگر مردم از این پروازها استقبال کنند بر این مشکل طبیعی نیز غلبه می‌کنیم.وی افزود :  اگر پروازهای هواپیمایی اترک با استقبال مردم استان مواجه نشود بر اساس اصل 161 این شرکت می‌تواند خدمات پروازی را به مسیر‌های در دسترس و پر ترافیک داشته باشد.پهلوانی راه‌اندازی پروازهای هواپیمایی اترک را باعث توسعه و رونق اقتصادی و سرمایه گذاری استان خراسان شمالی خواند و خواستار استفاده از حداکثر ظرفیت پروازهای این فرودگاه شد.به گزارش فارس ،  با فرود نخستین هواپیما ایرباس 320 متعلق به هواپیمایی اترک ،  پروازهای این شرکت به فرودگاه بجنورد اغاز شد.تداوم این پرواز قرار است تا از صبح‌ها از بجنورد به تهران و عصرها بالعکس انجام شود که با انجام ان عملا یک خط هوایی به فرودگاه بجنورد افزود می‌شود.فعالیت این شرکت هواپیمایی با بیس پروازها از خراسان شمالی مجوز گرفته که با راه‌اندازی ان زمینه برقراری پروازها در برخی مسیرهای داخلی و پروازهای خارجی از این فرودگاه فراهم می‌شود.هم‌اکنون این شرکت هواپیمایی در مسیرهای تهران به مشهد ،  بوشهر به مشهد ،  تهران به ایلام و کیش دارای خط پروازی است.