رییس اتحادیه بارفروشان میوه اهواز با اشاره به واردات سیب امریکایی به کشور گفت :  میزان واردات سیب امریکایی به استان خوزستان 20 کارتن بوده که همراه با مجوز صادر شده برای حمل دیگر میوه‌ها به استان وارد شده است .اکبر بدیعی در گفت‌وگو با ایسنا منطقه خوزستان تاکید کرد :  کامیون‌های حامل سیب امریکایی دارای بارنامه رسمی و قانونی از شهر ارومیه هستند و از طریق این شهر به استان وارد شده‌اند .وی افزود :  احتمالا واردات سیب امریکایی از مرز عراق به کشور صورت گرفته که این واردات غیر قانونی و بدون مجوز است .رییس اتحادیه بارفروشان میوه اهواز خاطرنشان کرد :  بار فروشان میدان اطلاعی در این زمینه نداشتند و معاونت بازرسی سازمان بازرگانی و اتحادیه نیز با مشاهده سیب‌های امریکایی به بارفروشان اعلام کرد در صورت مشاهده دیگر موارد مشابه به اتحادیه و سازمان بازرگانی اطلاع دهند.