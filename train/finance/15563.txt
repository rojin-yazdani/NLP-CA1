معاون وزیر بازرگانی افزایش قیمت‌ها را تکذیب کرد و گفت  :  روند کاهش قیمت‌ها همچنان در کشور ادامه دارد .محمد صادق مفتح معاون وزیر بازرگانی در گفتگو با شبکه خبر گفت :  روند کاهش قیمت‌ها کالاها در کشور ادامه خواهد داشت و ماه‌های اینده نیز این روند ادامه دارد. این درحالی است که بر اساس گزارش‌های دریافت شده در چند روز اخیر قیمت گوشت گوسفندی بین 1000 تا 1500 تومان و گوشت گاو 500 تا 1000 تومان  ،  و مرغ 300 تا 500 تومان افزایش یافته است . معاون توسعه داخلی وزارت بازرگانی  ،  علت افزایش قیمت مرغ را استفاده ان در مناسبت‌های اخر ماه صفر دانست و افزود :  این افزایش قیمت مقطعی است و امار رسمی وزارت جهاد و کشاورزی حاکی است بالای 80 میلیون جوجه ریزی در ماه‌های دی و بهمن وجود داشته که این امر نشان دهنده تولید بالای مرغ در کشور است. مفتح همچنین اعلام کرد  :  بالای 75 هزار تن ذخیره مرغ در وزارت جهاد و کشاورزی وجود دارد و هیچ دلیلی برای افزایش قیمت مرغ در اینده وجود ندارد. وی از اغاز نمایشگاه‌های بهاره از جمعه اینده در تهران و شهرستان‌ها خبر داد و افزود :  این نمایشگاه‌ها که در بیش از 300 نقطه از کشور در 25 هزار غرفه ایجاد می‌شود مواد غذایی و پروتئینی نیز به طور گسترده عرضه خواهد شد. معاون وزیر بازرگانی در پایان وعده داد  :  امسال شب عید ارامی را در بازار خواهیم داشت.