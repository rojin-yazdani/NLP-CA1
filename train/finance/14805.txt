نماینده مردم بندر ترکمن در مجلس با انتقاد از دریافت سودهای دو رقمی برای وام‌های پرداختی از سوی بانک‌ها ،  گفت :  بانک‌ها عامل رکود و بدبختی در کشور شده‌اند .      به گزارش خانه ملت ،  محمدجواد نظری‌مهر در نشست علنی امروز سه شنبه 11 مرداد در نطق میان دستور خود ،  گفت :  امروز چشم همه بدخواهان به نظامی معطوف است که عمری را از ترس ان اسایش نداشته و در بیداری و هوشیاری از بالندگی و پیشرفت ان متحیر ماندند . نماینده مردم کردکوی ،  بندر ترکمن و بندر گز در مجلس شورای اسلامی تصریح کرد :  مردمانی که با برداشت از اموزه‌های اسلامی ،  تقوا و دانش به رهبری امام راحل  ( ره )  و خلف بر حقش ،  دسیسه‌ها و نیرنگ‌ها را یکی پس از دیگری خنثی کردند و به الگویی ایرانی اسلامی برای همه جهانیان مبدل شدند . وی افزود :  در این برهه کنونی که همه دشمنان توانشان را صرف نفاق و ضربه به نظام می‌کنند بیش از پیش کشور به وحدت نیاز دارد و همه جدا از هر گونه سلیقه و گرایش سیاسی باید‌ید واحده در خدمت ولایت برای سازندگی و برطرف کردن مشکلات جامعه باشند . عضو فراکسیون اصولگرایان اظهار کرد :  امروز شاهد بیداری اسلامی در منطقه هستیم که این خود برای تحقق وعده الهی تعبیر می‌شود که همانا ظلم باطل است و حق ماندگار . وی با بیان این که بانک‌ها عامل رکود و بدبختی کشور شدند ،  ادامه داد :  بعد از 33 سال از پیروزی انقلاب اسلامی ساختمان پرزرق و برق بانک‌ها هر روز سر به فلک می‌کشند که پول ساخت اینها از سود وام‌ها حاصل می‌شود . نظری مهر تاکید کرد :  بانک مرکزی تبدیل به کاخ شیشه‌ای شده و مسئولان بانک به شکل استثمارگرایانه به سطح کشور حکمرانی می‌کنند و به حرف‌های منتقدان ،  کارشناسان ،  مردم و مراجع عظام تقلید توجه نمی‌کنند . وی افزود :  وقتی در کشور بانک‌ها این طور عمل کنند حتما صنعت ،  کشاورزی ،  دامپروری ،  بازرگانی و توسعه کشور رو به نابودی خواهد رفت . نماینده مردم بندر ترکمن در مجلس یاداور شد :  بیشتر کشورهای توسعه یافته و حتی کشورهای عربی اطراف ایران در پرداخت وام ،  سودهای یک تا چهار درصد را اعمال می‌کنند ،  اما سودهای دو رقمی در قسمت‌های مختلف بانکی باعث ورشکستگی تولیدکنندگان شده است . وی ادامه داد :  با توجه به شعار عدالت محوری دولت و نام‌گذاری سال جاری به جهاد اقتصادی از سوی رهبر معظم انقلاب عملکرد بانک مرکزی خیانت و مانعی در جهت تحقق اهداف جهاد اقتصادی است . عضو فراکسیون اصولگرایان مجلس اظهار کرد :  استان گلستان جزو استان‌های کمتر برخوردار کشور به شمار می‌رود که نرخ بیکاری در ان بالا است و امروز شاهدم که کشاورزی استان با اعمال سیاست‌های نادرست و ناکارامد رو به زوال است . وی ادامه داد :  گلستان زمانی در تولید محصول پنبه به سرزمین طلای سفید مشهور بود ،  اما امروز نه تنها کشت این محصول به حداقل رسیده است بلکه در تولید سایر محصولات نیز کشاورزان در تنگنا هستند . نظهری‌مهر تاکید کرد :  در سال جاری بسیاری از باغداران گلستانی نمی‌توانند محصول خود را از روی درخت بچینند و به بازار عرضه کنند ،  زیرا هزینه برداشت از قیمت خرید میوه بیشتر می‌شود . وی افزود :  قیمت شیر از اب معدنی ارزان‌تر است بیشتر دامداری‌های حوزه انتخابیه کردکوی ،  بندر ترکمن و بندر گز یکی پس از دیگری در حال تعطیلی است ،  زیرا دامداران دیگر توان تولید را ندارند و به ناچار دام‌های خود را به کشتارگاه می‌فرستند . این نماینده مردم در مجلس تاکید کرد :  مرغ‌داری نیز با افزایش افسارگسیخته نهاده‌ها به ویژه سوخت ضررهای هنگفتی را متحمل می‌شوند که اگر چاره‌اندیشی نشود در اینده نه چندان دور این صنعت نیز به ورطه نابودی کشیده می‌شود . وی افزود :  خاویار ایران در جهان مشهور است و هر کیلوی ان معادل 100 بشکه نفت خام برای کشور ارزاوری دارد ولی امروز شاهد انقراض نسل ماهیان خاویاری هستیم و در اینده‌ای نه چندان دور بایستی این افتخار را در کتاب‌ها مشاهده کنیم . عضو مجمع نمایندگان استان گلستان تاکید کرد :  گلستان از بی‌ابی و کاهش سفره‌های زیرزمینی رنج می‌برد ،  اما متاسفانه میلیون‌ها مترمکعب اب قابل استفاده به دریا می‌ریزد در صورتی که می‌شود با سدهای کوچک و لاستیکی و احداث اب‌بند از این نعمت خدادادی در راستای بهره‌وری و افزایش عملکرد در واحد سطح استفاده کرد.