در حالی که واردات موز به ایران در ماه‌های گذشته وقفه‌ای چند هفته‌ای داشت اما در مجموع طی هشت ماهه امسال بیش از 409 هزار تن موز وارد ایران شده که از این میزان 854 تن موز برای کشور چین است.به گزارش ایسنا ،  مدتی پیش وزارت جهاد کشاورزی برای مدت کوتاهی واردات موز به کشور را ممنوع کرده بود که اظهار نگرانی مقامات کشورهای صادرکننده موز به ایران و همچنین افزایش قیمت این محصول در بازارهای ایران را در پی داشت که اکنون هرچند این واردات از سر گرفته شده است اما به نظر می‌رسد ان دو مسئله ناشی از ممنوعیت واردات هنوز به صورت کامل برطرف نشده است.در مورد قیمت موز در سطح شهر تهران که هنوز به نظر می‌رسد با همان قیمت‌های بین 1200 تا 1500 تومان به دست مردم می‌رسد و در مورد نگرانی صادرکنندگان موز نیز انگار هنوز نگرانی‌های ان‌ها برطرف نشده است.وجود این نگرانی را چند روز قبل در دیدار سرپرست سازمان توسعه تجارت با برخی از اعضای کنفدراسیون اتاق‌های بازرگانی و صنعت اسیا اقیانوسیه می‌شد دید که پس از ابراز این نگرانی ،  سرپرست سازمان توسعه تجارت ایران تصریح کرد :  ممنوعیتی در واردات موز نداریم.مراجعه به امار واردات موز به ایران نیز نشان می‌دهد که طی هشت ماهه امسال بیش از 409 هزار تن موز به ارزش 250 میلیون دلار وارد کشور شده است.از این میزان واردات ،  بیش از 854 تن موز با ارزش 533 هزار دلار برای کشور چین است که با این واردات از این پس می‌توان شاهد موزهای چینی در بازار ایران بود.در مجموع نیز این امار گمرک کشور نشان می‌دهد بیشترین میزان واردات موز ایران در هشت ماهه امسال از کشور امارات متحده عربی بوده که از این کشور طی این مدت 180 هزار تن موز به ارزش 113 میلیون دلار وارد ایران شده است.پس از امارات ،  کشور فیلیپین در جایگاه دوم قرار دارد که میزان وزنی واردات موز از این کشور 139 هزار تن به ارزش 83 میلیون دلار است.کشور ترکیه نیز سومین کشوری است که ایران بیشترین موز را طی هشت ماهه امسال از این کشور وارد کرده است.بر این اساس ،  طی این مدت 55 هزار تن موز با ارزش 32 میلیون دلار وارد از کشور ترکیه وارد شده است.همچنین میزان واردات موز از کشور اکوادور طی هشت ماهه امسال معادل 19 هزار تن به ارزش 11 میلیون دلار و از کشور هند معادل 9 هزار تن به ارزش پنج میلیون دلار بوده است.علاوه بر این شش کشور ،  ایران طی هشت ماهه امسال از کشورهای مالزی و موزامبیک نیز موز وارد کرده است.میزان واردات موز از کشور موزامبیک پنج هزار تن به ارزش سه میلیون دلار و از کشور مالزی نیز 19 تن موز به ارزش 11 هزار دلار بوده است.