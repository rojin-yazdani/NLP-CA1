بنا به اعلام بانک مرکزی ،  نرخ تورم در دوازده ماه منتهی به شهریور 1394 نسبت به دوازده ماه منتهی به شهریور 1393 معادل 15.1 درصد است که در مقایسه با مرداد سه دهم درصد کاهش داشته است.به گزارش خبرگزاری برنا ،  بر اساس خلاصه نتایج به‌دست امده از شاخص بهای کالاها و خدمات مصرفی در مناطق شهری ایران براساس سال پایه 100 = 1390 شاخص بهای کالاها و خدمات مصرفی در مناطق شهری ایران در شهریور1394 به عدد 225.7 رسید که نسبت به ماه قبل 0.6 درصد افزایش یافت  ،  این شاخص در مرداد یک دهم کاهش داشت.همچنین بنا بر گزارش بانک مرکزی ،  این شاخص در شهریور 1394 نسبت به ماه مشابه سال قبل معادل 11.7 درصد افزایش داشته است که این شاخص نیز در مقایسه با ماه قبل نه دهم درصد کاهش دارد.نرخ تورم از شاخص‌های مهم اقتصادی است که طی دو سال گذشته رشد ان مهار شده است و رهبر معظم انقلاب اسلامی نیز در دیدار هیئت دولت به مناسب هفته دولت بر تک نرخی شدن نرخ تورم توام با رونق اقتصادی و خروج از رکود تاکید کردند.