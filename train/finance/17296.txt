عضو کمیسیون اقتصادی مجلس شورای اسلامی گفت :  در چهار ماه و نیم اول سال 17 تا 25 میلیارد دلار ارز به نرخ مرجع در اختیار کسانی قرار گرفت که رانت اقتصادی حدود 20 هزار میلیارد تومانی برایشان ایجاد شد و این مفسدان اقتصادی باید شناسایی شوند. سید جلال یحیی زاده در گفتگو با مهر با بررسی ریشه‌های مشکلات بازار ارز در چند هفته اخیر گفت :  تعطیلی توزیع ارز در چند هفته اخیر هیچ توجیهی نداشت و موجب شد قیمت ارز صعود داشته باشد و برای باز گرداندن ان به وضعیت عادی با مشکلات زیادی رو به رو باشیم این اقدام دولت در افزایش ویرانگر قیمت ارز طی روز‌های اخیر نقش به سزایی داشت.نماینده مردم تفت و میبد در مجلس شورای اسلامی ادامه داد :  در چهار ماه و نیم اول سال در مورد توزیع ارز به هیچ وجه با توجیه و برنامه عمل نشد ،  17 تا 25 میلیارد دلار ارز به نرخ مرجع در اختیار کسانی قرار گرفت که رانت اقتصادی حدود 20 هزار میلیارد تومانی برایشان ایجاد شد.وی باتاکید بر اینکه مفسدان اقتصادی که از این رانت اقتصادی استفاده کردند باید شناسایی شوند تصریح کرد :  کالاهای وارداتی با نرخ ارز مرجع به هیچ وجه وارد بازار نشد و این مفسدان اقتصادی از دلار با نرخ مرجع برای واردات استفاده کردند اما این کالاها را با نرخ دلار بازار ازاد به فروش رساندند و از این راه سود زیادی به جیب زدند.واردات 4 میلیون دلار عروسک از چین با ارز مرجععضو کمیسیون اقتصادی مجلس ادامه داد :  در ماه‌های اول سال اولویت بندی درستی برای اختصاص ارز مرجع به کالا‌ها وجود نداشته و 4 میلیون دلار از چین با ارز مرجع عروسک وارد می‌شود فاجعه است.یحیی زاده خاطر نشان کرد :  در ماه‌های ابتدایی سال دولت در اختصاص ارز بدون برنامه و اولویت بندی ولنگاری کرده و 25 میلیارد دلار سرمایه مملکت را به مفسدان اقتصادی داده است و از سوی دیگر تعطیلی و ایجاد وقفه در توزیع ارز حتی برای واردات کالاهای اساسی به مشکلات دامن زده است.وی طرح موضوع ایجاد بورس ارزی را یکی از عوامل موثر در بی ثباتی بازار ارز خواند و گفت :  در این مدت بارها برخی دلسوزان اقتصادی خواستار روزه سکوت مسئولان اقتصادی بودند خیلی از مصاحبه‌ها و اظهارت در خصوص بورس ارز بدون اینکه زیر ساخت‌های این کار فراهم باشد به مشکلات دامن زد.