نماینده مردم کاشمر در مجلس نهم مهمترین اسیب جدی بخش کشاورزی را وجود واسطه‌ها عنوان کرد و گفت :  انگور کاشمر از کشاورز کیلویی 360 تومان خریداری شده و در بازار تهران با 12 برابر قیمت خریداری شده به فروش می‌رسد.به گزارش خبرگزاری خانه ملت ،  محمد اسماعیل نیا در نشست علنی امروز  ( چهارشنبه 17 خرداد )  مجلس شورای اسلامی در تشریح مشکلات بخش کشاورزی از دامپروری به عنوان یکی از ارکان مهم کشاورزی که اسیب‌های جدی‌ای به ان وارد شده است ،  یاد کرد و افزود :  در اوایل انقلاب ما واردکننده لبنیات بودیم اما امروز صادرکننده هستیم و در صورتی که به مشکلات این بخش رسیدگی نشود ،  به طور قطع عده‌ای قربانی خواهند شد.نماینده مردم کاشمر ،  بردسکن و خلیل اباد در مجلس شورای اسلامی بیان کرد :  دامپروران سرمایه بزرگی به خصوص در سال تولید ملی و حمایت از کار و سرمایه ایرانی هستند ،  اما امروز فشار زیادی به تولیدکنندگان وارد شده است.وی با بیان اینکه نرخ تمام شده برای شیر 770 تومان بود ،  اما در حال حاضر به 630 تومان کاهش یافته است ،  گفت :  بهانه این کاهش نیز توزیع علوفه اعلام شده است ،  چرا که در حال حاضر توزیع نهاده‌های دامی در اختیار صنایع قرار گرفته است.اسماعیل نیا با تاکید بر اینکه این نوع روش توزیع دارای ابهام و نوع توزیع دارای مشکل است ،  تصریح کرد :  خریداران با اجبار و تهدید دامپروران را مجبور به فروش شیر خام با قیمت 630 تومان می‌کنند که با این فضا دامپروران به طور قطع نابود می‌شوند.وی اضافه کرد :  امار کشتار ماده گاوها و گاوهای دورگه و اصلاح شده که سرمایه بزرگی در کشور هستند ،  سرسام اور است ،  در حالی که رکن اصلی ما باید تولید ،  تبدیل و مصرف باشد ،  اما توجه زیادی به این 3 رکن نشده است.نماینده مردم کاشمر در مجلس نهم با تاکید بر اینکه در حوزه کشاورزی باید به سمت توسعه عمودی حرکت کنیم ،  بیان کرد :  زمانی که بین حداقل و حداکثر در یک شهرستان و بین 7 محصول ،  700 میلیارد تومان اختلاف است ،  بحث بهره وری در کشور به کجا می‌انجامد.اسماعیل نیا درامد پایدار و بدون شعار را در امنیت غذایی موثر دانست و افزود :  واسطه گری اسیب جدی به کشاورزی وارد کرده به طوری که در کاشمر انگور به قیمت 360 تومان از کشاورز خریداری شد اما در بازار تهران به قیمت 4000 تومان به فروش می‌رسد یعنی 12 برابر قیمت خریداری شده از کشاورز.