عضو شورای پول و اعتبار از ازادسازی نرخ سود سپرده‌های بانکی بر اساس مصوبه امروز شورای پول و اعتبار خبر داد و گفت :  بانک‌ها ملزم هستند نرخ سود را خود محاسبه نمایند.هادی قوامی در گفتگو با مهر از برگزاری جلسه امشب شورای پول و اعتبار در بانک مرکزی خبر داد و گفت :  شورای پول و اعتبار امروز بر اساس مصوبه خود ،  بر اجرای دقیق بسته سیاستی  -  نظارتی جدید این بانک توسط نظام بانکی کشور تاکید کرد.عضو شورای پول و اعتبار ،  اظهار داشت :  بر اساس مصوبه شورا بانک‌ها ملزم هستند که بسته بانک مرکزی را بند به بند اجرایی نمایند به عبارت دیگر شورا بر اجرای دقیق نرخ سود تسهیلات ،  سپرده‌ها و اوراق مشارکت که در ان اعلام شده است تاکید کرد.وی گفت :  شورای پول و اعتبار در نظر دارد با تاکید بر بسته سیاستی  -  نظارتی بر اساس مصوبه امروز ،  یک فضای رقابتی در نظام بانکی کشور ایجاد شود.قوامی خاطرنشان کرد :  بر اساس مصوبه امروز بانک‌ها ملزم هستند نرخ سود سپرده‌های خود را خود بر اساس هزینه‌ها ،  شاخص‌ها و وضعیت مالی خود محاسبه کنند.عضو شورای پول و اعتبار با اشاره مصوبه مشترک شورای عالی هماهنگی بانک‌ها و کانون بانک‌های خصوصی ،  گفت :  شورای پول و اعتبار بر این مصوبه تاکید ندارد و بسته بانک مرکزی را مورد تاکید قرار می‌دهد.وی در بخش دیگری از سخنان خود گفت :  در جلسه امروز بانک مرکزی گزارشی از وضعیت ارزی و تک نرخی کردن ارز ارائه شد ؛  در عین حال بر حمایت همه جانبه از ارز تک نرخی نیز تاکید شد.قوامی ادامه داد :  شورای پول و اعتبار و بانک مرکزی در نظر دارند سیاست تک نرخی کردن ارز را به نحوی هدایت کنند که در نهایت این نرخ بر بازار حاکم شود.