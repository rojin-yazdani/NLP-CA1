نماینده خمین در مجلس شورای اسلامی با اشاره به اینکه تصمیمات گذشته در نوع پرداخت یارانه درست نبوده است ،  افزود :  این تصمیمات اشتباه چاره‌ای جز محدودیت در یارانه را باقی نگذاشت.محمدابراهیم رضایی در گفت‌وگو با ایسنا اظهار داشت :  در گذشته تصمیمی که برای نوع توزیع یارانه در کشور گرفته شد بسیار مضر و اسیب‌زننده بود.وی با اشاره به اینکه تصمیم‌گیری در خصوص پرداخت این چنینی یارانه ضربه مهلکی به اقتصاد کشور وارد کرد ،  افزود :  طبق برنامه و سیاست‌گذاری‌ها ،  درامد حاصل از یارانه‌ها باید صرف راه‌اندازی تولید ،  رفع مشکلات معیشتی و اقتصادی مردم و همچنین ورود بخشی از این درامدها به حوزه بهداشت و درمان کشور می‌شد.رضایی تصریح کرد :  ادامه مسیر با روند گذشته برای کشور مفید نبود چراکه زیرساخت این نوع توزیع ،  از گذشته فراهم نبوده است. تصمیم‌گیری‌های اشتباه گذشته راهی جز حذف یارانه به صورت کلی و یا محدودیت در پرداخت ان برای دولت باقی نگذاشته بود.وی راه دوم را بهترین گزینه برای اجرای این برنامه اقتصادی در کشور دانست و گفت :  دولت راه دوم را برگزید ،  به نحوی که اقشار غیرنیازمند از دریافت یارانه کنار روند و بهترین اقدام از سوی مردم این است که افراد متمول ،  خود ،  از دریافت یارانه انصراف دهند.نماینده خمین اضافه کرد :  بخشی از مردم نیز در بررسی‌ها حذف خواهند شد و پیش‌بینی می‌شود در اجرای فاز دوم یارانه‌ها ،  40 درصد جمعیت کشور باقی بمانند و یارانه دریافت کنند.رضایی با تاکید بر اینکه لازم است که چارچوب کار کاملا برای مردم روشن شود و توضیحات مکفی ارائه شود ،  عنوان کرد :  اینکه مسئولین از ابزاری همچون جریمه استفاده کنند در شان ملت نیست و لازم است که در نوع برخورد با مردم این روند اصلاح شود.