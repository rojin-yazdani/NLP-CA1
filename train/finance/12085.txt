واحد مرکزی خبر :  معاملات فلزات گرانبها در بورس نیویورک در حالی دقایقی پیش به کار خود پایان داد که بهای طلا در مقایسه با روز گذشته کاهش یافت.به گزارش شبکه تلویزیونی یورونیوز ،  همزمان با پایان معاملات فلزات گرانبها در بازار بورس نیویورک هر اونس طلا با قیمت یکهزار و یکصد و نود و هشت دلار و شصت و پنج سنت داد و ستد شد. همچنین در این بازار هر اونس نقره با قیمت هفده دلار و هشتاد و شش سنت معامله شد که در مقایسه با معاملات روز گذشته بیش از هفتاد و هشت سنت کاهش داشته است. در این معاملات هر اونس طلای سفید  ( پلاتین )  نیز به یکهزار و پانصد و شش دلار و پنجاه سنت به فروش رفت.