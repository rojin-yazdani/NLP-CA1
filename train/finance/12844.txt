یکی از مراجع عظام تقلید قم گفت :  بنده نمی‌خواهم کسی را متهم کنم ،  اما سو مدیریت اقتصادی در کشور احساس می‌شود که باید برطرف شود. به گزارش فارس ،  ایت‌الله ناصر مکارم شیرازی ،  امروز در مراسم عزاداری حضرت فاطمه ( س )  در مدرسه امیرالمومنین ( ع )  قم با اشاره به مناقب و ویژگی‌های حضرت زهرا ( س )  گفت :  این بانوی بزرگوار زندگی سراسر ساده و ویژه‌ای داشتند که باید همگان از ان درس بگیریم. وی ادامه داد :  باید در مجالس عزاداری علاوه بر مصائب اهل بیت ( ع )  سیره و ورش زندگی ان بزرگواران نیز شرح داده شود تا همگان درس بگیریم. استاد حوزه علمیه قم با بیان این‌که متاسفانه در مجالس عزاداری تنها به مصائب توجه شده و به الگوگیری توجه کمتری می‌شود تصریح کرد :  باید مداحان و خطبا به این مسئله نیز توجه داشته باشند تا جوانان در دامن توطئه‌های دشمنان گرفتار نشوند. ایت‌الله مکارم شیرازی حضرت زهرا ( س )  را بهترین الگو برای بانوان مسلمانان دانست و گفت :  بانوان باید با توجه به نوع زندگی ان حضرت بر مشکلات غلبه کرده و زندکی سعادتمند را تجربه کنند. وی در ادامه به نگاه غرب به بانوان اشاره کرد و گفت :  غربی‌ها به بانوان نگاه ابزاری دارند و بر خلاف شعارهایی که می‌دهند مبنی بر حقوق دفاع بانوان می‌خواهند از زنان استفاده تبلیغاتی و نامشروع کنند. این مرجع تقلید اضافه کرد :  تنها اسلام است که حقوق مساوی بین زن و مردم را رعایت می‌کند و بر ان تاکید دارد. ایت‌الله مکارم شیرازی در بخش دیگری از سخنان خود به مشکلات گرانی در جامعه اشاره کرد و گفت :  گرانی یکی از مشکلاتی است که امروزه مردم گرفتار ان شده‌اند و باید مسئولان امر هر چه سریعتر در رفع ان تلاش کنند. وی ادامه داد :  خشکسالی و افزایش قیمت مواد غذایی در جهان از جمله مواردی است که موجب گرانی در کشور شده اما سو مدیریت اقتصادی نیز در کشور وجود دارد. استاد حوزه علمیه قم با بیان این‌که بنده نمی‌خواهم کسی را متهم کنم ،  افزود :  این مسئله‌ای است که در کشور مشاهده می‌شود که باید هر چه سریعتر رفع شود. ایت الله مکارم شیرازی خطاب به مردم گفت :  مردم نیز باید هوشیار و اگاه وبوده و خود را به شایعات مشغول نکنند. وی افزود :  نباید با شایعه گران شدن جنسی ،  مردم نسبت به خرید ان جنس اقدام کرده و گرانی کاذب به وجود اورند.