وزیر صنعت ،  معدن و تجارت با اشاره به این‌که بعد از اجرای فاز نخست قانون هدفمندی یارانه‌ها قیمت فروش محصولات صنعتی به طور میانگین پنج تا 15 درصد افزایش یافت ،  گفت :  افزایش قیمتها را برای برخی واحدها پذیرفتیم. برخی خطوط تولید برای این‌که در حاشیه سود منفی قرار نگیرند ،  چندین بار مجوز افزایش قیمت از وزارتخانه دریافت کردند.به گزارش ایسنا ،  مهدی غضنفری در جلسه بررسی فاز دوم قانون هدفمندی یارانه‌ها در صحن علنی مجلس با اشاره به مطالب مطرح شده از سوی یکی از نمایندگان مجلس مبنی برتورم سینوسی و این‌که ان‌را شاهدی بر این مدعا که هدفمندی تورم‌زایی در اقتصاد کشور به همراه داشته است ،  گفت :  بر اساس این گفته در فصل نخست ،  دوم و سوم سال گذشته افزایش تورمی مشاهده نشد ،  اما در فصل چهارم شاهد افزایش تورم بودیم.او با اشاره به برخی اثار تحریمها و فشارهای بین‌المللی بر اقتصاد کشور گفت :  نبود تورم در فصل اول اجرای فاز نخست هدفمندی به دلیل همکاری بالای بخش تولید ،  اصناف و دولت و مجلس بود و در فصل دوم نیز به دلیل همکاری بخش تولید سازمان حمایت برای قرار نگرفتن تولید در حاشیه سود منفی با برخی افزایش قیمتها موافقت کرد.به گفته غضنفری افزایش نیافتن تورم در فصل سوم به معنای ان بود که اجرای قانون هدفمندی یارانه‌ها در کشور جا افتاده است ،  اما اتفاقاتی چون نوسانات نرخ ارز و مشکلات انتقال ارز و دیگر مسائل در تورم فصل چهارم موثر بود که ارتباطی با هدفمندی نداشت.وی تصریح کرد :  به دلیل مشکلات ایجاد شده در اسفند سال 90 و فروردین ماه 91 برخی مسائل ارزی ایجاد شد و به تبع ان در حوزه نهاده‌های دامی ،  قیمت مرغ و گوشت افزایش پیدا کرد.وزیر صنعت ،  معدن و تجارت همچنین اجرای فاز نخست هدفمندی یارانه‌ها را در چهار محور تولیدی ،  صنعتی ،  خدماتی و تجاری اعلام کرد و گفت :  برای اجرای فاز نخست در مجموع سه هزار میلیارد تومان یارانه به این حوزه‌ها اختصاص یافت.وی افزود :  قیمتهای ترجیحی و تبعیضی ،  یارانه‌های متفاوت برای پرداخت قبضها و کمک به هزینه انرژی و برخی کمکهای بلاعوض چهار محور عمده حمایت در حوزه صنعت ،  معدن و تجارت است. از مجموع سه هزار میلیارد تومان تسهیلات ارائه شده هزار میلیارد تومان ان برای پرداخت قبوض انرژی واحدهای تولیدی پرداخت شده است. همچنین مبلغ 400 میلیارد تومان کمک بلاعوض برای واحدهایی که هنوز گازرسانی به انها انجام نشده و از نفت کوره استفاده می‌کنند ،  تخصیص یافته است.غضنفری با اشاره به این‌که در فاز نخست هدفمندی نرخ حاملهای انرژی برای واحدهای تولیدی صنعتی به صورت تبعیضی محاسبه شده است ،  گفت :  به عنوان مثال اگر قیمت برخی حامل انرژی 350 تومان بود ،  از ستاد هدفمندی خواسته شد که 150 تومان محاسبه کند و یا اگر نرخ حاملی خاص 150 تومان بود ،  70 تومان محاسبه شود.وی افزود :  اختصاص تسهیلات بازسازی و تکمیل فرایند تولید برای 400 پروژه بزرگ نیز در نظر گرفته شد که بسته به پروژه تعریف شده دارای توجیه اقتصادی از یک تا سه میلیارد تومان تسهیلات دریافت می‌کنند.وزیر صنعت ،  معدن و تجارت درباره پروژه‌های کوچک و متوسط نیز توضیح داد :  برای سه هزار و 500 واحد به طور میانگین هر کدام 150 میلیون تومان تسهیلات در نظر گرفته شده است.او با اشاره به این‌که برای تغییر و اصلاح فرایند تولید 40 هزار واحد صنفی تولیدی تسهیلاتی در نظر گرفته شده است ،  افزود :  در فاز اول برای واحدهایی که در پی احداث مولدهای برق در مقیاس کوچک باشند نیز تسهیلات در نظر گرفته شد. تمام تسهیلات بازسازیها در قالب وامهای ارزان‌قیمت بوده است.