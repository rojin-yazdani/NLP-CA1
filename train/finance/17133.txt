به گفته مقامات رسمی دولت اقلیم کردستان عراق صدور نفت خام اقلیم کردستان عراق از طریق خط لوله از روز گذشته اغاز شده است.به گزارش خبرگزاری کردپرس ،  سایت خبری Iraq oil Report به نقل از یک کارشناس صنعت نفت در اقلیم کردستان و یک مقام ترکیه‌ای ،  صدور نفت اقلیم کردستان از روز جمعه به ترکیه اغاز شده است.سایت انگلیسی روداو نیز گزارش داد نیمی از نفت صادر شده در ترکیه مصرف شده و نیمی از ان به بازارهای جهانی ارسال می‌شود.قرار است صدور نفت از خط لوله اقلیم کردستان به ترکیه تا پایان سال 2014 به روزانه 400 هزار بشکه برسد.این در حالیست برخی مقامات اقلیم کردستان از جمله سخنگوی دولت اقلیم کردستان عراق روز پنج شنبه گفتند هر چند احداث خط لوله نفتی اقلیم کردستان به ترکیه به پایان رسیده اما به دلیل مشکلات فنی صدور نفت هنوز اغاز نشده است.دولت اقلیم کردستان در نظر دارد صدور نفت از طریق ترکیه را تا 2015 به یک میلیون بشکه و در نهایت به دو میلیون بشکه در روز برساند.به نوشته سایت خبری روداو ،  50 درصد نفت اقلیم برای مصرف در ترکیه به قیمتی ارزانتر از قیمت جهانی به این کشور فروخته می‌شود و 50 درصد باقیمانده با قیمت جهانی در بازارهای نفت فروخته می‌شود.ذخایر اولیه نفت خام اقلیم کردستان عراق 45 میلیارد بشکه براورد شده لست.