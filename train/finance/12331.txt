وزیر صنعت ،  معدن و تجارت با اعلام امادگی این وزارتخانه برای اجرای فاز دوم هدفمندی یارانه‌ها گفت که الزامات کار خدمت رئیس جمهور مطرح شده و ایشان با قیمت‌های ترجیحی در این فاز موافقت کرده‌اند.به گزارش خبرگزاری فارس ،  مهدی غضنفری وزیر صنعت ،  معدن و تجارت با اشاره به رایزنی‌های صورت گرفته برای ورود به فاز دوم هدفمند کردن یارانه‌ها تصریح کرد :  الزامات کار خدمت رئیس جمهور مطرح شده و ایشان با قیمت‌های ترجیحی در این فاز موافقت کرده‌اند. وی در ادامه خاطرنشان کرد :  تمام بسته‌های حمایتی بخش صنعت و تولید که در فاز اول اعلام شده به طور کامل اجرا خواهد شد. وزیر صنعت ،  معدن و تجارت با تاکید بر اجرای موفق هدفمندی یارانه‌ها در بخش تولید افزود :  قانون هدفمند کردن یارانه‌ها با همراهی تمام دست اندرکاران حوزه تولید و توزیع به خوبی اجرا و بسته‌های حمایتی یکی پس از دیگری عملیاتی شده است.