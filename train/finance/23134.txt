محمد سلیمانی وزیر ارتباطات و فناوری اطلاعات  ،  از احتمال افزایش تعرفه مکالمه با تلفن ثابت خبر داد .وزیر ارتباطات و فناوری اطلاعات در گفتگو با جام‌جم ضمن بیان این‌که درباره بالابردن تعرفه‌های ارتباطی برنامه خاصی نداریم ،  گفت :  نرخ مکالمه تلفن ثابت بسیار ارزان است و هزینه ان برای مکالمه بین‌شهری هم‌اکنون حدود 16 ریال است که این مبلغ با مکالمه تلفن همراه فاصله زیادی دارد ،  وی افزود :  اگر برای تلفن ثابت تدبیری اندیشه نکنیم ،  ممکن است شرکت‌ها با زیان روبه‌رو شوند و به‌نظر من هم‌اکنون فصل ان رسیده است که برای افزایش این تعرفه اقدام کنیم .سلیمانی در ادامه افزود :  پیشنهاد افزایش تعرفه را در وزارت اماده و به دولت ارائه کرده‌ایم .وی همچنین درخصوص سایر تعرفه‌ها گفت :  برنامه‌ای برای افزایش سایر تعرفه‌ها نداریم ،  اما کاهش تعرفه پیام کوتاه دلیل ندارد ،  چراکه این کار یکبار اتفاق افتاده و با ارائه نرم‌افزارهای فشرده‌ساز این امکان بیشتر نیز شده است .وزیر ارتباطات و فناوری اطلاعات در ادامه گفت :  ما وظیفه داریم برای حفظ فرهنگ و زبان فارسی در فضای ارتباطات اقدام کنیم و یکی از این اقدامات ،  افزایش قیمت بوده که البته اقدامات بسیاری در این زمینه لازم است. نتیجه این اقدام وزارت هم این‌گونه نمود می‌یابد که قبل از تغییر تعرفه ،  80 درصد پیام کوتاه‌ها به زبان لاتین بود و تنها 20 درصد به زبان فارسی ،  اما نوروز امسال از میان 500 میلیون پیام کوتاه ارسال شده حدود 80 درصد فارسی و 20 درصد لاتین بود که این نشان‌دهنده برعکس‌شدن ظرف مصرفی مردم است .به گزارش جام‌جم در کشور حدود 50 میلیون مشترک تلفن همراه و 24 میلیون و 700 هزار خط تلفن ثابت وجود دارد که با خصوصی‌سازی شرکت مخابرات ایران ،  بدنه اصلی درامدهای دولت به بخش خصوصی داده خواهد شد و هرگونه افزایش قیمت نیز درنهایت به نفع سهامداران ان است. متن کامل این گفتگو در روزهای اینده منتشر خواهد شد.