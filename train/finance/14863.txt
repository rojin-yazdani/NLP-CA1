حسین باهر در گفتگو با خبرنگار اقتصادی افکار نیوز با بیان اینکه قیمت طلا در حال حاضر بر اساس عرضه وتقاضای واقعی نیست بلکه براساس حباب است گفت :  طلا وارد بورس کشور شده و بهترین وسیله برای حفظ قدرت خرید مردم به شمار می‌رود و تا زمانی که دولت اقدام به توزیع عمده طلا کند ،  فاصله بین دلار دولتی وازاد از طریق عرضه دلار بیشتر به بازار کاهش ندهد طبل توخالی تورم از بین نخواهد رفت.وی با بیان اینکه این حباب ناشی از مسئله روانی در میان مردم ازجمله بدگمانی انها نسبت به مخدوش شدن امنیت اقتصادی  ،  نابه سامانی موجود در اقتصاد ایجاد می‌شود گفت :  همین مسائل روانی سبب می‌شود افراد پول‌های سرگردان خود را از طریق مختلف از جمله سرمایه گذاری در سکه کنند به گونه‌ای نمونه این امر در چند سال گذشته د رمسئله مسکن ایجاد شده بود.باهر ادامه داد :  وجود طلا در دست دولت وتوزیع کافی ان درمیان افراد جامعه سبب برطرف شدن این مشکل در کوتاه مدت می‌شود ولی در بلندمدت نیاز به تغییرات بنیادین در ساختاراقتصادی است به گونه‌ای اقتصاد کشور تحت تاثیر مسائل جهانی عکس العمل نشان می‌دهد.استاد دانشگاه شهید بهشتی تصریح کرد :  با ازاد کردن طلا در دست بانک‌ها این حباب می‌ترکد در صورتی که بانک‌ها سکه و دلار را به طور مستقیم عرضه نکنند یک بد گمانی میان مردم در خصوص ورشکستی بانک‌ها ایجاد می‌شود و افراد جامعه سعی خواهند کرد نقدینگی خودشان را تبدیل به طلا کنند .وی خاطر نشان کرد :  بدگمانی مردم به سیاست‌های پولی بانک مرکزی از طریق بازی با اموری همچون پول بهره  ،  سود بهره  ،  صفر سبب ایجاد چنین مسائلی در اقتصاد کشور شده است