اخرین وضعیت قیمت اوراق تسهیلات مسکن نشان می‌دهد که قیمت این اوراق که در هفته اول بهمن ماه در محدوده 80 هزار تومان معامله می‌شد ،  اکنون با افزایش قابل توجه به 86 هزار تومان رسیده است.به گزارش خبرنگار ایسنا ،  اوراق تسهیلات مسکن یا همان تسه که برای متقاضیان دریافت وام مسکن مورد استفاده قرار می‌گیرد ،  در نیمه اول امسال قیمت‌های فزاینده‌ای به خود گرفت و تا محدوده 100 هزار تومان بالا رفت ،  اما این اوراق در نیمه دوم سال به خصوص بعد از مشخص شدن نتیجه مذاکرات هسته‌ای در سوم اذر ماه با کاهش تقاضا و افت قیمت مواجه شد و روند متعادل‌تری به خود گرفت.کاهش قیمت این اوراق در نیمه دوم سال جاری تا جایی ادامه پیدا کرد که این اوراق تا سطح 80 هزار تومان افت کرد که این افت موجب کاهش 2 میلیونی هزینه متقاضیان واقعی خرید مسکن شد و به سفته بازی در این اوراق پایان داد.علاوه بر این ادامه رکود در بازار مسکن و توقف خرید و فروش در این بخش ،  در کاهش تقاضای موجود برای خرید این اوراق و در نهایت افت قیمت تسه بسیار تاثیر گذاشت تا جایی که تقاضای موجود برای خرید این اوراق به کمتر از 300 میلیارد تومان در ماه رسید.اما مطرح شدن مجدد موضوع افزایش وام مسکن به 60 میلیون تومان  ،  موجب افزایش تحرک در این بازار شد و قیمت انها را تا حدودی افزایش داد ؛  به طوری که قیمت تسه دی و مهر ماه که در ابتدای بهمن 80 هزار تومان بود 6000 تومان افزایش پیدا کرد و به 86 هزار تومان رسید ؛  همچنین تسه مرداد ماه در قیمت 85 هزار تومان معامله شده و قیمت تسه اسفند و اذر 1392 به 85 هزار تومان رسیده است.قیمت این اوراق در حالی با افزایش قابل توجه نسبت به ابتدای بهمن ماه مواجه شده است که هنوز افزایش وام مسکن به تصویب نرسیده و پیشنهاد ان به بانک مرکزی ارائه شده است ،  اما پیش بینی می‌شود با افزایش قیمت وام مسکن همانند سال گذشته تعادل در عرضه و تقاضای اوراق تسهیلات مسکن برهم خورده و قیمت این اوراق مجددا افزایش قابل ملاحظه‌ای پیدا کند.اوراق تسهیلات مسکن اوراقی است که متقاضیان استفاده از انواع تسهیلات مسکن باید در ازای هر 500 هزار تومان ،  یک برگه حق تقدم تسهیلات مسکن خریداری کرده و به بانک مسکن ارائه کنند. یعنی برای دریافت وام 45 میلیونی مسکن باید 90 ورقه حق تقدم تسهیلات خریداری شود که با احتساب قیمت 86 هزار تومانی این اوراق متقاضی دریافت وام باید حدود 7 میلیون و 700 هزار تومان برای خرید این اوراق هزینه کند.