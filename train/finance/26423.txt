چند روزی است که قبوض برق دوره چهارم هدفمندی یارانه‌ها با قیمتهای جدید تعیین شده در مرحله دوم اجرای قانون هدفمندی یارانه‌ها به درب خانه‌های مردم امده ،  این درحالی است که وزارت نیرو نسبت به قبض‌های نجومی تابستان به دلیل مصارف بی‌رویه هشدار می‌دهد.به گزارش مهر ،  قبوض برق دوره چهارم بعد از اجرای قانون هدفمندکردن یارانه‌ها از روزهای گذشته به درب منازل مردم امده است و اگر حتی شما هم جزو ان دسته از خانوارهایی باشید که تغییری در نحوه مصارف برق خانه‌تان انجام نشده باشد ،  حتما با اعداد و رقم‌های جدیدی در قبض مواجه می‌شوید که حکایت از تاثیر اجرای فاز دوم قانون هدفمندی یارانه‌ها در قبوض برق شما دارد.نگاهی به اعداد و ارقامی که در این قبوض ثبت شده به خوبی نشان می‌دهد که اگر می‌خواهید سهم بیشتری از یارانه‌های نقدی پرداختی از سوی دولت برایتان باقی بماند ،  باید مصارف خود را باز هم بهینه کنید. البته ضرورتی ندارد که حتما این بهینه‌سازی همراه با کاهش سطح رفاه شما باشد ،  بلکه می‌توانید چند راهکار ساده را به کار ببندید و در هزینه برق خود صرفه‌جویی کنید.این در حالی است که اگرچه مردم با استفاده از اصلاح سیستم روشنایی خود در شب ،  توانسته‌اند قیمت برق را کاهش دهند ،  اما همچنان همانطور که مسئولان وزارت نیرو هشدار می‌دهند ،  پیک شب به روز منتقل شده و دو سه سالی است که میزان مصرف مشترکان شبکه برق کشور در روز ،  بالاتر از میزان مصرف همین مشترکان در شب است که بار ناشی از استفاده سیستم‌های روشنایی نیز به شبکه اضافه می‌شود.همایون حائری مدیرعامل توانیر در این رابطه می‌گوید :  در روزهای گذشته با گرم‌تر شدن هوا ،  پیک روز به میزان 2 هزار مگاوات از پیک شب پیشی گرفته و همین امر جای نگرانی بسیاری را برای کشور بوجود اورده است.در این میان می‌توان با انتقال مصارف به زمانهای کم‌باری ،  از تخفیف‌های وزارت نیرو استفاده کرد ؛  به این معنا که تخفیف مصرف کم‌باری برابر است با میزان مصرف در کم‌باری در 150 ریال ؛  در حالی که اگر همین مصارف در اوج بار صورت گیرد ،  میزان اضافه هزینه مصرف اوج‌بار معادل میزان مصرف اوج بار ضرب در 300 ریال برای هر مشترک خواهد بود.مروری بر قبوض برق دوره جدید نشان می‌دهد که میزان مصرف از 0 تا 100 کیلووات‌ساعت 270 ریال ،  از 100 تا 200 کیلووات‌ساعت 320 ریال ،  از 200 تا 300 کیلووات‌ساعت 720 ریال ،  از 300 تا 400 کیلووات‌ساعت 1300 ریال ،  از 400 تا 500 کیلووات‌ساعت 1500 ریال ،  از 500 تا 600 کیلووات‌ساعت 1900 ریال و مازاد بر 600 کیلووات‌ساعت 2100 ریال است.بنابراین باید از هم‌اکنون مراقب قبوض برق در تابستان بود ،  چراکه اگر مصارف به دلیل استفاده از وسایل سرمایشی غیراستاندارد و با مصارف بالا ،  در مورد هر مشترک ارتقا یابد ،  انگاه باید قیمت بالاتری را هم باید برای قبوض بپردازد.