دبیر کل کنفدراسیون صنعت گفت :  براساس گزارش سال 2013 بنیاد هریتیج ،  رتبه ایران در زمینه فضای کسب و کار بین 176 کشور جهان 168 بوده است.به گزارش ایسنا حسین ساسانی در جشنواره نشان حمایت ملی با اشاره به این‌که نمره ایران در زمینه فضای کسب و کار بر اساس تازه‌ترین گزارش منتشر شده از حد متوسط یعنی 50 پایین‌تر بوده است ،  گفت :  در زمینه شاخص ازادی اقتصادی نیز ایران در منطقه خاورمیانه و شمال افریقا در رتبه ضعیف 16 قرار گرفته است.وی افزود :  ایران از نظر شاخص ازادی اقتصادی در منطقه خاورمیانه و شمال افریقا تنها بالاتر از کشورهای سوریه ،  لیبی و عراق قرار گرفته است.همچنین حبیب الله انصاری  -  دبیر کل صنایع انجمن لوازم خانگی  -  در این جشنواره با اشاره به این‌که توسعه اقتصادی بدون توسعه سیاسی ممکن نیست ،  اظهار کرد :  رسانه‌های ایران به اندازه کافی درباره تولید ملی تبلیغات نکرده‌اند.انصاری گفت : تبلیغات درباره تولید ملی بدون فراهم کردن زیرساخت‌ها و توجه به خواسته‌های مصرف‌کنندگان بی‌فایده خواهد بود.