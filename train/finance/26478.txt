مدیرعامل شرکت ملی پخش فراورده‌های نفتی اعلام کرد از ابتدای خردادماه هر یک لیتر سهمیه بنزین 100 تومانی کارتهای فعال به دو لیتر بنزین 400 تومانی تبدیل می‌شود.جلیل سالاری درباره جزئیات تبدیل سهمیه بنزین 100 تومانی ذخیره‌سازی شده در کارت‌های هوشمند سوخت به مهر گفت :  در حال حاضر بیش از 54 هزار کارت هوشمند سوخت خودرو و 115 هزار موتورسیکلت در سطح کشور دارای سهمیه بنزین 100 تومانی هستند.مدیر عامل شرکت ملی پخش فراورده‌های نفتی ایران با اعلام اینکه همچنین تاکنون در بیش از 38 هزار کارت هوشمند سوخت ذخیره 100 لیتر بنزین یارانه‌ای ذخیره سازی شده است ،  تصریح کرد :  دولت قصد سوزاندن سهمیه‌های بنزین مردم را ندارد بلکه این سهمیه‌ها از 100 تومان به 400 تومان تبدیل می‌شود.این مقام مسئول با تاکید بر اینکه برای تبدیل سهمیه بنزین 100 تومانی کارت‌ها دارندگان سهمیه حداقل تا پایان اردیبهشت ماه باید یک بار اقدام به سوخت گیری با نرخ 100 تومانی کنند ،  اظهار داشت :  در این صورت سهمیه بنزین 100 تومانی قابل انتقال به سهمیه 400 تومانی خواهد بود.دلایل حذف بنزین 100 تومانی کارت‌های سوختوی با یاداوری اینکه در شرایط فعلی هماهنگی لازم با ستاد مدیریت حمل و نقل و سوخت کشور انجام شده است ،  یاداور شد :  هم اکنون در برخی از کارت‌ها به دلیل عدم استفاده از سهمیه بنزین 100 تومانی ذخیره بنزین 400 تومانی به میزان قابل توجهی افزایش یافته است.سالاری با بیان اینکه هدف از تبدیل بنزین 100 تومانی کارت‌های هوشمند سوخت یک پایش جدید در سطح سامانه هوشمند سوخت کشور است ،  در پاسخ به این سوال که ایا حذف بنزین 100 تومانی به منزله اجرای فاز دوم هدفمندی یارانه‌ها و عرضه بنزین تک نرخی دارد ?  گفت :  این طرح جدید هیچ گونه ارتباطی به اجرای فاز دوم هدفمندی یارانه‌ها ندارد.