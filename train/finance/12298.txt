ابان 93 بهارستانی‌ها از گم شدن دکل نفتی متعلق به ایران خبردادند که بعد از گذشت 9 ماه دکل نفتی سوژه داغ رسانه‌های خبری شده است.به گزارش خبرگزاری صدا و سیما ،  در برنامه پیک بامدادی رادیو سراسری مجری برنامه گفت :  گم شدن دکل حفاری متعلق به ایران این روزها به سوژه داخلی برخی از رسانه‌های خبری تبدیل شده است.ابان 93 بود که برخی از نمایندگان در بهارستان خبراز گم شدن یک دکل نفتی ایرانی را دادند ،  دکلی که میلیون‌ها دلار خریداری شده است و حالا خبری از ان نیست.بعد ازگذشت حدود 9 ماه ازطرح این موضوع در مجلس قصه دکل نفتی در میان شبکه‌های اجتماعی مجازی و در لابلای اخبار دوباره مطرح شد .نادر قاضی پور عضو کمیسیون صنایع و معادن مجلس درباره دکل گمشده گفت :  یک دکل نفتی از ترک‌ها خریداری شده اما به اسکله ایران نرسیده است ،  مسئولان پاسخی در این باره ارایه نکرده اند.وی ادامه داد :  ماده 236 ایین نامه داخلی مجلس می‌گوید که در صورت تقاضای10 نماینده سوال به کمیسیون مربوطه را ارجاع می‌دهیم.قاضی پور تصریح کرد :  متاسفانه کمیسیون انرژی پیگیری‌های لازم را انجام نداد و ما چندین بار به بازرسی نامه نوشتیم و جواب دادند که پرونده تشکیل شده و به دادگاه ارسال شده است.در این بین علی علیلو عضو کمیسون صنایع و معادن مجلس با بیان اینکه خبرهای خوبی از حوزه حفاری و دکل‌های نفتی از وزارت نفت شنیده نمی‌شود. موضوع گم شدن دکل نفتی را عجیب و توجیه ناپذیر ارزیابی می‌کند و خواستار برخورد جدی و روشن شدن وضع پرونده دکل نفتی است.علیلو گفت :  در باره دکل حفاری اخبار بسیار بدی رسیده است  ،  گم شدن دکل نفتی با هیج عقل سلیمی توجیه پذیر نیست و معنا ندارد.وی افزود :  دستگاههای نظارتی باید وارد عمل شوند ،  به طور حتم برای مدیران ارشد محل این دکل مشخص است با توجه به شایعات ،  مدیران با سکوت در این موضوع ،  خود را زیر سوال می‌برند.البته نادر قاضی پور نماینده مردم ارومیه در مجلس که نخستین بار موضوع دکل نفتی گمشده را مطرح کرد می‌گوید :  این دکل اصلا به ایران نیامده که بخواهد گم شود.نادر قاضی پور افزود :  دکل نفتی خریداری شده ،  اما وارد ابهای ایران نشده است و پرونده در دادگاه است.وی ادامه داد :  این دکل به یکی از کشورهای همسایه که به احتمال زیاد قطر است اجاره داده شده است.در این بین ابراهیم کارخانه‌ای یکی از اعضای کمیسیون انرژی مجلس دراین باره می‌گوید موضوع هنوز در کمیسیون مطرح نشده و طرح ان را به بعد از تعطیلات ارجاع می‌دهیم.کارخانه‌ای ادامه داد :  گزارش گم شدن دکل نفتی هنوز به کمیسیون انرژی نرسیده در رسانه‌ها منتشر شده است.پاسخ وزیر نفت به گم شدن دکل نفتیاما در میان سکوت خبری مسئولین نفتی چندی پیش بالاخره بیژن نامدار زنگنه  ،  وزیر نفت در حاشیه یکی از جلسات مجلس ، گم شدن این دکل را تایید می‌کند و می‌گوید پیگیر موضوع دکل هستیم.زنگنه با اشاره به حمایت از تولید داخلی ادامه داد :  ما درپی دکل خارجی نبودیم. پرونده تشکیل شده و شکایت کردیم. این موضوع را پیگیری می‌کنیم.به هر حال مردم منتظر روشن شدن وضع دکل نفتی هستند. موضوعی که این روزها موجب گل الود شده ابی که عده‌ای سعی می‌کنند با قلاب سیاست انهم برخلاف منافع ملی و برای مصارف جناحی از ان ماهی بگیرند.