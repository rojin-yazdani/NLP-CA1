رئیس کل بانک مرکزی درباره افزایش اخیر نرخ ارز گفت :  برخی از تحولاتی که در بازار ارز می‌افتد به دلایل اقتصادی منطقی بر می‌گردد و برخی از ان نیز دلایل غیر اقتصادی دارند.به گزارش واحد مرکزی خبر ،  ولی الله سیف در حاشیه جلسه امروز هیات دولت در جمع خبرنگاران افزود :  دلایل غیر اقتصادی بحث‌هایی است که در رسانه‌ها و اظهارنظر‌ها مطرح می‌شود که مبنای واقعی ندارد و سو تعبیرهایی می‌شود که تاثیر موقتی در بازار ایجاد می‌کند.وی اضافه کرد :  از بعد عوامل اقتصادی ،  بررسی‌هایی که درباره روزهای اخیر کردیم بخشی از ورودی‌های بازار بنا به دلایلی با تاخیر انجام شده است و با پیگیری‌هایی که کردیم ان ورودی‌ها دوباره عمل می‌کند و تنها دلیل اقتصادی همین بوده است که در روزهای اینده شاهد تعدیل واقعی این نرخ‌ها در بازار خواهیم بود.سیف گفت :  ثباتی که در 7 تا 8 ماه گذشته به عنوان وضع بسیار مثبت در بازار ارز داشتیم  ،  دوباره ایجاد می‌شود و این نوسان‌ها  ،  زودگذر و موقتی است.وی درباره اینکه ایا نرخ دلار امریکا به حدود 3 هزار تومان قبل بر می‌گردد  ،  گفت :  اجازه دهید نرخی را اعلام نکنم  ،  این ثبات در استمرار ثبات گذشته است گرچه تغییرات جزئی و کوچکی می‌تواند باشد اما نوسان و افزایش غیر منطقی اخیرمنطق ندارد و حتما به حالت تعادلی که اشاره شد بر می‌گردد.ساماندهی نرخ سود بانکی با تورم انتظاریرئیس کل بانک مرکزی با تاکید برساماندهی نرخ سود بانکی با تورم انتظاری کرد  :  هدف همیشگی ما در بحث نرخ سود  ؛  حفظ ثبات و حساس بودن روی عواملی است که به طور موقت می‌تواند تاثیر منفی یا شوک ایجاد کند.ولی الله سیف افزود :  اقتصاد به ثبات نیاز دارد تا تصمیم گیرنده اقتصادی ،  سرمایه گذار و هر کسی که می‌خواهد کاری انجام دهد  ،  بتواند روند امور را پیش بینی و تصمیم گیری کند.رئیس کل بانک مرکزی گفت :  نرخ سود بانکی یکی از این متغیرهایی است که باید به ثبات بازار کمک کند و متاسفانه در یک ماه اخیر ،  رقابت ناسالم شکل گرفته  ،  عمدتا ریشه در موسسات غیرمجاز دارد.سیف تصریح کرد  :  این روند  ،  بانک‌ها را هم تحت تاثیر قرار داده و برخی بانک‌های ما نرخ‌های غیر اصولی را اعلام کرده است.سیف افزود :  خوشبختانه مدیران بانک‌ها متوجه این قضیه هستند و بانک مرکزی تلاش می‌کند جهت گیری غلط را توضیح دهد و شفاف سازی کند.رئیس بانک مرکزی تاکید کرد  :  تلاش می‌کنیم بازار حالت طبیعی خود را داشته باشد و بانک‌ها بتواند فعالیت‌های خود را با منطق اقتصادی انجام دهد.سیف با اشاره به این که کشش تولید ما نرخ‌های سود بالا نیست  ،  گفت :  تولید در شرایط سختی انجام می‌شود و باید از تولید مراقبت کنیم.وی اضافه کرد :  یکی از اهدافی که در کنار کاهش تورم داریم  ، خروج از رکود است و خروج از رکود جز با تحرک در بخش تولید حاصل نمی‌شود.سیف افزود :  بخش تولید نیاز به حمایت دارد و نمی‌تواند نرخ‌های سنگین سود را تحمل کند و نظام بانکی باید حتما این را درک کند و برای بانک‌ها هم قابل تحمل نیست زیرا بانکی که نرخ سود بالا می‌به سپرده گذار می‌دهد به این معنی است که در جای پر ریسکی باید سرمایه گذاری کند که برای او توجیه اقتصادی داشته باشد  ،  به همین دلیل باید بانک‌ها را از پذیرش ریسک‌های بالا مصون کنیم.سیف با اشاره به انتظار تورمی رو به کاهش گفت :  امسال پیش بینی ما این است که حتما نرخ تورم کمتر از 25درصد شود و نرخ سود بانکی نیز باید به این سمت سوق داشته باشد  ،  وقتی تورم را زیر 25 درصد پیش بینی می‌کنیم نرخ سود بالای 20 درصد و 22 درصد دیگر منطق ندارد و این جمع بندی‌ها و عوامل موثر در تعادل بازار و اقتصاد را باید با هم ببینیم و بانک مرکزی هم دارد با دقت این کار را می‌کند.ساماندهی موسسات مالی و اعتباری غیرمجاز  ،  جدی استرئیس کل بانک مرکزی تاکید کرد  :  یکی از جهت گیری‌های بسیار جدی در سال جاری ساماندهی موسسات مالی و اعتباری غیرمجازی است که پارسال اغاز کردیم.ولی الله سیف افزود :  اقداماتی که انجام دایم امسال به نتیجه می‌رسد و تلاش کردیم با ارامش این کار انجام شود و اگر طبیعی پیش نرود از روش‌های دیگری استفاده خواهیم کرد.رئیس بانک مرکزی گفت  :  به کمک مراجع قضایی و انتظامی تلاش خواهیم کرد فعالیت بانکی خارج از نظارت بانک مرکزی انجام نشود و همه این فعالیت‌ها باید تحت نظارت باشد.سیف افزود :  عمده هدف نظارت بانک مرکزی اطمینان از مصونیت و امنیت لازم برای سپرده‌های مردمی است.