رئیس اسبق دفتر مطالعات وزارت خارجه گفت :  ایران یک درصد جمعیت جهان  ،  10 درصد نفت و16 درصد ذخایر گاز جهان را در اختیار دارد.به گزارش خبرنگار ایلنا عباس ملکی در همایش نفت و سیاست خارجی که با موضوع سیاست خارجی ایران از دیدگاه امنیت انرژی سخنرانی می‌کرد ،  اظهارداشت :  دو نگاه به سیاست خارجی می‌توان داشت یکی سیاست خارجی سنتی و دیگری سیاست خارجی مبتنی بر انرژی یعنی انرژی نقش اساسی در سیاست خارجی ما ایفا کند.وی افزود :  مطابق قانون اساسی جمهوری اسلامی ایران روابط‌مان را باید با چهار دسته از کشورها تعریف کنیم. همسایگان ،  کشورهای مسلمان ،  کشورهای جهان سوم و کشورهایی که نقش سیاسی  ،  اقتصادی و اجتماعی در ایران دارند.ملکی تاکید کرد :  برخلاف این نوع نگاه ،  امروز دوستان ما در بحث انرژی رقیب ما محسوب می‌شوند اما مصرف کنندگان عمده نفت جهان یا درزمره دشمنان ما هستند یا روابط ما با انها مناسب نیست.این استاد دانشگاه با بیان اینکه باید قدراین موهبت الهی را بدانیم ،  افزود :  سفرای ما باید بیشترتلاش کنند و به جای اینکه ماه‌ها برای یک جلسه سیاسی وقت بگذارند به مسایل اقتصادی در کشوری که ماموریت دارند ،  بپردازند.رئیس اسبق مرکز مطالعات وزارت‌خارجه تصریح کرد :  اگر سیاست‌خارجی مبتنی بر انرژی را در دستور کار قرار دهیم روابط‌مان با کشورهای روسیه  ،  عربستان و کویت مهم می‌شود و مصرف کنندگان مانند امریکا ،  چین ،  ژاپن ،  هند و ترکیه نیز از اهمیت ویژه‌ای برخوردار می‌شوند.ملکی با اشاره به نقش شرکت‌های بین المللی گفت :  متاسفانه امروز بسیاری از شرکت‌های بین‌المللی بزرگ که داشتن تکنولوژی  ،  پول مدیریت کارامد توان تاثیرگذاری‌شان زیاد است ،  دفاتر خود را در ایران تعطیل کرده‌اند.وی از تاثیرخطوط لوله برامنیت ملی کشورها نیز سخن گفت و افزود :  اگر تعداد خطوط لوله نفتی ،  افزایش یابد انگاه موضع کشورهایی‌که از این طریق منتفع می‌شوند نسبت به حمله احتمالی به ایران تغییر می‌کند و تصمیم‌گیری‌هایشان متفاوت می‌شود.این کارشناس ارشد روابط بین الملل تاکید کرد :  ایران باید منطقه‌گرایی را در سیاست خارجی خود افزایش دهد و درمساله اموزش انرژی و جلوگیری از فرار مغزها تلاش کند.