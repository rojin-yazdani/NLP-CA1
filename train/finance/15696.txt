نشریه فوربس نام ثروتمندترین کشورهای جهان را اعلام کرد.به گزارش ایسنا ،  فوربس در تازه‌ترین بررسی خود کشورهای جهان را بر اساس سرانه تولید ناخالص داخلی انها مورد بررسی قرار داده و برای این امر از امارهای منتشره از سوی صندوق بین‌المللی پول بهره برده است.فوربس اعلام کرد که قطر با سرانه تولید ناخالص داخلی 88 هزار و 222 دلاری ثروتمندترین کشور جهان است و پس از ان لوکزامبورگ با سرانه تولید ناخالص داخلی 81 هزار و 466 دلاری قرار گرفته است.سنگاپور نیز به عنوان سومین کشور ثروتمند جهان انتخاب شده است. سرانه تولید ناخالص داخلی در این کشور 56 هزار و 694 دلار اعلام شده است.نروژ  ( 51 هزار و 959 دلار )  ،  برونئی  ( 48 هزار و 333 دلار )  ،  امارات  ( 47 هزار و 439 دلار )  ،  امریکا  ( 46 هزار و 860 دلار )  ،  هنگ کنگ  ( 45 هزار و 944 دلار )  ،  سوئیس  ( 41 هزار و 950 دلار )  و هلند  ( 40 هزار و 973 دلار )  دیگر کشورهای ثروتمند جهان هستند که در مکان چهارم تا دهم قرار گرفته‌اند.