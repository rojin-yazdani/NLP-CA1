توقف کامل پرداخت وام 5 میلیونی ازدواج و تبدیل ان به 3 میلیون تومان با اطلاعیه بانک مرکزی در سامانه وام ازدواج و بازگشت بانک مرکزی به مصوبه پیش از سال 90 در حالی کلید خورد که پرداخت دوباره وام 5 میلونی نیازمند تصمیم‌گیری دوباره بانکی‌ها است.به گزارش خبرنگار مهر ،  بانک مرکزی در حالی در سامانه وام ازدواج ،  تسهیلات قرض الحسنه ازدواج برای هر یک از زوجین را مبلغ 30 میلیون ریال اعلام کرده است که چند هفته پیش مدیرکل اعتبارات بانک مرکزی ،  اولویت پرداخت را با وام 3 میلیون تومانی و نه 5 میلیون تومانی اعلام کرده بود.این در حالی است که پیش از این تصمیم بانک مرکزی ،  بر اساس مصوبه شورای پول و اعتبار در سال 90 بانکها به متقاضیان واجد شرایط وام 5 میلیون تومانی می‌پرداختند ،  اما با مشکلات ایجاد شده برای پرداخت وام ازدواج و افزایش تعداد افراد در صف دریافت تسهیلات ازدواج ،  این وام به 3 میلیون تومان کاهش یافت.اخیرا نیز بانک مرکزی به صراحت در سامانه وام ازدواج اعلام کرده است که بانکها فقط وام 3 میلیون تومانی می‌پردازند و دیگر خبری از وام 5 میلیونی نیست و این به معنای عقبگرد بانک مرکزی به پیش از ابلاغ مصوبه سال 90 است. سال گذشته در مقطعی پرداخت وام ازدواج توسط بانکها متوقف شده بود که با تمهیداتی از سوی بانک مرکزی و نظام بانکی دوباره از سر گرفته شد که یکی از این تصمیمات کاهش میزان وام ازدواج از 5 میلیون تومان به 3 میلیون تومان بود.البته مدت زمانی پس از اجرایی شدن تمهیدات وام ازدواج 5 میلون تومان بود ،  اما این میزان در حال حاضر به 3 میلیون به صورت کامل کاهش یافته است.از سوی دیگر هم اکنون بانکها برای تسریع در امور مربوط به متقاضیان تسهیلات ازدواج و پرداخت و یا عدم پرداخت وام 5 میلیون تومانی خود باید تصمیم گیری کنند.میرمحمد صادقی مدیرکل اعتبارات بانک مرکزی اعلام کرده است که اگر بانک‌ها مازاد منابع قرض الحسنه دارند می‌توانند تسهیلات 5 میلیون تومانی پرداخت کنند. این در حالی است که بر اساس دستور این بانک بر روی سامانه دیگر هیچ بانکی وام 5 میلیونی نمی‌پردازد و بررسی‌های میدانی خبرنگار مهر نیز حکایت از این موضوع دارد. به گزارش مهر ،  کل تسهیلات پرداختی ازدواج طی 7 ماه اول سال‌های گذشته 450 تا 500 هزار فقره بوده که این رقم در هفت ماهه ابتدای سال جاری به 730 هزار فقره افزایش یافته است. در حال حاضر 16 بانک دولتی و خصوصی و قرض الحسنه در لیست بانکهای پرداخت کننده تسهیلات وام ازدواج قرار دارند.بانک مرکزی اعلام کرده است که متقاضیانی که باید برای دریافت تسهیلات به شعب بانک‌ها مراجعه کنند در صورتی که دو ماه بعد از زمان مقرر اقدامی در این زمینه انجام ندهند ،  خود به خود نام انها از سامانه تسهیلات ازدواج حذف می‌شود.توقف مقطعی پرداخت وام ازدواج حتی وزیر اقتصاد را به مجلس کشاند و وی به جای رئیس کل بانک مرکزی پاسخگوی نمایندگان مجلس در این زمینه شد ،  پس از ان بود که طیب نیا و سیف با تمهیداتی دستور پرداخت دوباره وام ازدواج را از سر گرفتند.مرکز پژوهش‌های مجلس نیز اخیرا 8 پیشنهاد برای پرداخت وام ازدواج را مطرح کرده است :  اولویت قرار دادن پرداخت تسهیلات قرض الحسنه ازدواج نسبت به سایر تسهیلات قرض الحسنه ،  اختصاص بخشی از سایر انواع منابع بانکی به تسهیلات قرض الحسنه ،  استفاده از وجوه اداره شده در بودجه سال اتی و استفاده صحیح و تخصیص بهینه قرض الحسنه‌های موجود.همچنین استفاده از منابع بازگشتی تسهیلات قرض الحسنه ،  استفاده از منابع حاصله از ذخیره قانونی قرض الحسنه پس انداز ،  استفاده از منابع حاصله از ذخیره قانونی حساب قرض الحسنه جاری و بررسی راه‌های استفاده قانونمند و بهینه از منابع صندوق توسعه ملی در تامین مالی ازدواج از دیگر این راهکارها است.