نماینده سنندج ،  دیواندره و کامیاران به خبرنگار سرویس مجلس تابناک گفت :  بر اساس تجارب و نظر کارشناسی خود عرض می‌کنم ،  نمی‌توان در یک سال مشکل مسکن جوانان کشور را حل کرد و همه چیز بستگی به برنامه پنجم و بودجه سالانه دارد. باید دید کشش بخش مسکن در بودجه چقدر است .وی افزود :  نباید همه چیز را در وام و مسکن خلاصه کرد ؛  ما بخش صنعت و خدمات و کشاورزی داریم و اینها در مجلس برنامه‌ریزی شده است. برنامه پنجم شامل 9 فصل است. نمی‌توان گفت فصل‌های کشاورزی و صنعت و …  تعطیل باشد و همه چیز در بخش مسکن مهر به این دلیل که مورد نظر رئیس جمهور است خلاصه شود. مملکت‌داری تنها بحث مسکن نیست ؛  مدیریتی است ؛  اجتماعی و فرهنگی است .امین شعبانی اظهار داشت :  اینها رویاپردازی است و بحث کارشناسی نیست. مانند همین ازاد راه حرم به حرم است. در بودجه سال‌های گذشته اصلا لحاظ نشده است و تنها در جدول 12 بند ج به مطالعه ان اشاره شده است .نماینده سنندج گفت :  دولت پیشنهاد داده است سالیانه یک میلیون و دویست هزار واحد مسکونی تولید کند که 200 هزار واحد مربوط به روستا ،  شاید محقق شود ،  اما در حوزه تامین مسکن در شهرها این امکان برای دولت وجود ندارد و باید بیش از این کارشناسی شود .وی ادامه داد :  اگر دولت با زحمت‌هایی که در بخش مسکن کشیده ،  نزدیک به 400 هزار واحد تحویل دهد ،  واقعا کار بزرگی انجام داده است. در حالی که همه اعتبارات به سمت ساخت مسکن مهر رفته است و همه چیز در مسکن مهر خلاصه شده است.این نماینده مجلس گفت :  دولت باید به مجلس پاسخ دهد و همان‌گونه که مجلس به دولت اعتماد کرده است ،  دولت نیز به مجلس اعتماد داشته باشد تا مجلس نیز کمک کند. می‌توان از اعتبارات دیگر بخش‌ها به مسکن مهر انتقال داد ،  اما دولت باید خواستار این انتقال باشد .وی تصریح کرد :  باید تعامل بیشتر باشد و کشور را نه با دید جناحی ،  بلکه با روال منطقی اداره کنیم و در کنار بحث‌های سیاسی و جناحی ،  برای نظام کار کنیم و بر پایه نظر رهبر انقلاب ،  با انتقاد سازنده نقاط ضعف یکدیگر را اصلاح و تهدیدها را به فرصت تبدیل کنیم ،  مردم از دولت و مجلس انتظار دارند که مشکلاتشان را حل کنند .نماینده سنندج گفت :  یارانه‌ها تنها شامل 7 درصد کالاهای اساسی است که نیازهای روزانه مردم است. شاید 5 درصد مردم از حامل‌های انرژی استفاده کنند و بقیه مردم استفاده چندانی ندارند ،  اما تاثیر مستقیم بر کالاهای اساسی دارد.شعبانی افزود :  باید در کنار یکدیگر برای دستیابی به اهداف سند چشم‌انداز تلاش کنیم. انتخابات تمام شده و انتخابات بعدی هم 3 سال دیگر است و دوجناح اصولگرایان و اصلاح طلبان باید انتقادات سازنده داشته باشند نه تخریب کننده ؛  وگرنه دیگران از این اختلافات سو استفاده می‌کنند .تازه‌ترین اخبار مجلس شورای اسلامی را در صفحه سرویس مجلس تابناک بخوانید.