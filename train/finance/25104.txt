نماینده دشتستان در مجلس شورای اسلامی گفت :  وزیر نفت در جلسه مجمع نمایندگان استان بوشهر بر به‌کارگیری نیروهای بومی در این وزارتخانه تاکید کرد .به گزارش فارس از عسلویه ،  ایوب پاپری مقدم دوشنبه‌شب در جمع خبرنگاران اظهار داشت :  در نشستی که مجمع نمایندگان استان با وزیر نفت داشتند ،  مسائل و مشکلات مربوط به حوزه نفت و همچنین مسائل کلی استان مطرح شد و مجموعا راضی کننده بود .وی افزود :  جلسه پرباری بود و از جناب میرکاظمی بسیار سپاس‌گزاریم که وقت خود را در اختیار مجمع نمایندگان استان قرار دادند و با صبر و حوصله یک ساعت و نیم حرف‌های نمایندگان استان را گوش دادند و همچنین قول‌های مساعدی در ارتباط با رفع مشکلات و موانع در استان دادند .نماینده دشتستان خاطرنشان کرد :  در این جلسه به مسائل مختلفی پرداخته شد که مسائل مربوط به جزیره خارک و مدیریت ان و همچنین مدیریت منطقه پارس جنوبی ،  مسائل پیرامون کمک به توسعه ورزش نقاط مختلف استان و اجرای مصوبات هیئت دولت از تعهدات وزارت نفت که بالغ بر 1200 میلیارد تومان است ،  از مهم‌ترین این موارد است .پاپری مقدم تصریح کرد :  توسعه فضای سبز در مناطق نفتی و گازی ،  تعیین تکلیف برای پتروشیمی دشتستان و پتروشیمی گناوه و افزایش سهم برداشت ایران از حوزه مشترک بین قطر و پارس جنوبی نیز از دیگر مسائلی بود که در دیدار با وزیر نفت مطرح شد و وزیر نیز با حوصله پاسخ‌های لازم را بیان کرد .وی ادامه داد :  در دیدار با جناب میرکاظمی همچنین در ارتباط با خروج انرژی از استان بوشهر و اینکه هیچ انرژی به استان وارد نمی‌شود ،  بحث شد و مقرر شد که این موضوع با نظر کارشناسان انرژی بررسی شود و راهکارهای لازم نیز ارائه شود .عضو مجمع نمایندگان استان بوشهر همچنین گفت :  در این نشست همچنین در ارتباط با به‌کارگیری نیروهای بومی که مصوب وزیر جدید نفت جناب میرکاظمی بود نیز بحث مفصلی صورت گرفت و وی نیز بر اجرای کامل این مصوبه تاکید کرد و خواستار تسریع در اجرای این مصوبه شد .پاپری مقدم اضافه کرد :  مسائل مربوط به گاز و بهره‌برداری از چاه نفت و پرداخت عوارض الایندگی به شهر وحدتیه نیز از دیگر مواردی بود که وزیر برای حل انها قول مساعد داد و انتظار داریم که در اینده نزدیک حل شود .وی افزود :  امیدوار هستیم که بتوانیم با کمک سایر نمایندگان استان و با تعامل با دستگاه‌های اجرایی در راستای خدمت رسانی به مردم استان حرکت کنیم و رضایت مردم را جلب کنیم.