ایران دوازدهمین بازار بزرگ خودروهای سواری در جهان شناخته شد و 1 میلیون و 106 هزار دستگاه خودرو سواری در ایران طی سال گذشته به فروش رسید که این رقم تقریبا برابر با کل فروش خودرو سواری در قاره افریقا بوده است.به گزارش تسنیم ،  سازمان بین المللی سازندگان وسایل نقلیه موتوری ایران را دوازدهمین بازار بزرگ خودروهای سواری در جهان معرفی کرده است.بر اساس امار ارائه شده از سوی این موسسه بین المللی در سال 2014 بالغ بر 1 میلیون و 106 هزار دستگاه خودرو در ایران فروش رفت که این رقم تنها از میزان فروش خودرو در 11 کشور جهان کمتر بوده است.فروش خودروهای سواری در ایران طی سال 2014 معادل 1.7 درصد کل فروش خودروهای سواری در جهان بوده است. کل خودروهای سواری فروش رفته در جهان طی سال 2014 بالغ بر 64.97 میلیون دستگاه اعلام شده است.بازار خودروهای سواری در ایران طی سال 2014 تقریبا به اندازه بازار کل قاره افریقا در این سال بوده است. در سال 2014 بالغ بر 1.23 میلیون دستگاه خودرو سواری در کل قاره افریقا به فروش رسیده است که تنها 124 هزار دستگاه از ایران بیشتر بوده است.بر اساس این گزارش فروش خودروهای سواری در ایران طی سال 2014 نسبت به سال قبل از ان رشد 60 درصدی داشته است. فروش این محصولات در جهان نیز رشد 3 درصدی داشته است.چین بزرگترین بازار فروش خودروهای سواری در سال 2014 شناخته شده است. 19.7 میلیون دستگاه خودرو سواری در چین طی این سال فروخته شده است. امریکا با فروش 7.6 میلیون دستگاه در رتبه دوم و ژاپن با 4.69 میلیون دستگاه در رتبه سوم از این نظر قرار گرفته اند.سایر کشورهایی که بالاتر از ایران در این رده بندی قرار گرفته‌اند عبارتند از :  فرانسه 1.79 میلیون دستگاه ،  المان 3 میلیون دستگاه ،  ایتالیا 1.36 میلیون دستگاه ،  انگلیس 2.47 میلیون دستگاه ،  روسیه 2.2 میلیون دستگاه ،  برزیل 2.5 میلیون دستگاه ،  هند 2.57 میلیون دستگاه و کره جنوبی 1.35 میلیون دستگاه.بر اساس این گزارش طی دوره 10 ساله 2005 تا 2014 بالغ بر 10 میلیون و 143 هزار دستگاه خودرو سواری در ایران به فروش رسیده است.