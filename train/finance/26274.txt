شرکت کوالتی انرژی امارات متحده عربی قصد دارد نفت از ایران خریداری کند و قرارداد ان‌را در اینده‌ای نزدیک منعقد کند. به گزارش ایسنا ،  عادل العطیبی مدیر اجرایی شرکت کوالتی انرژی امارات در کنفرانس مطبوعاتی اعلام کرد که این شرکت برای تامین نیاز پالایشگاه در حال احداث خود نیاز به نفت دارد که اولین و بهترین گزینه ایران خواهد بود. وی افزود  :  ظرفیت این پالایشگاه روزانه بیش از 500 هزار بشکه خواهد بود که تا چهارسال اینده راه اندازی خواهد شد. مدیرشرکت کوالتی انرژی گفت :  در صورتی که برای خرید نفت با ایران به توافق برسیم ،  این شرکت خطوط لوله‌های نفتی را از جنوب ایران به امارات متحده عربی احداث می‌کند تا انتقال نفت از طریق لوله صورت گیرد. وی افزود  :  گزینه دوم این شرکت عراق است و در حال بررسی خرید نفت از عراق نیز هستیم. طبق گزارش رسانه‌های امارات ،  این پالایشگاه با هزینه‌ای بالغ بر12.8 میلیارد دلار احداث و تا چهار سال اینده افتتاح خواهد شد. امارات برای تامین نیازهای خو.د در بخش انرژی مصرانه خواستار دریافت گاز از ایران نیز هست که به دلیل عدم تفاهم بر سر قیمت گاز ،  تاکنون بی‌نتیجه مانده است.