بازار خودرو این روزها با موش وگربه بازی قیمتها  ،  چندان اطمینان لازم را برای بازیگران ان فراهم نکرده است .حتی پدربزرگهای این بازار نیز با وجود رقابت دیرینی که درقیمت داشتند کمتر مورد توجه قرارگرفت.به گزارش قدس انلاین ،  روزجمعه با اینکه بازار خودروی دست دوم ویترینی چند صد خودروی دست دوم رابه نمایش گذاشته بود امادراین بازار کمتر معامله‌ای انجام می‌گرفت. درعین حال قیمت خودروها برای خرید وفروش نسبتا گران بود ومشتریان انتظار بیشتری از کاهش قیمت خودرو داشتند.نمایی از این بازار پرهیاهو نشان می‌داد بیشترین خودروهای درمعرض فروش باز هم به رقبای دیرینه یعنی پراید و پیکان اختصاص داشت و خودروهای دیگری هم به نسبت کمتری اما با قیمتهای بسیار بالا عرضه شده بود.دراین بازار انواع پژو ،  سمند ،  پی کی وبرخی از خودروهای چینی وکره‌ای به نمایش گذاشته شده بود ،  اما قیمتهای بالای انها سبب شده اغلب مشتریان به سمت خرید خودروهای مدل پایین اشتیاق نشان دهند .اما بازار خودروی پیکان با سپری کردن بیش از 4 دهه از عمر خود همچنان داغ بود و قیمتها دراین بازار از دومیلیون و500 هزار تومان اغاز وبه ر قمهای غیر قابل باوری افزایش یافته بود.در این بازار نمونه‌هایی از این خودرو دیده می‌شد که همه را انگشت به دهان می‌کرد عرضه پیکانی صفر کیلومتر !  سوگلی مدل 83 پس از چند سال خواب با قیمت 10 میلیون تومان به بازار امده بود وبرای چند دقیقه‌ای فروشندگان وخریداران خودرو را سرگرم کرده بود ،  اما قیمت ان سبب شده بود که بی درنگ فروشنده ان پاسخگوی دوستداران باشد. برخی فعالان به فروشنده پیشنهاد می‌دادند خواهان معامله این سوگلی دهه هشتاد زیر 10 میلیون تومان هستند ،  اما فروشنده هم پاسخ جالبی به انان می‌داد ومی گفت : چه خودروی صفر کیلومتر درایران 10 میلیون تومان قیمت گذاری شده است که ان را به قیمت پایین بفروشم ،  حتی قیمت چینی‌ها چند برابر قیمت این خودرو است.اما برخی‌ها به قدری از دیدن این خودرو سر شوق امده بودند که به ان استخوان فیل خودروی ملی  ،  خاطرات شیرین و خودروی خانواده لقب داده بودند و حتی قیمت 10 میلیون تومان برای ان راهم منصفانه تعبیر می‌کردند  ! انان می‌گفتند توقف تولید این خودرو کار اشتباهی بوده است واگر موتور و بدنه ان به روز می‌شد همچنان در بازار مشتری داشت .بازار انواع پراید نیز با قیمتهای رنگارنگی که داشت داغ بود ،  برای نمونه قیمت انواع پراید از 74 به بعد از پایه پنج میلیون تومان شروع می‌شد و تا اخرین مدلها نیز درمحدوده 15 میلیون تومان پایان می‌یافت .البته برخی خودروها مانند سمند و پژو وبرخی خودروهای چینی هم برای خود مشتریانی داشت ،  اما کمتر مورد معامله قرار می‌گرفت .درکنار فروشندگان وخریداران خودرو اما سایه سنگین گروه دیگری نیز به چشم می‌خورد ،  فعالانی که انگار دراین بازار ماموریت دارند فضای این بازار را به نفع خود تغییردهند انان باوجود احتیاط مشتریان واقعی درمعاملات تقریبا ظرف چند دقیقه به فروشنده تاکید داشتند خواهان خرید خودرو هستند ،  اما نحوه قیمت گذاری انان به نحوی بود که تقریبا یک میلیون تومان زیر قیمت بازار به فروشنده پیشنهاد می‌کردند وتنها افراد پول لازم زیر بار این‌گونه معاملات می‌رفتند ! گذشته از ان ،  این گروه از دلالان دردورمیدان ورودی نمایشگاه مشهد از فاصله‌ای دور به خودروهای درحال تردد با هر ترفندی که بود انان را وادار به توقف وتصریح می‌کردند چنانچه فروشنده واقعی هستند انان نیز خریدار واقعی هستند وظرف چند دقیقه معامله انجام می‌گیرد ،  اما پیشنهاد قیمتی انان فروشندگان خودرو را تقریبا فراری می‌داد .این فروشندگان ترجیح می‌دادند با پرداخت 6300 تومان ورودی نمایشگاه خودرو با مشتریان واقعی معامله کنند تا دلالانی که به دنبال بزخری خودروی انان بودند.