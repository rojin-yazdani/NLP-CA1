روزنامه ارمان نوشت : شنیده شد که خبرگزاری رویترز در گزارشی با عنوان افزایش صادرات بنزین ترکیه به ایران به میزان صادرات بنزین این کشور به ایران اشاره و تاکید کرده طی ماه ژوئن 138 هزار تن بنزین به ایران صادرشده و ایران در برابر این حجم واردات 8 / 121میلیون دلار پرداخت کرده است که به ازای هر تن 878 دلار می‌شود.اگرچه تا کنون منابع رسمی ترکیه و ایران این خبر را تایید نکرده‌اند اما در صورت صحیح بودن این اطلاعات ایران هر تن بنزین ترکیه را 174 هزار و 279 تومان بیش از رقم جهانی خریداری می‌کند.طی ماه ژوئن میانگین قیمت هر لیتر بنزین 520 تومان بوده در حالی‌که ایران بنابر اطلاعات رویترز هر لیتربنزین از ترکیه را 649 تومان وارد کرده است. براساس این گزارش هرتن بنزین معادل 1351 لیتر است که در اینصورت هر لیتر بنزین از ترکیه حدود 649 تومان یعنی بیش از 129 تومان گرانتر از قیمت فوب خلیج فارس وارد کشور شده است. در عین حال براساس این گزارش در ماه ژوئن 186 میلیون و 438 هزار لیتر بنزین از ترکیه وارد کشور شده است که معادل سه روز مصرف بنزین کشور است.