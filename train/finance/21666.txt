احتراما ،  نظر به انعکاس مطلبی در سایت تابناک مورخ 12 / 8 / 88 تحت عنوان اماده‌باش مازنی‌ها در مقابل سالتو اقای وزیر !  روابط عمومی وزارت بازرگانی ضروری می‌داند به اطلاع برساند :  در نشست وزیر بازرگانی با کمیسیون اقتصادی مجلس ،  تعدادی از نمایندگان محترم مجلس شورای اسلامی درخصوص میزان ارسنیک برنج‌های وارداتی مطالبی را بیان کردند و وزیر بازرگانی اظهار داشت ،  وزارت بازرگانی تعامل مناسبی را با وزارت بهداشت ،  درمان و اموزش پزشکی وهمچنین موسسه استاندارد و تحقیقات صنعتی مبنی بر نظارت کیفی بر این محصولات به ویژه برنج‌های وارداتی داشته است و این رویه تداوم دارد. ضمنا وزیر بازرگانی درخصوص الوده بودن برنج تولید داخلی هیچ جمله و مطلبی را بیان نکردند .حمایت عملی وزارت بازرگانی از کشاورزان و باغدارانخرید تضمینی برنج پرمحصول داخلی با قیمت مناسب از کشاورزان با وجود عدم دریافت اعتبار مورد نیاز این وزارتخانه از سیستم بانکی‌ ،  که تاکنون بیش از 40 هزار تن برنج پر محصول از کشاورزان خریداری شده است .همچنین عدم خرید برنج خارجی توسط دولت با هدف حمایت از تولید داخلی یکی از سیاست‌های اصلی این وزارتخانه بشمار می‌رود ،  افزایش نرخ تعرفه‌ ،  دریافت تضمین لازم از معاونت نظارت راهبردی ریاست جمهوری درخصوص تامین اعتبار مورد نیاز ،  صدور مجوز تخصیص تسهیلات بانکی توسط بانک مرکزی به بانک‌های عامل و تصمیم کار گروه کنترل بازار برای پرداخت اضافه  ( در هر کیلو 100 تومان‌ )  به کشاورزان جهت جبران هزینه‌های حمل ونقل و بوجاری از جمله این اقدامات می‌باشد .از طرف دیگر برنج‌های خریداری شده از کشاورزان که با هدف حمایت از تولید داخلی صورت گرفته را به‌هیچ عنوان در بازار مصرف عرضه نشده و محصولات خریداری شده ذخیره‌سازی شده است لذا کشاورزان هم می‌توانند برنج خود را به دولت بفروشند و هم در بازار عرضه با قیمت مناسب عرضه نمایند .فراهم کردن امکان فروش برنج مرغوب محلی از سوی کشاورزان به بخش‌های دولتی نیز از دیگر تدابیر انجام شده است که برای نخستین بار و با هماهنگی صورت گرفته میان اتحادیه‌های اسکاد و تعاونی‌های فرهنگیان و کارکنان دولت نسبت به خرید برنج طارم و هاشمی در قالب خرید توافقی و با پرداخت یارانه از سوی دولت اقدام شد .وزارت بازرگانی در دولت دهم تعامل مناسبی با وزارت بهداشت درمان و اموزش پزشکی و همچنین موسسه استاندارد و تحقیقات صنعتی مبنی بر نظارت کیفی بر این محصولات به ویژه برنج‌های وارداتی داشته است و این رویه تداوم خواهد داشت‌ .همچنین براساس نتایج کمیته بررسی سلامت برنج که پیشتر اعلام شد تمامی برنج‌های وارداتی از مبادی رسمی فاقد هرگونه الودگی بودند و کمیته سلامت با حضور دستگاه تخصصی و نظارتی همچون وزارت بهداشت و موسسه استاندارد این مسوولیت را به انجام رسانده است .روابط عمومی وزارت بازرگانی ضمن تکذیب هرگونه اظهارنظر وزیر بازرگانی در مورد الوده بودن برنج ایرانی ،  به استحضار می‌رساند وزیر بازرگانی در این نشست ضمن تاکید بر کیفی بودن برنج ایرانی هیچ جمله‌ای را در باره الوده بودن ان بیان نکرده است‌ .از سوی دیگر این وزارتخانه با هدف حمایت از تولید و تنظیم بازار با ذخیره‌سازی و تعرفه فصلی میوه نقش مهمی در کنترل بازار ایفا می‌کند .همچنین افزایش نرخ تعرفه واردات میوه بویژه مرکباتی همچون پرتقال و سیب در فصولی از سال نقش عمده‌ای در حمایت از محصولات باغی دارد و ایجاد هماهنگی میان تشکل‌های تولیدی و توزیعی درسال‌های اخیر و اعلام نرخ مناسب خرید میوه از کشاورزان برای ذخیره سازی از جمله اقدامات وزارت بازرگانی در سامان‌دهی حوزه میوه به شمار می‌رود و این تجربه نشان داده که چنین رویه‌ای رضایت تولیدکننده‌ ،  توزیع کننده و مصرف کننده را درپی داشته است .خواهشمند است دستور فرمایید نسبت به انعکاس جوابیه مذکور به قصد اطلاع‌رسانی به خوانندگان محترم در اسرع وقت به طریق مقتضی اقدام شود .سید علیرضا شجاعی