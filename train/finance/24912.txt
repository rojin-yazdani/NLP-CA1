رئیس مرکز پژوهش‌های مجلس هشتم گفت :  دولت نمی‌تواند از هر زمانی که دلش خواست ،  فاز دوم قانون هدفمندی یارانه‌ها را اجرا کند و قیمت حاملهای انرژی را به یکباره افزایش دهد تا پرداخت‌ها را بیشتر کند.احمد توکلی در گفتگو با مهر درخصوص احتمال اجرای فاز دوم قانون هدفمندکردن یارانه‌ها در ماههای پایانی سال توسط دولت برای افزایش بیشتر مبلغ ماهانه یارانه نقدی ،  اظهارداشت :  براساس قانون ،  دولت باید به صورت تدریجی قیمت حاملهای انرژی را افزایش دهد و درامدی که از محل هدفمندکردن یارانه‌ها بدست می‌اورد ،  هم باید به صورت ماهیانه هزینه کند.وی با بیان اینکه درامد حاصل از اجرای قانون هدفمند کردن یارانه‌ها از طریق اصلاح قیمت حاملهای انرژی به‌دست می‌اید ،  گفت :  براین اساس ،  افزایش قیمت حاملهای انرژی موجب افزایش قیمت سایر کالاها و به تبع کاهش تولیدات در کشورخواهد شد به طوری که هم تولیدکننده و هم مصرف کننده تحت فشار قرار خواهند گرفت.رئیس مرکز پژوهشهای مجلس هشتم تصریح کرد :  بنابراین باید افزایش قیمتها با شیب ملایم و به صورت تدریجی ظرف مدت پنج سال صورت گیرد تا به مردم فشار نیاید و به همین دلیل ،  قانونگذار افزایش قیمت حاملهای انرژی و سایر کالاها را به صورت تدریجی تصویب کرده است تا به مردم و تولیدکنندگان فشار مضاعف وارد نشود.وی با یاداوری اینکه دولت در سال نخست اجرای قانون هدفمندکردن یارانه‌ها از قانون تخطی و به صورت سلیقه‌ای عمل کرد ،  گفت :  متاسفانه در این رابطه گزافه گویی‌هایی از سوی دولتمردان صورت گرفت که در یک نظام دموکراتیک ،  یک جرم فاحش محسوب می‌شود.توکلی خاطرنشان کرد :  به عنوان مثال ،  وقتی رئیس جمهور در ابلاغ قانون بودجه سال 91 گزافه‌گویی می‌کند و اعلام می‌دارد بندهایی از مصوبه مجلس در قانون بودجه با قانون اساسی مغایرت دارد ،  وزیر قانون ندان انهم صراحتا به خود جرات می‌دهد که بگوید ما مصوبه مجلس را در دولت بررسی می‌کنیم ! وی اضافه کرد :  این اظهارات درحالی است که طبق اصل 94 قانون اساسی ،  وظیفه تشخیص انطباق مصوبات مجلس با قانون اساسی برعهده شورای نگهبان است نه مرجع دیگری و وقتی شورای نگهبان ان مصوبه را تائید می‌کند ،  یعنی این مصوبه هیچ مغایرتی با قانون اساسی ندارد.نماینده منتخب مردم تهران در مجلس نهم با بیان اینکه براساس قانون مجازات اسلامی تخطی از قانون جرم است ،  درعین حال تصریح کرد :  البته این کار دولت از جرم بالاتر است ،  چون مجری قانون ،  قانون را از قانونیتش انکار می‌کند و این مسئله به هیچ وجه در نظام مردمسالار قابل تحمل نیست.وی در ادامه به فاز دوم هدفمندی یارانه‌ها اشاره کرد و افزود :  هرقانونی امر حاکمیتی است که اگر تاریخی برای اجرا در ان قید نشده بود ،  باید بلافاصله اجرا شود درحالی که دولت با وقاحت از اجرای فوری ان سرباز می‌زند.توکلی تصریح کرد :  بنابراین ،  دولت نمی‌تواند از هر زمانی که دلش خواست ،  فاز دوم قانون هدفمند کردن یارانه‌ها را اجرا کند و قیمت حاملهای انرژی را به یکباره افزایش دهد تا پرداختها را بیشتر کند.