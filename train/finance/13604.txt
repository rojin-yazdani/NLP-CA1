عضو کمیسیون برنامه و بودجه مجلس با اشاره به گزارش احمدی نژاد از وضعیت کشور که وضعیت تولید را مطلوب جلوه داد تصریح کرد :  تولید در کشورهم فشار تحریم را تحمل می‌کند و هم سو تدبیر را.به گزارش خانه ملت عیسی امامی در نشست علنی امروز  ( سه شنبه 1 مرداد )  مجلس شورای اسلامی در تذکر شفاهی خود به وزیر راه و شهرسازی در خصوص راه اهن گرگان -  بجنورد -  مشهد گفت :  متاسفانه علی رغم عنوان و ردیف ان در بودجه ،  عملیات اجرایی این پروژه از بجنورد اغاز شده ولی در صورت استفاده از فاینانس به علت عدم یکپارچگ قرارداد با مشکل روبرو خواهید بود.نماینده مردم گرگان در مجلس شورای اسلامی افزود :  با دستور وزیر راه قرار بود کمربندی گرگان تا پایان سال 91 به اتمام برسد ولی به علت عدم تخصیص‌های لازم و به موقع این اتفاق نیفتاد و چند نفر از شهروندان نیز در این مدت جان باختند.عضو کمیسیون برنامه و بودجه مجلس با اشاره به دستوری مبنی بر استفاده 8 میلیاردی از اوراق مشارکت از سوی وزیر راه نسبت به عملیاتی نشدن این اقدام انتقاد کرد و از وزارتخانه خواست در اجرای پروژه تخصیص اعتبار لازم صورت گیرد.این نماینده مردم در مجلس نهم در بخش دیگری از تذکر خود خطاب به احمدی نژاد گفت :  چه کسی باید دستور جنابعالی را اجرا کند زیرا علی رغم دستور و موافقت شما برای اماده سازی و سرمایه گذاری در عاشوراده که یکی از ظرفیت‌های ملی و بین المللی در شمال کشور است ولی به دلیل روحیه بازدارندگی و مقاومتی که در برخی از دستگاه‌ها وجود داشته هیچ اقدامی تاکنون صورت نگرفته است.امامی تصریح کرد :  به علت تنگ نظری برخی فرصت سرمایه گذاری را از دست دادیم و لازم است یک تصمیم قاطع اخذ شود تا این جزیره جایگاه خود را بازیابد.وی همچنین با اشاره به گزارش احمدی نژاد در جلسه کارگزاران و مسئولان نظام با مقام معظم رهبری یاداور شد :  شما در گزارشی وضعیت تولید را مطلوب نشان دادید پس اجازه بدهید تولیدکنندگان نیز اظهارنظر کنند زیرا تولید در کشور از سویی فشار سخت تحریم را تحمل می‌کند و از سوی دیگر سو تدبیر را.عضو کمیسیون برنامه و بودجه مجلس گفت :  دستورالعمل‌های خلق الساعه و تغییرات سریع و فرایند پیچیده اداری نیاز جدی به سرمایه در گردش ،  محدودیت صنایع در سیستم بانکی و انباشت مطالبات حکایت از گرفتاری تولید در کشور است.