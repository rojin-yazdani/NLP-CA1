چین روز چهارشنبه بار دیگر ضمن انتقاد از تحریم‌های یک جانبه غرب  ،  تاکید کرد به واردات نفت از ایران ادامه خواهد داد.به گزارش ایرنا ،  ' هونگ لی ' سخنگوی وزارت خارجه چین در مصاحبه مطبوعاتی در جمع خبرنگاران خاطر نشان کرد :  واردات نفت از ایران به شکل مناسب ادامه خواهد یافت.وی گفت :  چین بر اساس نیاز خود به توسعه پایدار ،  از جمهوری اسلامی ایران نفت وارد می‌کند.وی که به سخنان اخیر وزیر خارجه امریکا واکنش نشان داد ،  تصریح کرد  :  تجارت نفتی ناقض قطعنامه‌های شورای امنیت و یا علیه کشور ثالثی نیست.این سخنگو گفت :  چین نمی‌تواند تحریم‌های یک جانبه غرب علیه ایران را تحمل کند.' پکن بشدت مخالف ان است که کشوری بخواهد بر اساس قوانین داخلی خود تحریم‌های یکجانبه را بر دیگر کشورها نیز تحمیل کند'.هونگ لی گفت که چین تحریم‌های امریکا علیه ایران را برنمی تابد و نمی‌تواند با ان همراه شود.سخنگوی وزارت خارجه چین از اظهارات ' هیلاری کلینتون ' وزیر خارجه امریکا مبنی بر اینکه پکن هنوز از تحریم نفتی امریکا پیروی نکرده است  ،  انتقاد کرد.ارزش روابط تجاری ایران و چین در سال گذشته به 45 میلیارد دلار رسید.