دولت ایران این روزها حال و هوای یارانه‌یی دارد. در روزهای اخر هفته سپری شده حجت الاسلام والمسلمین حسن روحانی رییس جمهور ایران ،  اسحاق جهانگیری معاون اول او ،  علی طیب نیا وزیر امور اقتصادی و دارایی و محمدباقر نوبخت معاون برنامه ریزی و نظارت راهبردی رییس جمهور درباره یارانه‌ها صحبت کردند.به نوشته اعتماد ،  رییس جمهور در اوج سخنرانی‌اش تاکید کرد هیچ نیازمندی نباید نگران قطع یارانه‌اش باشد و با ظرافت گفت انها که احساس نیاز می‌کنند فرم‌های جدید یارانه‌ای را پر کنند. معنای این حرف رییس دولت یازدهم واضح‌تر از ان است که مردم نگویند دولت قصد دارد به مرور یارانه نقدی را از دستور کار خارج کند و فعلا از گروه‌های پردرامد شروع کرده است.اسحاق جهانگیری نیز در یک نوشته فیس بوکی این خواسته تعجب انگیز که مبانی استدلال نظری خود را برای حذف یارانه پردرامدها در یک یا دو سطر بنویسید ،  سقف درامدی مورد نظر خویش برای حذف یارانه را بیان کرد. انهایی که درامد ماهانه‌ای بین یک تا 5 / 2 میلیون تومان دارند در تیررس ارزوهای معاون اول قرار دارند که بهتر است یارانه نگیرند.یک نگاه به درامد -  هزینه خانوار‌های شهری در سال 1391 که از طرف بانک مرکزی در همین روزهای اخیر منتشر شد  -  نشان می‌دهد هیچ خانواده‌ای نیست که کمتر از یک میلیون تومان هزینه ماهانه داشته باشد.نقطه اشتراک بحث چهار مرد مهم دولت یازدهم این است که پرداخت یارانه به همه شهروندان اعم از دارا و ندار یک رویداد غلط برجای مانده از دولت دهم بوده است که باید اصلاح شود.این مسوولان ارشد دولت یازدهم البته همه نقشه‌های طراحی شده دولت را بازگو نمی‌کنند و همانند شطرنج بازان با حرکت دادن یک مهره در عرصه یارانه منتظر واکنش شهروندان ،  نخبگان ،  فعالان اقتصادی و به ویژه منتقدان سیاسی باقی می‌مانند. می‌خواهند همین پول کم که به هر حال برای تهیدستان عددی است را نیز ندهند. این حرفی است که بسیاری از تهیدستان بر زبان می‌اورند. برخی نخبگان نیز می‌گویند دولت باید حق همه را از فروش ثروت ملی به میزان معین پرداخت کند و اجازه دهد که هر کس خواست با پول یارانه خود نیکوکاری کند و این یک خواست منطقی به نظر می‌رسد. حرف این چهار نفر که البته حرف بقیه اعضای کابینه نیز هست در حوزه یارانه‌ها این است :  نگیرید . دولت قصد دارد با بمباران تبلیغاتی و تحریک حس هیجان الودگی مردانی که درامد انها از متوسط درامد جامعه بالاتر است انها را متقاعد کند که یارانه نگیرند. البته سقف افرادی که برای حذف از صف یارانه در نظر گرفته شده‌اند برای مردم مشخص نیست. دو میلیون خانوار ،  پنج میلیون خانوار ?  اگر پنج میلیون خانوار از فهرست یارانه بگیران حذف شوند و هر خانوار را چهار نفر فرض کنیم معادل 20 میلیون نفر حذف از یارانه خواهد بود که نسبت به 77 میلیون یارانه بگیر فعلی حدود 28 درصد می‌شود.در صورتی که هر ماه رقمی معادل 4 هزار میلیارد تومان یارانه به 77 میلیون نفر پرداخت شود میزان صرفه جویی دولت از نپرداختن یارانه به 25 درصدی که حذف می‌شوند معادل هزار میلیارد تومان می‌شود که با محاسبه هر دلار معادل سه هزار تومان این رقم به حدود 330 میلیون دلار بالغ می‌شود. برخی اقتصاددانان معتقدند به جای اینکه دولت روی حذف این 25 درصد متمرکز شود بهتر است به افزایش درامد حاصل از واقعی شدن قیمت‌ها تاکید کند.اینکه دولت مدام می‌گوید پرداخت این میزان یارانه نقدی به همه مردم هدر دادن ثروت ملی است ،  علاوه بر اینکه موجب ناراحتی شهروندان می‌شود که نکند به اشتباه نام انها حذف شود ،  این پرسش را پیش می‌اورد که اگر این پول پرداخت نشود از کجا معلوم با کارامدی در بهترین محل خرج خواهد شد. شهروندان ایرانی این روزها از اینکه نمی‌دانند دولت یازدهم کدام نقشه و برنامه برای افزایش توامان قیمت حامل‌های انرژی و حذف شماری از یارانه بگیران را دارد ،  در دلهره به سر می‌برند. در چنین شرایطی است که روزهای دولت و ملت یارانه‌ای است و بیشتر بحث‌ها و حرف‌های انها پیرامون این موضوع بسیار بااهمیت دور می‌زند. دولت یازدهم ایا می‌تواند علاوه بر اینکه در نهایت این مقوله را به نقطه امن برساند ،  راه متقاعد کردن مردم را نیز اموخته است.