مهدی حسن‌زاده در یادداشت روز خراسان نوشت : حتما ماجرای دزدی که نیمه شبی مقابل در مغازه‌ای نشسته بود و مشغول بریدن قفل در بود را شنیده‌اید و می‌دانید که این دزد در پاسخ به سوال رهگذری که پرسید چه می‌کنی گفت :  ساز می‌نوازم . فرد رهگذر پرسید :  پس چرا صدای ان درنمی‌اید ?  دزد پاسخ داد :  صدای ان فردا درخواهد امد !  کجروی در عرصه اقتصاد هم به سان دزدی نیمه شب است که صدای ان روز بعد درمی‌اید و همگان می‌فهمند که نیمه شب گذشته چه اتفاقی افتاده است. شاید امروز همان فردایی باشد که باید صدای گوشخراش تخلفات و کجروی‌های اقتصادی دیروز را شنید. اواخر هفته گذشته وزیر اقتصاد در جلسه‌ای که مهمترین محور خبری ان برای عموم مردم حذف یارانه 10میلیون پردرامد بود ،  خبری اعلام کرد که در سایه خبر یارانه‌ای‌اش کمتر دیده شد و ان هم خبر بدهی 250هزار میلیارد تومانی دولت بود. اگرچه نمی‌توان همه این بدهی را میراث دولت گذشته دانست اما بدون تردید دولت گذشته در کنار بی انضباطی‌های مالی دیگر ،  سهم قابل توجهی در این حجم گسترده بدهی دارد.توجه به اثار زیانبار این بدهی گسترده بر اقتصاد کشور از این جهت ضروری است که بدهی دولت به بخش‌های مختلف بیش از این که اثار فوری داشته باشد اثرات میان مدت و بلندمدت مخربی بر اقتصاد کشور دارد. اگر سهم تحریم‌ها را در بروز رکود تورمی در اقتصاد ایران در حد یک تکانه و جرقه بدانیم  ( چنان که در بسته دولت برای خروج از رکود نیز چنین تحلیل شده است )  یکی از عوامل زمینه ساز رکود قطعا بدهی دولت به بخش‌های مختلف از جمله پیمانکاران است.به گفته وزیر اقتصاد در حال حاضر بدهی دولت به پیمانکاران بین 30 تا 40هزار میلیارد تومان است. فارغ از این نکته ظریف که میزان دقیق بدهی دولت به پیمانکاران و در مجموع کل بدهی‌های دولت ان قدر غیردقیق و غیرشفاف است که به گفته نیلی مشاور اقتصادی رئیس جمهور یک ماه پیش هیئت دولت مصوب کرده است که یک دفتر در وزارت اقتصاد تشکیل شود تا حساب‌های دولت را نگه داشته و بدهی‌ها را دربیاورد ،  همین میزان بدهی اعلام شده دولت به پیمانکاران دومینویی از بدهی‌های پیمانکاران به سایر بخش‌ها و از جمله بانک‌ها را ایجاد کرده است. بر این اساس اگر بخش قابل توجهی از معوقات بانکی بخش خصوصی را ناشی از بدهی دولت به بخش خصوصی بدانیم پر بیراه نیست.اهمیت این بدهی گسترده برای بخش خصوصی نحیف اقتصاد ایران این است که دو مینویی از بدهی‌ها را به دنبال خود ایجاد می‌کند. چنان که پیمانکار طلبکار از دولت به دلیل استنکاف دولت از پرداخت بدهی خود به بخش‌های دیگر بدهکار می‌شود و نمی‌تواند مطالبات خود به دیگر بخش‌ها را بپردازد و این زنجیره بدهی ممکن است تا چند مرحله ادامه یابد و چندین واحد اقتصادی را درگیر کند و در پی ان موجی از رکود فعالیت‌های اقتصادی ،  بیکاری ،  ورشکستگی ،  افزایش چک‌های برگشتی و سایر پدیده‌های مخرب اقتصادی را به دنبال داشته باشد.به همین ترتیب بدهی به تامین اجتماعی و صندوق بازنشستگی ،  موجب زیان دهی این مجموعه‌ها و کاهش تدریجی کیفیت خدمات ارائه شده توسط این بخش‌ها به بازنشستگان می‌شود. از سوی دیگر بانک‌ها نیز در پی بدهی‌های تادیه نشده دولت ،  با کاهش توان تسهیلات دهی مواجه می‌شوند و بر شدت رکود در اقتصاد کشور می‌افزایند. به این ترتیب لازم نیست برای درک چگونگی کاهش نرخ رشد اقتصادی به منفی 5.4 درصد و منفی 2.2 درصد در سال‌های 91 و 92 فقط به سراغ تحریم‌ها برویم ،  بلکه با نگاهی به اثر رکودی و مخرب بدهی‌های پرداخت نشده دولت بر اقتصاد می‌توان در کنار تحریم‌ها ،  برای این عامل نیز نقشی قابل تامل در بروز رکود قائل شد.در هر صورت ضرورت توجه به 3 نکته در این باره ضروری است : 1  -  عاملان بروز و تشدید این پدیده مخرب باید هم از منظر نخبگان اقتصاد و همچنین حتی از منظر قضایی و مسئولیت قانونی مدعی العموم مورد سوال و بازخواست قرار گیرند.2  -  با ارائه یک برنامه زمان بندی شده این بدهی‌ها بازپرداخت شود تا موج گسترده بدهی‌های ایجاد شده پس از ان نیز که بسیاری از فعالان اقتصادی را بدهکار بانک‌ها یا سایر فعالان اقتصادی کرده است ،  محو شود.3  -  تدابیر لازم برای اصلاح قوانین و تشدید نظارت بر عملکرد بودجه‌ای و مالی دولت به نحوی فراهم شود تا اجازه ندهد بدهی‌های دولت به بخش‌های مختلف از حد مجاز و منطقی فراتر رود.