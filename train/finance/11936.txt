مدیرعامل سازمان ملی زمین و مسکن با بیان این‌که افزایش 5 میلیون تومانی سقف تسهیلات مسکن مهر شامل 70 درصد از پروژه‌های نیمه تمام این طرح می‌شود ،  گفت :  افزایش سقف وام مسکن مهر در حال نهایی شدن است. به گزارش تسنیم ،  سیدمحمد پژمان اظهار کرد :  امیدواری‌های زیادی در زمینه افزایش سقف 5 میلیون تومانی تسهیلات مسکن مهر فراهم شده و بانک مرکزی و شورای پول و اعتبار روی این موضوع نظر مثبتی دارند.وی تصریح کرد :  بانک مرکزی با پیشنهاد وزارت راه و شهرسازی در رابطه با درخواست افزایش تسهیلات مسکن مهر نظر مثبتی دارد و انرا برای تایید به شورای پول و اعتبار ارسال کرده است.وی یاداور شد :  افزایش سقف تسهیلات مسکن مهر شامل دو سوم واحدهای باقیمانده این طرح می‌شود.معاون وزیر راه و شهرسازی تاکید کرد :  به دنبال تبدیل تسهیلات حدود 70 درصد از واحدهای مسکن مهر از 25 میلیون تومان به 30 میلیون تومان هستیم.به گزارش تسنیم ،  قائم مقام وزیر راه و شهرسازی مهرماه امسال از ارسال درخواست افزایش سقف تسهیلات 700 هزار مسکن مهر به بانک مرکزی خبر داده و به تسنیم گفته بود :  با توجه به دستور معاون اول رئیس جمهور موضوع افزایش سقف تسهیلات به کمیسیون اعتبارات بانک مرکزی رفت.مهرابادی با بیان این‌که افزایش سقف تسهیلات مسکن مهر شامل همه واحدهای نیمه‌تمام می‌شود ،  افزود :  افزایش سقف تسهیلات شامل حدود 700 هزار واحد نمی‌شود که ما پیشنهاد داده‌ایم میزان افزایش وام پنج میلیون تومان باشد.وی با بیان این‌که درخواست تامین 1500 میلیارد تومان دیگر را نیز برای اماده‌سازی و محوطه‌سازی واحدهای مسکن مهر ارائه کرده‌ایم ،  گفت :  در واقع درخواست ما از دولت برای تکمیل پروژه‌های مسکن مهر 3500 میلیارد تومان و برای محوطه‌سازی نیز 1500 است که در مجموع درخواست 5000 میلیارد تومان را به دولت داده‌ایم.مهرابادی با بیان این‌که درخواست تامین این میزان اعتبار از محل وصول اقساط مسکن مهر را داریم ،  بیان کرد :  این شیوه تامین اعتبارات تاثیری روی تورم ندارد. البته مردم هم باید اورده خود را تکمیل کنند تا بتوانیم امسال و سال اینده پرونده مسکن مهر را بببندیم. طبیعی است اگر این میزان اعتبار تامین نشود پروژه‌ها طولانی شده و به این زودی تمام نخواهد شد.وی با بیان این‌که ممکن است برخی پروژه‌ها با افزایش سقف تسهیلات  ( 5 میلیون تومان )  تمام شوند ،  تصریح کرد :  ممکن است که برخی پروژه‌ها نیاز به پول بیشتری داشته باشندو البته برخی پروژه‌ها نیز با کمتر از پنج میلیون تومان به اتمام برسند.