نایب رئیس کمیسیون انرژی مجلس شورای اسلامی با اعلام خبر حضور وزیر نفت در جلسه امروز این کمیسیون گفت :  غلامحسین نوذری در حضور نمایندگان به سوالات سه نفر از انان پاسخ گفت. سید ناصر موسوی در گفت‌وگو با ایسنا ،  اظهارداشت :  پورفاطمی نماینده مردم دشتستان در مورد انتقال شرکت نفت فلات قاره به بوشهر از وزیر نفت سوالی را مطرح کرد که از پاسخ وزیر قانع نشد. همچنین وی در مورد علت عدم استخدام نیروهای بومی در شرکت نفت فلات قاره و شرکت نفت مرکزی از وزیر سوالی را مطرح کرد که قرار شد موضوع سوال تا دو هفته اینده بررسی و نتیجه ان به نماینده مربوطه اعلام شود. وی افزود :  اقای لاهوتی نیز سوالی را در مورد مشکلات گاز رسانی به حوزه انتخابیه‌اش از وزیر مطرح کرد که قرار شد سوال ایشان توسط مدیرعامل شرکت ملی گاز پاسخ داده شود. نایب رئیس کمیسیون انرژی ادامه داد :  همچنین شجاعی نماینده مردم ساری در مجلس نیز راجع به مشکلات گاز رسانی به حوزه انتخابیه‌اش از وزیر سوالاتی مطرح کرد که از پاسخ او قانع شد.