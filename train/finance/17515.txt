با مصوبات امروز صبح مجلس شرایطی جدیدی برای رسیدگی به دارایی مقامات ،  مسوولان و کارگزاران کشور تعیین شد که براساس ان برخی از مقامات موظفند که لیست دارایی خود ،  همسر و فرزندان تحت تکلف خود را قبل و بعد ازخدمت به رئیس قوه قضاییه اعلام کنند. به گزارش ایلنا ،  در جلسه علنی امروز صبح مجلس طرح رسیدگی به دارایی مقامات ،  مسوولان و کارگزاران جمهوری اسلامی ایران که شورای نگهبان به ان ایراد گرفته بود مورد اصلاح قرار گرفت. براین اساس مقرر شد در اجرای اصل 142 قانون اساسی ،  رهبر ،  رئیس‌جمهور ،  معاونان رئیس‌جمهور و وزیران موظف باشند دارایی خود  ،  همسر و فرزندانشان را قبل و بعد از خدمت به رئیس قوه قضاییه اعلام کند. همچنین به منظور افزایش اعتماد عمومی مردم به مسوولان جمهوری اسلامی ایران و ارتقای سلامت اداری از تاریخ لازم الاجرا شدن این قانون یکی از شرایط تصدی سمت‌های موضوع این قانون اعلام فهرست اموال ودارایی خود ،  همسر وفرزندان تحت تکفل است. گفتنی است :  رئیس قوه قضاییه و سایر مقاماتی که از سوی مقام معظم رهبری منصوب می‌شوند با اذن مقام معظم رهبری موظف شدند دارایی خود ،  همسر و فرزندان خود را قبل و بعد از خدمت به مرجعی که معظم له تعیین می‌کنند  ، اعلام کنند. در ماده 4 این طرح نیز تاکید شده است مقامات و مسوولین که به فهرست می‌اید موظفند صورت دارایی خود ،  همسر و فرزندان تکلف خود را قبل و بعد از خدمت به رئیس قوه قضاییه اعلام کنند. گفتنی است این مسوولان در طرح ابتدایی 27 مورد بوده انداما در اصلاحات کمیسیون قضایی این موارد به 17 نفر کاهش یافته بود. براین اساس اعضای حقوقدان شورای نگهبان نمایندگان مجلس شورای اسلامی ،  معاونان رئیس قوه قضاییه و روسای سازمان‌ها و دستگاه‌های وابسته به این قوه و معاونان انان ،  دادستان کل کشور ،  رئیس دیوان عالی کشور ،  رئیس دیوان عدالت اداری و تمامی دارندگان پایه قضایی ،  روسای دفاتر سران سه قوه ،  معاونان وزرا ،  دبیر شورای عالی امنیت ملی ،  رئیس و دادستان دیوان و محاسبات کشور ،  رئیس و معاونان و دبیر کل بانک مرکزی جمهوری اسلامی ایران ،  روسا و معاونان سازمان‌ها و موسسات دولتی ،  نهادها و موسسات عمومی غیر دولتی ،  فرماندهان عالی رتبه نیروهای مسلح با جایگاه سرتیپ تمام و بالاتر ،  مدیران عامل و اعضای هیات مدیره بیمه‌ها ،  بانک‌ها و موسسات مالی و اعتباری دولتی و شرکت‌ها و موسسات وابسته به انها ،  استانداران ومعاونان انان و فرمانداران و شهرداران مراکز شهرستانها و معاونان انان ،  سفرا و کارداران سفارتخانه‌های جمهوری اسلامی ایران ،  روسای سازمان و مدیران کل دستگاه‌های موضوع این قانون ،  اعضای مجامع عمومی ،  هیات مدیره ،  هیات امنا و مدیرعامل شرکت‌ها و موسسات دولتی یا وابسته به دولت و اعضای هیات مدیره و مدیران مناطق ازاد و تجاری و معاونان انان موظف شدند صورت دارایی خود ،  همسرو فرزندان تحت تکلف خود را قبل و بعد ازخدمت به رئیس قوه قضاییه اعلام کند. لازم به ذکر است مواردی همچون اعضای مجلس خبرگان ،  اعضای شورای موقت رهبری ،  سرپرستان وزارتخانه ،  روسای نهادها و حوزه‌های نمایندگی ولی فقیه و روسای عقیدتی و سیاسی دانشگاه و نیروی نظامی و انتظامی و همچنین مسوولین حراست کلیه دستگاه‌ها از این ماده معاف شدند.