گزارش سال 2014 واحد اطلاعات اکونومیست  ( EIU )  درباره هزینه زندگی در 131 شهر مهم دنیا نشان می‌دهد که سنگاپور گرانترین و بمبئی در هند ارزانترین شهرهای دنیا هستند.تهران که در سال گذشته در رتبه 122 قرار داشت امسال با جهشی قابل توجه به رتبه 65 صعود کرده است.با وجود احساس نامنی اقتصادی و تورم ،  کاهش ارزش ین باعث شد تا توکیو و اوزاکا که پارسال گرانترین شهرهای دنیا بودند جای خود را به سنگاپور بدهند.به گزارش بی.بی.سی ،  قدرت دلار سنگاپور بعلاوه هزینه‌های بالای استفاده از خودروی شخصی و بالا بودن بهای قبض‌ها باعث شد تا این شهر - کشور جنوب شرقی اسیا در صدر جدول قرار گیرد.اروپا هم یکی از گرانترین مناطق دنیا برای زندگی است و زندگی در سه شهر اروپایی پاریس ،  اسلو و زوریخ بعد از سنگاپور بیشترین فشار را به جیب شهروندانش می‌اورد.سیدنی استرالیا پنجم است و بعد نوبت به توکیو می‌رسد.این گزارش دو سالانه که هزینه زندگی در نیویورک را بعنوان معیار در نظر می‌گیرد با درنظر گرفتن قیمت 161 نوع کالا یا خدمات رده‌بندی خود را تنظیم می‌کند.از جمله این هزینه‌ها می‌توان به قیمت غذا ،  نوشیدنی ،  وسایل خانه ،  وسایل شخصی ،  اجاره خانه ،  قبض‌های مختلف ،  رفت و امد ،  شهریه مدرسه خصوصی و تفریح اشاره کرد.در مجموع قیمت پنجاه هزار کالای مختلف برای تهیه این گزارش که سی سال منتشر می‌شود محاسبه می‌شود.خود نیویورک امسال در این رده بندی رتبه 26 را بدست اورده است. لندن هم رتبه پانزدهم را اشغال کرده است.گزارش امسال نشان می‌دهد که اسیا و استرالیا در کنار بعضی مناطق اروپا در رشد هزینه‌های زندگی سرامد دیگر نقاط دنیا هستند بنابراین ده شهر گران دنیا را شهرهایی از اسیا ،  استرالیا و اروپا تشکیل می‌دهند.جان کاپستیک ،  تهیه کننده ارشد این گزارش می‌گوید :  بهبود نگاه به شهرهای اروپایی که بطور ساختاری گران هستند ،  در کنار ظهور شهرهای محوری در اسیا به این معنی است که این دو منطقه بیشترین شهرهای گران دنیا را در خود جای داده اند. اما بسیاری از ارزانترین شهرهای دنیا هم در اسیا هستند ،  بخصوص در شبه قاره هند. دهلی نو و بمبئی از ارزانترین شهرهای دنیا هستند ،  اما هزینه زندگی در بمبئی عمدتا بدلیل نابرابری شدید اقتصادی پایین مانده است.دمشق پایتخت سوریه بالاترین سقوط را در این جدول داشته و اکنون چهارمین شهر ارزان دنیاست که دلیل ان ناامنی شدید و جنگ داخلی در سوریه است.