رییس کل دادگستری استان بوشهرگفت :  پرونده اختلاس حدود 700 میلیارد ریالی گمرک بوشهر در محاکم دادگستری این استان دردست بررسی است.حیدر بحرانی درگفت وگو با ایرنا دربندردیر Dayyer افزود :  این پرونده ازجمله مفاسد اقتصادی است که موضوع اختلاس برای دستگاه قضایی محرز شده است.وی اضافه کرد :  پرونده اختلاس از گمرک بوشهر از اواخر سال 91 در مرجع قضایی مفتوح و روند دادرسی ان اوایل سال 92 از طرف دادسرای بوشهر اغاز شد.رییس کل دادگستری استان بوشهر ادامه داد :  موضوع این پرونده اسناد گمرکی از سال 86 تا سال 91 است.بحرانی ادامه داد :  این پرونده دو متهم اصلی دارد که یکی از متهمان در ابتدا دستگیر شد و متهم دیگر که نقش اصلی و اولیه در این اختلاس دارد متواری شده بود که اردیبهشت امسال توسط مرجع انتظامی شهرستان بوشهر به عنوان ضابط قوه قضاییه در شهر شیراز بازداشت شد.رییس کل دادگستری استان بوشهر بدون ارایه توضیح بیشتر بیان کرد :  هم اکنون اسناد برخی پرونده‌های کلان اقتصادی دیگر نیز در دستگاه قضایی استان بوشهر در دست بررسی است.وی درباره نتایج بازدید میدانی کمیته صیانت از حقوق بیت المال درشهرستان دیر افزود :  در استان بوشهر به لحاظ موقعیت استراتژیک نفت ،  گاز ،  پتروشیمی ومسائل خاص خود باعث شده که عده‌ای اراضی را غیرقانونی به تصرف خود دربیاورند.بحرانی اظهارکرد :  با توجه محرز شدن تصرف بخش وسیعی از اراضی ملی توسط برخی افراد در بخش بردخون از توابع شهرستان دیر دستگاه قضایی استان درمدت یک هفته اینده رای لازم را در این زمینه صادرخواهد کرد تا حقوق بیت المال احقاق شود.وی افزود :  کنترل مجرمان با مشارکت دستگاه‌های اجرایی و همکاری مردم و جامعه امکان پذیر است.رییس کل دادگستری استان بوشهرگفت :  دربوشهر و شهرستان‌های این استان مصوبات بسیار خوبی داشته‌ایم که با تعیین قاضی با تجربه و شعبه ویژه‌ای توانسته‌ایم به نحوی جلو خلافکاری‌ها رابگیریم اما هنوزپدیده زمین خواری توسط عده‌ای استمرار دارد.بحرانی ،  نقش رسانه‌ها دراطلاع دهی به جامعه را بسیار مهم دانست و افزود :  رسانه‌ها به عنوان بخشی از جامعه مدنی در اطلاع رسانی و توسعه جامعه نقشی مهم دارند وهمه سازمان‌ها باید به خبرنگاران احترام بگذارند واطلاعات را برای پیشرفت استان در اختیار رسانه‌ها قرار دهند.