روز گذشته ارزان‌ترین واحد مسکونی که در بازار مسکن معامله شد مربوط به واحدی 178متری با عمر 24 سال ،  واقع در منطقه 3 شهر تهران بود. به گزارش دنیای اقتصاد ،  قیمت هر مترمربع از این واحد یک میلیون و 725 میلیون تومان از سوی مالک عنوان شده بود.  ( این واحد احتمالا دارای ویژگی مهمی نظیر واقع شدن در طرح تعریض خیابان. ) همچنین فایل ارزان‌قیمت دیگری که در همین هفته مورد خرید و فروش قرار گرفته است در همین منطقه به واحدی 126متری در خیابان ظفر تعلق داشت. قیمت هر مترمربع این واحد مسکونی 2 میلیون و 277 هزار تومان تعیین شده بود.گران‌ترین واحدی که روز قبل در منطقه 3 به خریدار عرضه شد ،  در خیابان دولت ،  واحد 189 متری ،  یکساله با قیمت متری 13 میلیون و 245 هزار تومان بود.از طرف دیگر در محدوده دو راهی خیابان قلهک فایل گران‌قیمت دیگری مورد پسند واقع شد و در نتیجه به خرید ختم شد چون 12 میلیون و 537 هزار تومان نرخی بود که متقاضی حاضر شد برای خرید یک واحد 67 متری نوساز بابت هر متر ان بپردازد. علاوه بر این جزئیات یکی دیگر از فایل‌های گران‌قیمت ،  واحدی بود که قیمت فروش هر متر ان 11 میلیون تومان بود. واحد مذکور 110 متر ،  یک‌سال ساخت در خیابان اصفهانی واقع در پاسداران اگهی شده بود.ستون امروز نبض بازار به معرفی قیمت‌های قطعی فروش  ( قیمت‌های معامله شده )  طی همین هفته بر گرفته از سامانه بازار املاک ایران ،  پرداخته است.همان‌طور که اشاره شد در هفته جاری کمترین قیمت قطعی فروش منطقه 3 تهران ،  زیر 2 میلیون تومان و بالاترین قیمت قطعی فروش در همین منطقه بیش از 13 میلیون تومان بوده است. به نوعی دیگر 2 تا 12 میلیون تومان بازه قیمتی فروش هر متر از واحدهای مسکونی نوساز تا کلنگی در منطقه 3 تهران در زمان کنونی است.همچنین بررسی‌ها در مورد عمر بنای واحدهای فروخته شده مشخص می‌کند که اکنون تعداد واحدهای چند سال ساخت نسبت به واحدهای قدیمی ساز و کلنگی بیشتر است.نکته قابل توجه اینکه قیمت‌هایی که در سامانه بازار املاک ایران ثبت می‌شوند ،  قیمت‌های قطعی است که به اصطلاح قیمت‌ها گرد نیستند ،  برای مثال واحدی که به قیمت متری 9میلیون و 386 هزار تومان فروخته شده است نشان می‌دهد که خریدار تخفیف را از روی قیمت کل فروش گرفته است زیرا مالک همین واحد ممکن است قیمت هر متر از واحدش را 9 میلیون و 400 هزار تومان تعیین کرده باشد. به‌طور کلی این موضوع بر اکثر قیمت‌های قطعی فروش ،  دلالت می‌کند.