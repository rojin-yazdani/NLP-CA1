خبرنگار تابناک گزارش داد :  برخی سوتدبیرها در کنار انتخابات غیرکارشناسی کشورهای دعوت‌شده به همایش فرصت‌های تجاری ایران و افریقا  ،  موجب برگزاری این همایش در سطحی پایین و با رونق کم شده است.گفته می‌شود ،  در این همایش که از سوی وزارت بازرگانی و سازمان توسعه تجارت ،  معاونت اقتصادی وزارت خارجه و نیز با همکاری اتاق بازرگانی برگزار شد ،  وزرای بازرگانی و تجارت ،  رؤسای اتاق بازرگانی و فعالان ارشد بخش خصوصی ده کشور افریقایی به ایران دعوت شده بودند ،  اما به رغم حضور رؤسای اتاق‌های بازرگانی و چند فعال بخش خصوصی برخی از این کشورها ،  به غیر از وزیر تجارت خارجی مغرب ،  هیچ‌یک از وزرای این کشورها ،  دعوت همایش را اجابت نکرده‌اند.با وجود ان‌که پس از ماه‌ها هماهنگی ،  هزینه‌های گزاف اقتصادی نظیر ارسال سه بلیت رفت و برگشت رایگان برای هر کشور و استفاده از سالن همایش‌های بین‌المللی صداوسیما و نیز اعتبار فراوان از جمله قرار دادن برنامه دیدار با رئیس‌جمهور و سخنرانی معاون اول رئیس‌جمهور و وزرای خارجه و بازرگانی صرف این همایش شده ،  کل میهمانانی که از خارج برای شرکت در این همایش به تهران امده‌اند ،  کمتر از پانزده نفر ان هم در سطحی نازل بوده که با استفاده از حضور سفرا و نمایندگان این کشورها در تهران و مسئولان ایرانی ،  بخش کوچکی از سالن همایش‌ها اشغال شده است .گفته می‌شود ،  این همایش با توجه به تاکید برخی مقامات اجرایی به گسترش روابط با افریقا برگزار شده است. با وجود ان‌که گسترش روابط تجاری با کشورهای افریقایی و استفاده از بازار انها برای فروش تولیدات کشور ،  تاکتیکی درست است ،  اما به نظر می‌رسد یکی از دلایل استقبال نشدن از این همایش ،  انتخاب نادرست این کشورها برای تبدیل انها به بازار هدف ایران بوده است .رئیس سازمان توسعه تجارت در توضیح دلایل انتخاب ده کشور افریقایی برای حضور در همایش فرصت‌های تجاری ایران و افریقا عنوان کرده :  مصر به عنوان کهن‌ترین و دارای تمدن بالا در افریقا از الجزایر و سودان به عنوان وسیع‌ترین کشورهای قاره‌ای ،  افریقای جنوبی غنی‌ترین و پیشرفته‌ترین کشور ،  لیبی به عنوان دارا بودن بیشترین درامد سرانه ،  تونس موفق‌ترین کشور در جذب سرمایه‌گذاری ،  سنگال به دلیل رشد دمکراسی و چاد و کنیا به عنوان دروازه شرق افریقا برای حضور در این همایش برگزیده شدند . حال ان‌که مهم‌ترین عامل ارتباط تجاری با این کشورها ،  باید پتانسیل تبدیل به بازار مصرف خوبی برای کالاهای ایرانی باشد.برخی شنیده‌های تایید نشده ،  حاکی از ان است که مقرر شده همایشی نظیر این همایش با حضور کشورهای امریکای لاتین هم برگزار شود. تابناک امادگی دارد توضیحات مسئولان وزارت بازرگانی و سازمان توسعه تجارت را درباره کم و کیف این همایش و دستاوردهای ان منتشر کند.