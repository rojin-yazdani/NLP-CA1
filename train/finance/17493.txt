اقتصاد یونان تحت فشار اقدامات ریاضت اقتصادی دولت ،  همچنان نشانه‌هایی از ضعف نشان می‌دهد که مشخصه ان ،  افزایش فزاینده بیکاری و کاهش شدید تولید صنعتی این کشور است. به گزارش واحد مرکزی خبر به نقل از پایگاه اینترنتی بلومبرگ ؛  نرخ بیکاری در یونان از هجده و دو دهم درصد در ماه اکتبر پارسال به بیست ممیز نه درصد در ماه نوامبر افزایش یافته است.سازمان امار یونان یا الستات روز پنجشنبه اعلام کرد کل افراد بیکار در این کشور به یک میلیون و بیست و نه هزار نفر رسیده که در مقایسه با ماه اکتبر ،  صد و بیست و شش هزار و شصت و دو نفر افزایش یافته است.یونان همچنین اعلام کرده تولید صنعتی در این کشور پس از کاهش هفت و هشت دهم درصدی در ماه نوامبر پارسال در مقایسه با مدت مشابه سال قبل از ان ،  در ماه دسامبر نیز یازده و سه دهم درصد کاهش یافته است.اقدامات ریاضت اقتصادی که پارسال در چارچوب طرح کمک مالی صد و ده میلیارد یورویی  ( صد و چهل و پنج میلیارد و هشتصد و هفتاد میلیون دلار )  به یونان اجرا شد ،  به اقتصاد این کشور خسارت زیادی وارد کرده ،  بر مصرف و سرمایه گذاری در یونان تاثیر گذاشته و به رکود اقتصادی این کشور در سال دو هزار و دوازده برای پنجمین سال متوالی منجر شده است.کاهش بیشتر هزینه‌ها طبق درخواست طلبکاران بین المللی یونان به منظور ارائه دومین بسته کمک‌های مالی به این کشور در سال جاری ،  خشم اتحادیه‌های کارگری یونان را برانگیخته است.اتحادیه‌های کارگری بخش خصوصی و دولتی یونان روز پنجشنبه خواستار اعتصاب سراسری بیست و چهار ساعته در این کشور در اعتراض به اقدامات ریاضت اقتصادی جدید مورد درخواست طلبکاران بین المللی یونان در ازای ارائه صد و سی میلیارد یوروی دیگر کمک مالی به این کشور شدند.در حالیکه تقاضای خارجی برای کالاها و خدمات یونان در سه ماهه اخر سال دو هزار و یازده کاهش یافته و ناارامیهای سیاسی داخلی در ماه‌های اکتبر و نوامبر در این کشور به اعتماد تجاری لطمه زده ،  اقتصاددانان می‌گویند وخامت شرایط اقتصادی یونان به بازار کار این کشور نیز در ماه‌های اخر پارسال خسارت وارد کرده است.یونان هم اکنون در پنجمین سال رکود اقتصادی بسر می‌برد که به همراه اقدامات ریاضتی سختگیرانه با هدف کاهش کسری بودجه دولت ،  به افزایش بیکاری و ورشکستگی شرکت‌ها منجر شده است.در مقایسه با یک سال قبل ،  وضع بیکاری در یونان به شدت بدتر شده است.در ماه نوامبر سال دو هزار و ده ،  نرخ بیکاری در یونان سیزده و نه دهم درصد و تعداد افراد بیکار در این کشور ششصد و نود و دو هزار و پانصد و هفتاد و هفت نفر بود.در بودجه سال دو هزار و دوازده ،  دولت یونان تخمین زده است که بیکاری به طور متوسط در سال دو هزار و یازده ،  پانزده و چهار دهم درصد بوده و این رقم امسال به هفده و یک دهم درصد افزایش خواهد یافت ولی اتحادیه کارگری بخش خصوصی یونان پیش بینی کرده که یک میلیون یونانی تا پایان سال دو هزار و یازده بیکار بوده‌اند که نشان دهنده نرخ بیکاری بیست درصدی است.این اتحادیه همچنین پیش بینی کرده است بیکاری در یونان امسال بیش از پیش افزایش خواهد یافت.اطلاعات الستات نشان می‌دهد جوانان یونانی بیشترین لطمه را از تشدید رکود اقتصادی این کشور متحمل شده اند.چهل و هشت درصد افراد بین پانزده و بیست و چهار سال در ماه نوامبر ،  بیکار بودند که افزایش شدید را در مقایسه با نرخ سی و پنج و شش دهم درصد یک سال قبل از ان ،  نشان می‌دهد.زنان نیز در مقایسه با مردان از فرصت‌های شغلی کمتری برخوردارند به طوریکه تعداد زنان بیکار در یونان از هفده درصد ماه نوامبر سال دو هزار و ده به بیست و چهار و نیم درصد در ماه نوامبر پارسال افزایش یافته است.از لحاظ منطقه‌ای ،  بالاترین نرخ بیکاری متعلق به استان‌های مقدونیه و تراس در شمال یونان است جاییکه این رقم در ماه نوامبر به بیست و سه و هشت دهم درصد افزایش یافت.در منطقه اتیکا که شامل اتن پایتخت یونان است و حدود نیمی از جمعیت این کشور را در خود جای داده ،  نرخ بیکاری از نوزده و دو دهم درصد در ماه اکتبر و سیزده و نه دهم درصد یک سال قبل ،  در ماه نوامبر به بیست و یک و یک دهم درصد رسید.