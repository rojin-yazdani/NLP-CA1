روزنامه دنیای اقتصاد نوشت : دیروز نخست‌وزیر جدید ژاپن اعلام کرد کشورش به‌خاطر کوه عظیم بدهی‌ها در خطر فروپاشی قرار گرفته است.نائوتوکان در نخستین سخنرانی همگانی پس از روی کار امدنش گفت که ژاپن نیازمند بازسازی بخش مالی‌اش هست تا از مسیر بحرانی به سبک بحران یونان خارج شود. وی گفت :  بدهی‌های دولت عظیم است و وضعیت بخش مالی این کشور از هر کشور توسعه یافته دیگری بدتر است. ژاپن در سال 2009 بیشترین بدهی دولتی را در میان کشورهای صنعتی به خود اختصاص داد.نخست‌وزیر جدید ژاپن دیروز اعلام کرد کشورش به‌خاطر کوه عظیم بدهی‌ها در خطر فروپاشی قرار گرفته است.بنا به گزارش اسوشیتدپرس ،  نائوتوکان ،  در نخستین سخنرانی خود پس از روی کار امدنش گفت که ژاپن نیازمند بازسازی بخش مالی‌اش هست تا از مسیر یک بحران به سبک بحران یونان خارج شود. وی گفت :  بدهی‌های دولت عظیم است …  وضعیت بخش مالی این کشور از هر کشور توسعه یافته دیگری بدتر است. پس از گذشت سال‌ها وام‌گیری ،  اکنون بدهی‌های ژاپن بیش از دو برابر تولید ناخالص داخلی ان است. کان که پیش از این وزیر دارایی ژاپن بود ،  گفت :  دشوار است که با تکیه زیاد بر انتشار اوراق قرضه به سیاست‌های پولی گذشته ادامه دهیم. وی افزود :  اگر ما افزایش بدهی‌ها را به حال خود رها کنیم ،  مانند سردرگمی ایجاد شده در ناحیه یورو بر اثر بحران یونان ،  خطر فروپاشی اقتصادی ژاپن را هم تهدید خواهد کرد. در این صورت اعتماد بازارهای اوراق قرضه را هم از دست خواهیم داد. او روز سه‌شنبه نیز در اولین سخنرانی خود خطاب به پارلمان گفت :  در شرایطی که دولت ژاپن ،  این دومین اقتصاد بزرگ جهان به‌خاطر جمعیت سالخورده و رو به کاهشش به لحاظ مالی تحت فشار قرار گرفته است ،  دیگر نمی‌تواند اجازه دهد بدهی‌اش افزایش یابد. بر اساس اعلام صندوق بین‌المللی پول ،  ژاپن در سال 2009 با ثبت بدهی 6 / 218 درصد تولید ناخالص داخلی‌اش ،  بیشترین بدهی دولتی را در میان کشورهای صنعتی به خود اختصاص داد.کان که پس از دوره کوتاه خدمتش به عنوان وزیر دارایی ،  به عنوان ششمین نخست‌وزیر ژاپن ظرف چهارسال گذشته منصوب شد ،  وعده داد دولتش همکاری نزدیکی با بانک ژاپن ،  بانک مرکزی این کشور ،  داشته باشد تا از افزایش رکود جلوگیری و بر ایجاد قانونی قوی و جامع تمرکز کند.کان گفته است افزایش مالیات‌ها را مورد بررسی قرار خواهد داد و اظهار داشته است این موضوعی است که دولت‌های پیشین در مواجهه با ان بیش از حد ترسو بوده‌اند. کان وعده داد تا اواخر ماه جاری میلادی جزئیات بیشتری از برنامه خود را برای رشد اقتصادی کشور فاش خواهد ساخت اما افزود قصد دارد کاری کند که اقتصاد کشورش تا سال مالی 2020 هر ساله بیش از 2 درصد رشد کند.اما برخی تحلیلگران منتقد کان بر این باورند که وی باید به جای تمرکز بیش از حد بر سخت‌گیری‌های مالی بر استراتژی رشد اقتصادی که برای اقتصاد به بلوغ رسیده ژاپن موثر است ،  تمرکز کند چون جمعیت این کشور پیر و رو به کاهش است. بر اساس سرشماری نیکی ژاپن ،  میزان محبوبیت کابینه کان که روز سه‌شنبه گذشته روی کار امد ،  68 درصد است.