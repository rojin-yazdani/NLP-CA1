مدیر کل امور بین الملل مجلس با تکذیب خبر ناتمام ماندن سفر رئیس مجلس به افریقای جنوبی و کنگو گفت :  سفر دکتر لاریجانی به افریقای جنوبی و کنگو موفقیت‌امیز بود.حسین شیخ الاسلام در گفت وگو با خبرگزاری خانه ملت ،  با اشاره به سفر دکتر لاریجانی به افریقای جنوبی وکنگو و برخی اظهارنظرها درباره ناتمام ماندن این سفر گفت :  سفر رئیس مجلس شورای اسلامی به افریقای جنوبی و کنگو موفقیت‌امیز بود و دولت افریقای جنوبی همکاری‌های لازم را در این سفر انجام داد.وی با تکذیب خبر ناتمام ماندن سفر دکترلاریجانی به افریقای جنوبی و کنگو ادامه داد :  علی‌رغم کارشکنی شرکت داچ شل که از تامین سوخت هواپیمای حامل دکتر لاریجانی به مقصد کنگو خودداری کرد ،  با تامین سوخت از سوی دولت افریقای جنوبی سفر به این کشور به صورت کامل انجام شد. خبرگزاری رویترز روز سه‌شنبه  ( 20 اسفند )  از عدم سوخت‌رسانی به هواپیمای حامل علی لاریجانی رئیس مجلس در فرودگاه کیپ‌تاون خبر داده و مدعی شد که این اقدام شرکت داچ شل موجب شد تا بخشی از دیدارهای لاریجانی در سفر به افریقای جنوبی میسر نشود. علاوه بر شیخ الاسلام سایر نمایندگان مجلس شورای اسلامی نیز بر موفقیت امیز بودن سفر رئیس مجلس به افریقای جنوبی و کنگو تاکید کرده و اعلام کردند که این سفر بستری برای روابط نزدیکتر ایران و افریقای جنوبی بود.