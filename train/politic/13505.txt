نماینده مردم محلات در مجلس بیان اینکه در تحریم‌های جدید امریکا دنبال یک نوع کلاهبرداری سیاسی بود ،  گفت :  امریکایی‌ها افرادی فریبکار و دروغگو هستند.حجت‌الاسلام علیرضا سلیمی نماینده مردم محلات و دلیجان در مجلس شورای اسلامی با تاکید بر اینکه امریکایی‌ها به هیچ وجه قابل اعتماد نیستند ،  گفت :  امریکا این موضوع را در برهه‌های مختلف با اقدامات گوناگونی به اثبات رسانده است.وی با بیان اینکه در تحریم‌های جدید امریکا دنبال یک نوع کلاهبرداری سیاسی بود ،  تصریح کرد :  امریکایی‌ها افرادی فریبکار و دروغگو هستند. عضو کمیسیون اموزش و تحقیقات خانه ملت یاداور شد :  برخلاف اظهارات وندی شرمن همگان دیدند که چه کسی دروغگو است و ژن فریبکاری و تقلب دارد. سلیمی با اشاره به اقدامات امریکا در ویتنام و هدف قرار دادن مردم غیر نظامی ایران به وسیله بمب‌های شیمیایی با تجهیز کردن صدام خاطر نشان کرد :  امریکا در این دو نمونه و موارد دیگر در حالی که متهم بود ،  خود را مدعی نشان داد. وی ادامه داد :  امریکایی‌ها ابوغریب و گوانتانامو را ساماندهی کردند اما با نام حمایت از حقوق بشر فعالیت می‌کنند.سلیمی نمونه‌های ذکر شده را مثال‌هایی در اثبات فریبکار بودن امریکایی‌ها دانست و گفت :  امروز در مسائل هسته‌ای امریکایی‌ها حتی حاضر نشدند مدتی کوتاه به توافقنامه پایبند بمانند ؛  البته در زمان انجام مذاکرات هم با سناریویی فرانسه را به عنوان مخالف معرفی کردند و در پشت صحنه با فرانسه هماهنگ بودند. به گزارش ایسنا ، نماینده مردم محلات و دلیجان در مجلس با اشاره به توهین‌های اوباما به رئیس‌جمهور کشورمان چنین سخنانی را نشانه بی‌منطقی امریکایی‌ها دانست.