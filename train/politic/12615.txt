نمایندگان مجلس شورای اسلامی در اصلاح ایین نامه داخلی مجلس شورای اسلامی هیئت رئیسه را موظف کردند طرح‌های استیضاح را پس از دریافت در اولین جلسه علنی اعلام وصول کند.‌به گزارش مهر نمایندگان مجلس شورای اسلامی در جلسه علنی روز سه شنبه ادامه بررسی طرح اصلاح موادی از ایین نامه داخلی مجلس شورای اسلامی را در دستور کار داشتند.نمایندگان مجلس شورای در اصلاح ماده 216 ایین نامه داخلی مجلس با حذف عبارت متمم و چند دوازدهم ان از این ماده امکان ارایه لایحه بودجه به صورت چند دوازدهم را از دولت گرفتند.براساس این گزارش ماده 216 ایین نامه داخلی تصریح دارد دولت موظف است لایحه بودجه سالانه کل کشور را حداکثر تا 15 اذرماه هر سال به مجلس تسلیم کند. نحوه رسیدگی به لایحه بودجه ،  متمم و چند دوازدهم ان یک شوری خواهد بود.به گزارش مهر ،  نمایندگان مجلس در اصلاح این ماده عبارت متمم و چند دوازدهم ان را حذف و در تبصره 2 این ماده صرفا کلمه متمم را اضافه کردند بنابراین عبارت چند دوازدهم در این ماده تکرار نشد. د رتبصره 2 این ماده تصریح شده نحوه رسیدگی به اصلاحیه‌های بودجه و سایر مواردی که در این ماده پیش‌بینی نشده طبق مقررات معمول در این ایین نامه خواهد بود.نمایندگان پس از عبارت نحوه رسیدگی به کلمه متمم را اضافه کردند.بر اساس این گزارش نمایندگان با الحاق 1 تبصره به ماده 216 ایین نامه داخلی مربوط به شیوه بررسی بودجه در مجلس است مقرر کردند در صورت عدم تصویب کلیات لایحه بودجه ،  موضوع فقط برای یک بار به کمیسیون تلفیق ارجاع می‌شود تا حداکثر ظرف 72 ساعت گزارش اصلاحی خود را به مجلس ارائه کند.نمایندگان مجلس همچنین در اصلاح ماده 220 قانون ایین نامه داخلی مجلس که مربوط به استیضاح وزیران است مقرر کردند در استیضاح باید موضوع به صورت صریح و با ذکر مورد یا موارد ،  معین شود و به صورت کتبی تنظیم و به هیئت رئیسه تسلیم گردد.همچنین هیئت رئیسه موظف شد در اولین جلسه علنی استیضاح را اعلام وصول کند و در همان روز متن استیضاح را برای وزیر یا وزیران مورد استیضاح ارسال و همزمان چاپ و بین نمایندگان توزیع کند.بر اساس تبصره 1 این ماده مقرر شد علاوه بر امضا کنندگان استیضاح ،  سایر نمایندگان می توانند تا قبل از طرح استیضاح در جلسه علنی استیضاح را امضا نمایند.در تبصره 2 این ماده هیئت رئیسه موظف شده است در روز برگزاری استیضاح ،  متن استیضاح و نام اخرین متقاضیان استیضاح را چاپ و توزیع کند.تبصره 3 نیز تصریح دارد پس از اعلام وصول استیضاح در جلسه علنی ،  فقط در صورتی استیضاح از دستور کار مجلس خارج می‌شود که تمامی امضا کنندگان به صورت کتبی استرداد استیضاح را بخواهند در این صورت می‌توانند دلایل خود را توسط نماینده منتخب خود ظرف 5 دقیقه در جلسه علنی مطرح کنند.پس از این مرحله چنانچه وزیر درباره استیضاح درخواست صحبت کند ،  با تقاضای کتبی و موافقت رئیس مجلس می‌توانند حداکثر 10 دقیقه در جلسه علنی صحبت کند.نمایندگان مجلس شورای اسلامی دراصلاح ماده 235 ایین نامه داخلی مجلس نیز ،  هیئت رئیسه مجلس را موظف کردند پس از تصویب قوانین مربوط به اصلاح ایین نامه داخلی ،  اقدام لازم را جهت اعمال مصوبات در متن ایین نامه ،  تعیین شماره مواد و تبصره‌های الحاقی و اصلاح شماره‌های انها به عمل اورد.