نماینده بجنورد ، گرمه ، جاجرم ، مانه و سملقان و راز و جرگلان در مجلس از سفر اعضای کمیسیون اموزش و تحقیقات به خراسان‌شمالی طی هفته اینده خبر داد.قاسم جعفری در گفت و گو با خبرنگار خبرگزاری دانشجویان ایران  ( ایسنا )  منطقه خراسان‌شمالی ،  اظهار کرد :  طی هفته اینده اعضای کمیسیون اموزش و تحقیقات مجلس شورای اسلامی به این استان سفر می‌کنند.وی ادامه داد :  از شنبه 28 تا دوشنبه 30 فروردین ماه سال جاری ،  اعضای کمیسیون اموزش و تحقیقات مجلس شورای اسلامی به مدت دو روز در این استان حضور دارند.جعفری افزود :  اعضای کمیسیون اموزش و تحقیقات مجلس در قالب گروه‌هایی چند نفره به صورت جداگانه به هر یک از شهرستان‌های استان به منظور بررسی وضعیت اموزشی منطقه سفر می‌کنند.وی خاطر نشان کرد :  در این سفر ،  زیر ساخت‌ها و وضعیت اموزش در دو بخش اموزش عالی و اموزش و پرورش استان بررسی می‌شود.جعفری با اشاره به مشکلات موجود استان در بخش دانشگاهی و مراکز اموزش عالی و اموزش و پرورش ، عنوان کرد :  بررسی مواردی همانند فضای اموزشی تخریبی در حوزه اموزش و پرورش و پایین بودن سرانه دانشجویی در استان از مسائل مهم در این سفر است.