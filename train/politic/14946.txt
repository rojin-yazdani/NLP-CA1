بولتن نیوز نوشت : بعد از پیروزی انقلاب اسلامی دولتهای استکباری همچون امریکا و انگلیس که دستهایشان از دزدی منابع ایران قطع و نفوذشان در کشور ایران از بین رفته بود و عامل اصلیشان یعنی رژیم پهلوی را از دست داده بودند  ، برای سرنگونی حکومت نوپای جمهوری اسلامی در نقاط مختلف ایران توسط عواملشان علم تجزیه طلبی بلند کردند و در این میان یکی از مناطق حساس و استراتژیک ایران که عمده منافع نفتی ایران در ان منطقه وجود داشت دستخوش خیانت و اشوب گروههای قدرت طلب وابسته به کشورهای وهابی حوزه خلیج فارس گردید. در این میان گروهی از عوامل وهابی تحت عنوان جبهه خلق عرب با بمب گذاری و ترور و اقدامات تروریستی تحت رهبری فردی به نام شیخ شبیر خاقانی در منطقه خرمشهر به کشتار مردم بی گناه دست زدند تا اینکه توسط نیروهای مردمی و انقلابی عرب سرکوب و گروهی یا مخفی و تعدادی از انها نیز به عراق متواری شدند. بعد از حمله ارتش بعث به ایران این گروه به عوامل ستون پنجم عراق در مناطق مختلف خوزستان تبدیل شدند و با وطن فروشی خائنانه در نفوذ و کشتار مردم مقاومت کننده در برابر تجاوز ارتش بعث نقش بسیار استراتژیکی را برای ارتش بعث بازی کردند به حدی که این گروه تجزیه طلب وابسته به امریکا و انگلیس بشدت مورد نفرت و کینه مردم انقلابی خوزستان و عربهای ایرانی واقع شدند. در طول 32 سال گذشته در همه بحرانهایی که در مناطق مختلف عرب نشین ایران بوقوع پیوست ،  ریشه‌های این گروه وجود داشته و نقش افرینی کرده اند. حتی در انفجار و عملیاتهای تروریستی سالهای اخیر در اهواز ،  نقش گروه الحوازیه که همان جبهه خلق عرب می‌باشد که نام خود را از جبهه خلق عرب به الحوازیه تغییر داده کاملا اشکار است. بعد از حمله ناتو به عراق و حضور ارتش انگلیس در بصره نقش این گروه در جنوب ایران پررنگ‌تر شد و سازماندهی انها توسط انگلیس کاملا مشهود است و مستندات زیادی در این رابطه وجود دارد .تجزیه طلبان وهابی الحوازی که مقر اصلیشان در انگلستان و در شهر لندن است در تشکیلات رهبری کننده انها انجمن دوستی ایران و انگلیس وجود دارد و با سناریوی انگلستان درصدد هستند که بخشهایی از خوزستان را تجزیه کنند و در همین رابطه ،  تحرکاتی را در جنوب ایران اغاز و درگیری‌های مسلحانه‌ای را ایجاد کرده اند.این تجزیه طلبان که خود را بنام الاحوازی معرفی کرده‌اند با تمسک به قوم گرایی عربی که امروزه توسط انگلستان و امریکا برای ایجاد تفرقه در کشورهای مخالف استکبار رواج داده شده است اعتقاد دارند که از سال 1925 میلادی ،  فارس‌ها منطقه الاحواز را اشغال کرده و اکنون فارسها بایستی به اشغال اهواز پایان دهند.این گروه جدایی طلب که مرکزیت فعالیت خود را در شهر لندن قرار داده‌اند شهرهای خوزستان را به نام اختصاری جدایی طلبانه مانند شهر ابادن را عبادان و خرمشهر را محمره و شهر شادگان را فلیحه نامیده اند. خالد عبدیان که از عناصر شناخته شده تشکیلات دوستی اهواز و انگلیس است در ادعایی دروغین می‌گوید ،  دولت ایران اقدام به جداسازی عرب‌های خوزستان از خاک و اشیانه شان می‌کند و زمینهای انها را به زور تصاحب کرده و انها را از شهر اهواز خارج می‌کند. این گروه برای ایجاد شکاف میان مردم و جمهوری اسلامی و تحریک مردم با دروغ ادعا می‌کند که جمهوری اسلامی ایران نیز مانند رژیم شاهنشاهی ایران قصد دارد که اقوام عرب را در منطقه خوزستان جدا نماید.از عناصر این فرقه جدایی طلب می‌توان به شیخ محمد الکاظم الخاقانی اشاره کرد که در ماه مارس سال 2007 میلادی در جلسه‌ای که در مجلس اعیان انگلیس با همکاری انجمن هنری جکسون برگزار گردید شرکت کرد و در ان جلسه ادعا می‌کند که برای طرح توسعه نیشکر در خوزستان بیش از دویست هزار هکتار از اراضی متعلق به مردم خریداری شده است و در توسعه صنعت بکار رفته است. او مدعی می‌شود این از پروژه‌هایی است که برای نابودی زندگی مردم اهواز و نابودی برادران عرب زبان درنظر گرفته شده است. !