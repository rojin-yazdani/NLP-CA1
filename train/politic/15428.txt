با تصویب کلیات استانی شدن انتخابات مجلس ،  نمایندگان وارد بررسی جزئیات ان و تعیین شرایط جدید برای کاندیداتوری افراد شدند.به گزارش خبرانلاین حسن نوروزی عضو کمیسیون شوراها با اعلام خبر فوق گفت :  سه ماده اولیه این طرح در جلسه امروز کمیسیون شوراها و سیاست داخلی تصویب شد که بر اساس ان ،  تعریف حوزه‌های اصلی و فرعی در انتخابات استانی مجلس تعیین شده و شرایطی هم برای نامزدها تعیین شد.به گفته وی ،  نامزدهای انتخابات مجلس از این پس یا باید متولد و ساکن حوزه انتخابیه محل رقابتشان باشند و یا اینکه حداقل 10 سال در انجا کار اجرایی کرده باشند.نوروزی که می‌گفت حوزه‌های انتخابیه به دو دسته اصلی و فرعی تقسیم شده است ،  مراکز استان‌ها را حوزه اصلی و شهرستان‌ها را حوزه فرعی خواند.وی در پاسخ به اینکه نسبت ارای نمایندگان شهرستان و استان چقدر باید باشد که کسی به عنوان نماینده پذیرفته شده و به مجلس راه یابد ?  ،  گفت :  بحث بین کسب ارای 25درصد در شهرستان‌ها و 85درصد در مراکز استان بود تا نماینده بشود ولی هنوز درباره میزان نسبت ارا در مراکز استان و شهرستان‌ها بحث ادامه دارد و نتیجه نهایی حاصل نشده است.گفتنی است در متن این طرح امده است که داوطلبان انتخابات مجلس علاوه بر کسب ارای لازم در شهرستان‌ها باید حداکثر ارای نسبی از کل ارای ماخوذه استان را کسب کنند تا بتوانند وارد پارلمان شوند و در نهایت نمایندگانی به مجلس راه می‌یابند که بیشترین و بالاترین ارا را در استان‌ها کسب کنند.این عضو کمیسیون شوراها یاداورشد که با تصویب طرح انتخاب شهرداران توسط دولت یا مردم در صحن علی مجلس ،  از این پس امور محلی و شهرستانی به پارلمان‌های شهری یعنی شوراهای شهر سپرده شده و امور کلان و ملی به مجلس شورای اسلامی یا پارلمان ملی واگذار خواهد شد.