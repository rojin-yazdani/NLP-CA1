نماینده مردم تهران در مجلس شورای اسلامی با انتقاد از مسائل رخ‌داده در مراسم ختم داماد امام خمینی  ( ره )  در قم گفت :  اصولا مجلس فاتحه مجلس عبرت است. اما در حال حاضر کار به جایی رسیده که به مجلس تسویه حساب سیاسی تبدیل شده است.سید رضا اکرمی درگفت‌وگو با خبرنگار ایلنا ،  درباره افزایش بداخلاقی در فضای کشور ، گفت :  مدتی است که در جامعه شاهد بداخلاقی چه در قالب کلمات ،  چه در قالب اعمال و رفتار و چه در قالب اندیشه و انگیزه هستیم و برخی به سادگی به دیگران برچسب زده و انها را حذف می‌کنند.وی با بیان اینکه توهین در حال تبدیل شدن به یک رویه در جامعه است ، گفت :  در این مدت شاهدیم که توهین چه در خطبه‌ها چه درخطابه‌ها ،  چه در مقاله و چه در برخوردهای خودمانی توسعه پیدا کرده است.عضو کمیسیون فرهنگی مجلس به ریشه‌یابی این بداخلاقی‌ها پرداخت وگفت :  یک سری مشکلات از قبیل بیکاری ،  گرانی ،  اعتیاد ،  قاچاق و طلاق درجامعه وجود دارد و به جای اینکه مشکلات ریشه‌یابی و حل کنیم ،  فرافکنی کرده ومی‌گوییم تقصیر دولت ،  مجلس یا قوه قضاییه است ؛  چرا که ساده‌ترین راه برای ما این است که تقصیر را بر گردن دیگران بیاندازیم.وی ادامه داد :  از سوی دیگر برخی افراد حاضر نیستند که برخی حرف‌ها از جمله اینکه در جامعه دو میلیون معتاد و چند میلیون بیکار وجود دارد را بشنوند.عضو جامعه روحانیت مبارز با بیان اینکه حاضر نیستیم هرکس به اندازه خود به فکر مشکلات باشد و برای ان راه حلی پیدا کند ،  ادامه داد :  برای حل مشکلات از جمله بداخلاقی‌ها باید ابتدا از خانواده شروع کرد واعضای خانواده خود باید بدانند که با بداخلاقی وفرافکنی مشکلات حل نمی‌شود ،  بعد باید سراغ اموزش و پرورش ،  اموزش عالی ،  صداوسیما ،  تریبون نماز جمعه و منابر رفت.انگاه باید دست به دست هم دهیم تا بداخلاقی‌ها را کاهش داده و بعد ریشه کن کنیم.عضو کمیسیون فرهنگی به نقش دستگاه اجرایی در کاهش این مشکلات پرداخت با اشاره به تاخیر دولت در ارائه لایحه بودجه 90  ،  اظهار کرد :  زمانی که لایحه بودجه با 75‌روز تاخیر به دست مجلس می‌رسد چگونه می‌توان 536 هزار میلیارد تومان را در حدود یک ماه که در ان روز جمعه و تعطیلات وجود دارد ،  بررسی کرد ،  دولتمردان چرا لایحه را دیر به مجلس می‌اورند که ما را عصبی و بداخلاق کند.نماینده مردم تهران در مجلس گفت :  زمانی که هواپیما با تاخیر مواجه می‌شود کادر پرواز از مسافران عذرخواهی می‌کند حال انکه رئیس‌جمهور لایحه را با 75 روز تاخیر به مجلس می‌اورد نه تنها عذرخواهی نمی‌کند  ،  بلکه با لحن شوخی و جدی نمایندگان را تهدید می‌کند که اگر بودجه 90 را تا پیش از تعطیلات به دولت ندهید همسران تان شما رابه منزل راه نمی‌دهد !  ! اکرمی در بخش دیگری از این گفت‌وگو از وضع پوشش برخی بانوان نیز انتقاد کرد و افزود :  زمانی که از خیابان عبور می‌کنیم شاهد هستیم که روز به روز وضع پوشش زنان و دختران ما بدتر می‌شود. سابقا به یاد داریم که در زمستان پوشش بهتر می‌شد ، اما در حال حاضر وضع پوشش در زمستان بد است و در بهار و تابستان بدتر می‌شود.