فاصله خودروسازان داخلی با صنعت خودروی جهان در حدی است که یکی از دغدغه‌های خریداران خودرو در ایران تمیزی و نظافت خودروی صفر کیلومتر در زمان تحویل است.به گزارش ایسنا ،  حجم نارضایتی‌ها از عملکرد خودروسازان داخلی در حدی است که این شرکتها حتی نتوانسته‌اند در موضوعات پیش پا افتاده و ساده‌ای چون تحویل خودروی تمیز و نظافت شده به خریداران ،  رضایت انها را جلب کنند.در این زمینه تحویل گرفتن خودروی صفرکیلومتری که تحت تاثیر وزش باد ،  بارش باران و گرد و غبار بدنه ان کثیف و پوشیده از گرد و خاک شده ،  به یکی از تجربیات خریداران خودروهای داخلی در هنگام تحویل خودرو بدل شده است.البته این موضوع علاوه بر نارضایتی و دل ازردگی که در خریداران به واسطه تحویل گرفتن یک خودروی صفر کیلومتر کثیف ایجاد می‌کند ،  در مواردی نیز سرمنشا بروز برخی اختلافات بین خریدار و شرکت سازنده خودرو می‌شود.در این زمینه مواردی وجود داشته که مشتری پس از شست‌وشوی خودروی صفرکیلومتر تحویل گرفته شده ،  متوجه وجود برخی خطوط در رنگ یا ایرادات و زدگی بر روی بدنه خودرو شده است ،  ایراداتی که هنگام تحویل خودرو به دلیل کثیف بودن ان قابل تشخیص نبوده است.البته بدیهی است که در چنین مواردی شرکت فروشنده خودرو زیر بار پرداخت خسارت و جبران ضرر و زیان افت قیمت خودرو نرفته و مسوولیتی در این زمینه برای خود قائل نیست و البته خریدار که از واقعیت موضوع اگاه است نیز امکانی برای احقاق حق خود ندارد.در این زمینه در نظرسنجی صورت گرفته از مشتریان صنعت خودرو توسط شرکت بازرسی کیفیت و استاندارد ایران ،  پاسخ‌دهندگان موضوع تمیزی و نظافت خودرو در زمان تحویل را به عنوان یکی از نیازها و خواسته‌های اساسی خود از خودروسازان داخلی ،  عنوان کرده‌اند.نکته قابل توجه در این زمینه این است که تحویل خودروی تمیز و نظافت شده به مشتریان ،  اقدامی بسیار ساده و البته بی‌هزینه برای خودروسازان است به‌گونه‌ای که می‌توان با الزام مسوولان تحویل به کارواش خودرو پیش از تحویل ،  هم از اتفاقات این‌چنینی جلوگیری کرده و هم رضایت مشتریان را در این بخش تامین کرد.