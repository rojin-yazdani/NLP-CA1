نماینده اردکان در مجلس نهم شورای اسلامی اظهار داشت :  درست است که در نطق رسایی نماینده تهران از اقای خاتمی هم نامبرده شد اما بعید می‌دانم ایشان پاسخ رسایی را بدهد.محمدرضا تابش در همین راستا به خبرنگار پارلمانی ایلنا تاکید کرد :  در مجلس هشتم گزارشی از سوی کمیسیون اصل نود در صحن علنی مجلس قرائت شد که به ایشان در ان گزارش توهین شده بود.تابش ادامه داد :  بر اساس قانون و ائین نامه داخلی مجلس ،  اقای خاتمی حق پاسخگویی داشت و جوابیه خود را به هیئت رئیسه فرستاد اما متاسفانه هیئت رئیسه مجلس ان را قرائت نکرد.وی یاداور شد :  الان هم به ایشان توهین شد و طبق قانون این حق برای اقای خاتمی محفوظ است که پاسخ دهد اما با توجه به تجربه قبلی ایشان بعید می‌دانم که اصلا خاتمی به این بحث ورود کند و بخواهد پاسخ دهد.نماینده اصلاح طلب مجلس نهم با تاکید بر اینکه من سخنگوی اقای خاتمی نیستم تاکید کرد :  حق پاسخگویی برای همه شهروندانی که از تریبون مجلس به انها توهین می‌شود باقی است بنابراین همین حق برای رجل سیاسی هم قطعا محفوظ است.تابش با اشاره به اینکه حتی اگر خاتمی به رسایی پاسخ ندهد اما حقش همچنان برای پاسخگویی در هر زمانی باقی است ،  اظهار داشت :  حق پاسخگویی برای اقای خاتمی محفوظ است حتی اگر الان پاسخی ندهند اما افراد نباید از تریبون مجلس برای اهانت به دیگران استفاده کنند چراکه با این کارها چیزی از مجلس باقی نمی‌گذارند.