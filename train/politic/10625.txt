یک منبع اگاه در گفت‌وگو با فارس اظهار داشت :  بامداد امروز سعید مرتضوی ،  سرپرست سازمان تامین اجتماعی ازاد شد . بر اساس این گزارش ،  سعید مرتضوی سرپرست سازمان تامین اجتماعی و دادستان عمومی و انقلاب سابق تهران ، شامگاه روز دوشنبه 16 بهمن دستگیر شد . دادستانی تهران ،  درباره علت بازداشت مرتضوی اظهار نظری نکرد . اخبار تکمیلی به نقل از دیگر منابع خبری حاکی از ان بود مرتضوی هنگام خروج از محل کار خود دستگیر شده و معاون دادستان تهران هنگام بازداشت نامبرده در محل حضور داشته است . گفته می‌شود مرتضوی پس از بازداشت به زندان اوین منتقل شده است . پس از دستگیری وی منابع اگاه عنوان کردند سعید مرتضوی به علت تصرف غیرقانونی در اموال دولتی در زمان تصدی ریاست سازمان تامین اجتماعی بازداشت شده است . پیش از این دیوان عدالت اداری و همچنین معاونت نظارت مجلس و برخی از نمایندگان مدیریت مرتضوی در سازمان تامین اجتماعی را غیرقانونی و قابل پیگرد قضایی عنوان کرده بودند . سعید مرتضوی در پرونده کهریزک به همراه تعدادی از همکارانش از کار معلق شد و پرونده مفتوحی داشت که احتمال می‌رود علت دستگیری وی همین باشد . پیش از این حجت‌الاسلام والمسلمین محسنی اژه‌ای در نشست خبری خود عنوان کرده بود اسفندماه امسال دادگاه رسیدگی به پرونده کهریزک برگزار خواهد شد.