دکتر محسن رضایی ،  دبیر مجمع تشخیص مصلحت نظام در جمع مردم صیدون خوزستان و یادواره شهدای این منطقه با اشاره به سابقه تاریخی قوم لر و خدمات انها به ایران گفت :  لرها سال‌های سال و قرن‌هاست در کوه‌های زاگرس زندگی می‌کنند و به کشور خدمات فراوانی ارایه کرده‌اند. به گزارش پایگاه اطلاع رسانی محسن رضایی  ،  وی افزود :  این سرزمین‌ها و کوه‌های زاگرس هیچ گاه به دست اجنبی نیفتاده است ،  هرچند زاگرس صعب العبور است ،  اما دلیری و مقاوت لرها که در دیگر نقاط کشور نیز حضوری فعال داشته و از سرزمین ایران دفاع کرده‌اند ،  خود مانعی در برابر چشم طمع بیگانگان بوده است. این درحالی است که در تاریخ این سرزمین کهن برخی بخش‌های کشورمان مورد اشغال بیگانگان قرار گرفته و حتی مناطقی نیز از ان جداشده است. وی گفت : اخرین نمونه دفاع لرها از کشورمان در دفاع مقدس بوده است. تعداد شهدای این مناطق شاهدی و گواهی بر ایثارگری مردم لر در دفاع از ایران اسلامی می‌باشد. شهدایی که برخی از انها در جبهه‌های خوزستان ،  کرمانشاه و کردستان جان خود را نثار اسلام و انقلاب کرده اند. این شهدا هرکدام انسانهای فوق العاده‌ای بوده‌اند ،  که اگر هر کشوری از این انسانهای ایثارگر و وظیفه شناس برخوردا ر بود ،  بر خود می‌بالید. رضایی با اشاره به صدور حکم فرماندهی کل سپاه توسط حضرت امام  ( ه )  برایش در 27 سالگی گفت  :  در شهریور سال 60 امام فرمود :  بروید و به دست جوانان انقلابی جنگ را متحول کنید. وی افزود :  بعد از بازدید از جبهه‌های جنگ در مقر قرارگاه منتظران شهادت اهواز فرماندهان را جمع کردم و مورد سوال واقع شدم که منظور امام چه بوده است ?  فرمانده سپاه در زمان دفاع مقدس گفت :  ان زمان نه تجهیزات نظامی داشتیم و نه امکانات ،  حتی سلاح سبک هم بسیار کم بود. به دوستان گفتم ،  در خطوط جبهه جوانان بسیاری دیدم که می‌توانند نتیجه جنگ را به نفع ایران تغییر دهند و اگر فضا و محیط پیدا کنند به صورت خوبی می‌توانند با عراق مقابله کنند. وی ادامه داد :  اینها جوانانی گمنام بودند که حتی خودشان و یا پدر و مادرشان هم انها را به خوبی نمی‌شناختند ،  اما با ورود انها به میدان و مدیریت جنگ ،  پیروزی‌ها یکی پس ار دیگری نصیب ایران شد. رضایی از ورود ارزشهای اسلامی به محیط جبهه و جنگ در کنار ورود جوانان به عنوان عاملی در پیروزیهای ملت ایران در جبهه‌های جنگ یاد کرد و گفت :  روند جبهه‌ها از سال دوم جنگ تغییر کرد و دیگر تلاشها و عملیات‌ها ایران با موفقیت‌های چشمگیر روبه رو بود ،  رمز این موفقیت همان ورود ارزشها و جوانان به محیط جبهه و مدیریت جنگ بود. بنابراین از سال دوم جنگ به بعد دیگر نام و رمز عملیات‌ها و ادبیات نبرد ارزشی بود. وی تاکید کرد :  از سال دوم جنگ مردمی و الهی شد و این رمز پیزوی‌های ما در عملیات‌ها بود. دبیر مجمع تشخیص مصلحت نطام افزود :  اکنون نیز نیازمند همان فرمول هستیم تا بتوانیم برمشکلات اقتصادی غلبه یابیم. باید اقتصاد را مردمی کنیم یعنی همان کاری که امام در انقلاب کرد و مردم را وارد سیاست و مدیریت جامعه کرد. در حالی که تا پیش از انقلاب مردم کنار زده شده بودند. رمز موفقیت‌های ملت در انقلاب و دفاع مقدس یک امر واحد بود ،  مردمی و ارزشی کردن سیاست و دفاع. امروز هم باید همان گونه عمل کرد. رضایی افزود :  باید اقتصاد را به دست مردم سپرد تا در میدان اقتصادی نقش افرینی نمایند. فشارهای اقتصادی و معیشتی که امروز بر مردم وارد می‌شود در شان نظام جمهوری اسلامی نیست. واقعیت این است که امکانات امروز جامعه ایران قابل مقایسه با امکانات و تجهیزات زمان جنگ نیست. مشکلات امروز بسیار کمتر از ان زمان است. وی ادامه داد :  باید برای غلبه بر مشکلات راهکار واقعی واصلی را اتخاذ کرد.باید مردم را وارد کرد و اقتصاد را به انها واگذارد تا خلاقیت انها شکوفا شود.این استاد اقتصاد دانشگاه گفت :  برای برون رفت از مشکلات نیارمند توجه به اقتصاد مردم و حل مشکلات بیکاری هستیم. توجه به زیرساخت‌ها و ایجاد سدها و راه‌ها کافی نیست ،  باید برای اقتصاد خانواده‌ها فکری شود. باید تولید رونق یابد. از اقتصاد سنتی فاصله گرفت و برای حل مشکلات معیشتی مردم سیاستگذاری شود.