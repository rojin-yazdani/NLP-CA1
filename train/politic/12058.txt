بسمه تعالیبا نزدیک شدن به پایان ماه پر فیض و برکت رمضان‌ ،  اخرین جمعه این ماه‌ ،  روز قدس فرا می‌رسد .سی سال قبل که امام راحل‌ ( قدس سره‌ )  ،  این روز را روز مبارزه با غده سرطانی اسرائیل قرار داد ،  هیچ کارشناسی نمی‌توانست تصور کند که ان تصمیم هشیارانه‌ ،  از سر صدق و برای خدا ،  این تاثیر فراگیر و تعیین کننده را در جنگ کفر و ایمان و رویارویی نابرابر مستضعفان و مستکبران داشته باشد. اینک روز قدس که خوشبختانه مورد قبول و پذیرش اکثریت قریب به اتفاق مسلمین جهان واقع شده به نماد قدرت و استقامت اسلامی و عاملی برای انسجام و اتحاد نظر مسلمانان تبدیل شده است و همه ساله تظاهرات با شکوه این روز در اقصی نقاط عالم لرزه بر اندام ستمکاران متجاوز وحامیان مستکبر انان می‌اندازد . روز جهانی قدس ،  به عنوان میراث و یادگار حضرت امام  ( ره )  ،  ان مجتهد مجاهد و رهبر متقی ،  روز بیداری امت اسلام ،  روز نمایش قدرت اسلام و روز تحقق امال مسلمین جهان در رفع ظلم و ستم است و در این روز دشمن صهیونیستی برخود خواهد لرزید. قدس در تاریخ درخشان امت اسلام نماد وحدت و یکپارچگی است ،  قدس سرزمین انبیا و اولیای خداست که با توطئه استکبار جهانی و تزویر سران برخی کشورهای عربی به قتلگاه مسلمانان مظلوم فلسطینی مبدل شده‌است . بدون شک موضوع روز قدس چالش بر سر محدوده یک سرزمین و یا حتی مظلومیت یک ملت نیست بلکه موضوع روز قدس درگیری اندیشه و اعتقاد پاک الهی از یک طرف و تفکر ظالمانه و جابرانه دنیا پرستان از سوی دیگر است و همین نکته مهم است که روز قدس را قداست می‌بخشد . مردم مسلمان روزه‌دار در جای جای این کره خاکی و در اخرین جمعه ماه مبارک رمضان گردهم می‌ایند تا حقیقت اسلام را به دنیای مرعوب از غوغاسالاری دول غرب نشان دهند. این روز بزرگ ،  روز سعی صفا و مروه روزه‌دارانی است که در ایین بزرگ صیام ،  روزه‌هایشان را کامل می‌کنند و با ارمان‌های معمار کبیر انقلاب اسلامی و نظام مقدس جمهوری اسلامی ،  پیمانی دوباره می‌بندند .نکته حائز اهمیت این است که این قدرت نمایی عظیم بدون تکیه بر سلاحهای مدرن و جنگ افزارهای پیشرفته و با دستهائی به ظاهر خالی صورت می‌گیرد و مهمتر اینکه انچه این سیل خروشان را به راه می‌اندازد اعتقادات عمیق دینی و فطرت پاک عدالت خواهی و ظلم ستیزی است که همین مسئله همچون خاری در گلوی ظالمان مادی گرای عالم فرو رفته و انان را زمین گیر کرده است.‌جامعه جوانان متحد اسلامی با ارزوی قبولی طاعات و عبادات عموم میهمانان ماه ضیافت خدا که این ماه مبارک را با امید به فضل الهی پشت سر می‌گذاریم و دلهای امیدوار به رحمت حق از صافی شب‌های قدر نیز گذشته است‌ ،  و تسلیت ایام ضربت خوردن و شهادت مولای متقیان ،  امیرالمومنین حضرت علی  ( ع )  و با گرامیداشت روز جهانی قدس از مسلمین سرتاسر جهان و به ویژه مؤمنین روزه‌دار ایران اسلامی دعوت می‌کند ،  با درک حساسیت شرایط موجود به‌خصوص در منطقه خاورمیانه با حضور گسترده خود در تظاهرات روز قدس‌ ،  خوابهای اشفته مستکبران را به کابوسی وحشتناک تبدیل کرده و رعب و وحشت را بر اردوی متجاوزین مستولی کنند .کمترین تاثیر این حرکت انقلابی و اعتقادی گسترش امید و ایجاد دلگرمی در میان جوانانی است که جان بر کف هر روز با قطعه‌ای سنگ به مصاف سلاحهای سنگین و خشونتهای حیوانی رژیم اشغالگر می‌روند و همچنین تسکینی بر الام و دردهای مادرانی است که جگر گوشه‌های خود را مظلومانه وغریبانه از دست می‌دهند .انشا الله این قدمهای خیر مرضی درگاه حضرت حق و زمینه ساز ظهور هادی و مهدی امم و منجی واقعی و عدالت گستر عالم ارواحنا له الفدا گردد.