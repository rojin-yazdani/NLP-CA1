سخنگوی دولت گفت :  در جلسه هیات وزیران مصوب شد که یک‌هزار میلیارد تومان برای توسعه ابیاری تحت فشار محصولات کشاورزی در اختیار وزارت جهاد کشاورزی قرار گیرد.به گزارش خبرنگار مهر ،  محمدباقر نوبخت سخنگوی دولت پیش از ظهر امروز پس از پایان جلسه هیات دولت درجمع خبرنگاران با اشاره به مصوبات صبح امروز هیات وزیران گفت :  در جلسه امروز درباره لایحه مرتبط با خروج از رکود تشکیل جلسه شد و به همین جهت امروز بعد از ظهر هم هیات دولت برای ادامه رسیدگی به این لایحه تشکیل جلسه می‌دهد.وی افزود :  در بخشی از این راهکارها که از مسیر بودجه باید برای ان اقداماتی صورت گیرد ،  توجه به تکمیل طرح‌های عمرانی و سرمایه گذاری بر روی طرح‌های تملک دارایی سرمایه‌ای مورد توجه بود.نوبخت ادامه داد :  دولت از روزهای گذشته اقدام به پرداخت اعتبارات طرح‌های عمرانی کرده است که از جمله می‌توان به 527 میلیارد تومان برای اعتبارات عمرانی به ویژه طرح‌های استانی اشاره کرد که تمهیدات لازم و مقدمات ان فراهم شده تا در چند روز اینده 3 هزار میلیارد تومان برای اعتبارات عمرانی و تکمیل انها مورد استفاده قرار گیرد.سخنگوی دولت گفت :  همچنین در جلسه امروز اختصاص 8 میلیارد دلار برای طرح‌های تامین اب ،  تکمیل سدها و اب‌های مرزی مورد تصویب هیات وزیران قرار گرفت که هزینه‌کرد روی این طرح‌ها می‌تواند در کنار اعتبارات عمرانی برای طرح‌های تملک دارایی سرمایه‌ای از یک مسیر بودجه‌ای برای خروج از رکود موثر باشد.وی خاطر نشان کرد :  البته از مسیرهای دیگر هم اقداماتی در حال انجام است که همگرایی این راهکارها می‌تواند موجب خروج از رکود شود.نوبخت گفت :  غیر از 527 میلیارد تومانی که در جلسه گذشته برای طرح‌های ویژه عمرانی در استان‌ها تصویب شد در جلسه امروز نیز مصوباتی وجود داشت که به بخشی از انها اشاره می‌کنم.سخنگوی دولت افزود :  از این مصوبات 45 میلیارد ریال برای تامین اب استان فارس ،  700 میلیارد ریال برای تامین اب شهری ،  روستایی و عشایری استان ایلام ،  26 میلیارد تومان برای پیشگیری از حوادث غیرمترقبه در سواحل دریای خزر ،  238 میلیارد ریال برای تامین اب در مناطق عشایری و یک‌هزار میلیارد تومان برای توسعه ابیاری تحت فشار محصولات کشاورزی که دراختیار وزارت جهاد کشاورزی قرار می‌گیرد ،  مورد تصویب هیات وزیران قرار گرفت.وی ادامه داد :  مجموع این تخصیص و پرداخت‌ها در کنار راهکارهای دیگر برای کاهش رکود و افزایش اشتغال مورد توجه است که در اینده نزدیک اثرگذار خواهد بود و با این راهکارها برای سال 93 رشد مثبت اقتصادی را به رغم دو رشد منفی در سال‌های 91 و 92 شاهد خواهیم بود.همچنین محمدباقر نوبخت با اشاره به گزارش دیوان محاسبات در خصوص رانت 650 میلیون یورویی گفت :  بعد از انکه موضوع رانت مطرح شد ،  دیوان محاسبات در جایگاه یک نهاد نظارتی وارد عمل شد و ظرف این ایام دادستانی این موضوع را بررسی و روز گذشته نظرش را اعلام کرد.وی گفت :  در گزارش دیوان امده است که ترخیص زودهنگام واردات در این زمینه مخالف با روش‌های جاری بوده است ،  اما بلافاصله پس از ان توضیح داده که هیچ سونیتی در این رابطه وجود نداشته این واردات تاثیر مثبت داشته است و هیچ ضرری به بیت المال اعمال نکرده است. بنابراین قرار تعلیق صادر کرد و پرونده به دادگاه فرستاده نشد و تنها یکسال فرصت داده شد که شرکت‌های دیگر اگر اعتراضی دارند ،  شکایتشان را به شورای رقابت ببرند.سخنگوی دولت افزود :  شما از دولت چه انتظاری دارید وقتی که انبارها خالی است ،  باید تدبیری بیاندیشد که انبارها پر شود.