مجلس شورای اسلامی ،  امروز در حالی به بررسی قوانین پرداخت که بارها به دلیل کم بودن شمار نمایندگان از رسمیت افتاد.به گزارش مهر ،  در نشست علنی امروز چهارشنبه مجلس که بارها شمار نمایندگان از حد نصاب قانونی کمتر شد ،  محمد جواد ابطحی ،  نماینده مردم خمینی  ( ره )  شهر در اخطار قانون اساسی با مخاطب قرار دادن علی لاریجانی ،  رئیس مجلس شورای اسلامی گفت :  جناب اقای رئیس ،  شما بارها و بارها به نمایندگان تذکر دادید که در رای گیری مشارکت کنند ،  اما متاسفانه ،  کسی به این موضوع توجه نمی‌کند.وی گفت :  اگر به رای گیری‌های پیشین درباره مصوبات توجه کنید ،  متوجه می‌شوید که امروز میزان مشارکت نمایندگان در رای بسیار کمرنگ است ،  مجلس باید در این مورد استیضاح شود.لاریجانی در پاسخ به اخطار وی گفت :  اخطار شما درست است و میزان مشارکت نمایندگان در مصوبات کم است.نمایشگر شمار نمایندگان مجلس شورای اسلامی در صحن علنی امروز ،  بین اعداد 193 ،  194 و 195 در نوسان بود. این در حالی است که حضور 194 نماینده در صحن علنی مجلس برای رسمیت یافتن جلسات ضروری است.