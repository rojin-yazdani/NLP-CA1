دفتر سید محمد خاتمی اعلام کرد که توضیح خاتمی در مورد رای دادنش در اولین فرصت منتشر می‌شود.به گزارش خبرگزاری فارس ،  سایت کلمه روز گذشته با انتشار مطلبی تحت عنوان شگفتی ناظران از حضور انتخاباتی سید محمد خاتمی !  او پاسخ خواهد داد از خاتمی برای پاسخگویی در مورد رای دادنش دعوت کرده بود.سایت کلمه طی مطلبی در این رابطه نوشت : به دنبال درج این خبر ،  دفتر سید محمد خاتمی ضمن تشکر و استقبال از اظهار نظر و تحلیل‌های منتشر شده در رسانه‌ها و فضای مجازی اعلام داشت :  در سایت کلمه مطلبی در باب شرکت جناب اقای سید محمد خاتمی در انتخابات نشر یافته است که اظهار نظرها ،  اعتراض‌ها و پرسش‌های کاربران عزیز را نیز به همراه داشته است. با سپاس از همه عزیزان ،  توضیح و تبیین ایشان در اولین فرصت منتشر خواهد شد.دفتر حجت الاسلام والمسلمین سید محمد خاتمی