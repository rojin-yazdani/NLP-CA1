سیدمحمد خاتمی با انتقاد به فضای اتهام زنی در جامعه خواستار پیگیری ادعای تخصیص یک میلیارد دلار از سوی امریکا برای ضربه زدن به نظام شد.به گزارش خبرانلاین ،  رییس دولت اصلاحات نیز به اظهارات دبیرشورای نگهبان درباره اعطای یک میلیارد دلار به سران فتنه برای ضربه زدن به نظام واکنش نشان داد و گفت :  به جای رسیدگی به واقعیت‌ها و جلوگیری از سقوط کشور و لطمه دیدن انقلاب ادعا می‌کنند که میلیاردها دلار از خارج در اختیار کسانی قرار گرفته است برای ضربه زدن به انقلاب.چرا همین امر پیگیری نمی‌شود تا اگر واقعیت دارد  ( که از همین گفته معلوم است که دروغ پردازی ناشایسته است )  تکلیف روشن شود و اگر دروغ است با دروغ‌پردازی‌هایی که مصداق بارز تشویش اذهان عمومی است برخورد شود.او امروز دیداری با دانشجویان عضو انجمن فرهنگ و سیاست شیراز داشت که مطالب مهم مطرح شده در ان را در ادامه می‌خوانید : * هیچکس به بهانه استقلال و تمامیت ارضی حق ندارد ازادی‌های مشروع را حتی با وضع قوانین از بین ببرد  ؛ چه رسد به اینکه با بی قانونی و تجاوز از حدود قانونی ازادی را سرکوب کنند.* اگر حکومتی پایگاه مردمی‌اش را از دست بدهد ولو اینکه ابزار و امکانات قدرتمندی هم در اختیار داشته باشد اینده خوبی ندارد. اگر امروز در جامعه فضای باز و ازاد وجود داشت می‌توانستیم بهتر وگسترده‌تر به این بحث‌ها بپردازیم ولی الان هم درها برای بحث کردن بسته نیست.* اصلاحات امر تازه‌ای نیست ،  پیش‌تر بوده است و امروز اشکارتر و نیرومندتر و به اقتضا شرایط زمان و مکان صورت خاصی یافته است. اصلاحات از دو سوو توسط دو قطب کاملا متضاد ؛  مورد تهاجم و فشاراست. یکی از سوی کسانی که می‌گویند اصلاحات توهمی بیش نیست و چنین القا می‌کنند که اگر مراد این باشد که در جامعه مردم‌سالاری حاکم شود ،  نظام و جریانی که در پرتو انقلاب به وجود امده است با مردم سالاری سازگار نیست !  فشار دیگر از سوی جریان هائی است که گرچه ظاهر دینی و انقلابی به خود می‌گیرند ولی راه و کارشان با روح انقلاب و ارمان‌های ملت سازگار نیست.* چه بی‌پروا همه کسانی که خواست‌های قانونی دارند و به ارمان‌های انقلاب و حقوق مردم احترام می‌گذارند و پای بند موازین انقلاب و امام هستند  ؛  فتنه‌گر می‌خوانند و هرگونه فکر و روشی را که از سوی یک جریان پسندیده نشود براندازی معرفی می‌کنند.*ما در دوره اصلاحات چشم انداز بیست ساله را تدوین کردیم و اینک می‌پرسیم چرا رشد 8 %  جای خود را به رشدی بسیار کمتر بلکه رشد منفی داد ? و این در حالیست که در این چند سال بیش از 400 میلیارد دلار درامد نفتی داشته‌ایم. با ان چه کردند ? * اگر کسی گفت ان یک میلیارد دلاری که دیوان محاسبات گفت گم شده کجا است او مجرم است ?  و من می‌گویم بررسی شود که همه در امدهای سرشار در مسیر پیشرفت ،  عدالت و تقویت کشور و اعتلا انقلاب مصرف شده است یا خیر ? * این تهمت‌ها وقتی از سوی کسانی مطرح می‌شود که موقعیت حساس را در نظام و جامعه اشغال کرده‌اند و ایجاب می‌کند که عادل باشند و دقیق حرف بزنند و مدافع حق و حقیقت باشند ؛  تاسف بارتر است. اگر قوه قضائیه با این موارد برخورد کند ما شاهد بد اخلاقی‌ها و بدرفتاری‌هائی نبودیم که متاسفانه به نام نظام و انقلاب صورت می‌گیرد و برای توجیه جفاهائی که به ملت می‌شود و برای موجه جلوه دادن فضای ناامن امنیتی و ناسالم بر جامعه است.* باید به قانون بازگشت و همگان به خصوص حاکمان باید قانون اساسی را مبنای عمل و وجهه همت خود قرار دهند و توهم‌هایی که با روح انقلاب و با وجدان جامعه ناسازگار است و به زور دورغ و تهمت باید جا بیافتد و مبنای عمل قرار گیرد ،  کنار گذاشته شود. باید به وضعی برگردیم که نقد و انتقاد هزینه نداشته باشد ،  مشارکت در عرصه سرنوشت براندازی و فتنه به حساب نیاید و ازادی‌های اساسی تضمین شود ،  فضای امنیتی به فضای سالم و ازاد و قانونی مبدل گردد و با حرکت به سوی انتخابات ازاد و سالم  ؛ طمانینه و امید به جامعه بازگردانده شود و چنین باد !