لحظاتی پیش ،  رئیس‌جمهور با استقبال مسئولان استان وارد زنجان شد.به گزارش فارس از زنجان ،  لحظاتی پیش حسن روحانی ،  رئیس جمهور کشورمان با استقبال ایت‌الله شیخ خاتمی نماینده ولی فقیه در استان ،  جمشید انصاری استاندار زنجان و جمعی از معاونان استاندار ،  مدیران کل دستگاه‌های اجرایی ،  ائمه جماعات و  … .وارد فرودگاه زنجان شد.در مراسم استقبال رسمی از کاروان تدبیر و امید ،  پس از نواخته شدن سرود جمهوری اسلامی ،  رییس جمهوری از یگان حاضر در فرودگاه زنجان سان دید.در این سفر رئیس جمهور علاوه بر دیدار عمومی با مردم استان زنجان ،  قرار است با اقشار مختلف از جمله روحانیون ،  نخبگان و برگزیدگان استان دیدار کند.حضور در جلسه شورای اداری از دیگر برنامه‌های رئیس جمهوری است که به منظور بررسی مشکلات استان تشکیل خواهد شد.بازدید از دو پروژه و حضور در نشست خبری از دیگر برنامه‌های دکتر روحانی در این سفر است.دکتر روحانی قرار است تا ساعاتی دیگر در اجتماع مردم این استان در استادیوم ورزشی کارگران سخنرانی کند.رییس جمهور و کاروان تدبیر و امید پیش از این به استان‌های خوزستان ،  هرمزگان ،  سیستان و بلوچستان ،  ایلام ،  لرستان ،  چهارمحال و بختیاری ،  اردبیل و خراسان رضوی سفر کرده است.