عضو کمیسیون فرهنگی مجلس با اشاره به رای گیری در مجمع عمومی سازمان ملل مبنی بر تشکیل سرزمین مستقل در فلسطین و تاثیر ان بر رژیم صهیونیستی ، گفت :  غرب سعی دارد با برخورداری از حق وتو مانع از تشکیل سرزمین مستقل فلسطین شود و سرزمین‌های اشغالی را متعلق به رژیم جعلی صهیونیستی جلوه دهد.سید مرتضی حسینی در گفت‌وگو با خبرنگار بین الملل خبرگزاری خانه ملت ،  با اشاره به رای گیری در مجمع عمومی سازمان ملل مبنی بر تشکیل سرزمین مستقل در فلسطین و تاثیر ان بر رژیم صهیونیستی ،  اظهار داشت :  غرب سعی دارد با برخوداری از حق وتو مانع از تشکیل سرزمین مستقل فلسطین شود و سرزمین‌های اشغالی را متعلق به رژیم جعلی صهیونیستی جلوه دهد.نماینده مردم قزوین ،  ابیک و البرز در مجلس شورای اسلامی با بیان اینکه تشکیل سرزمین مستقل فلسطین ،  به عنوان یک واحد سیاسی تبعات فراوانی برای غرب و رژیم اشغالگر قدس خواهد داشت ،  تصریح کرد :  از ابتدایی‌ترین تبعات تشکیل واحد سیاسی با نام فلسطین احقاق حق مردم مظلوم این کشور در باز پس‌گیری اراضی اشغالی از چنگال رژیم جعلی صهیونیستی خواهد بود ،  حقی که غرب به سرکردگی استکبار جهانی برای مردم این کشور در مقطع کنونی قائل نبوده است.وی با اشاره به طرح‌هایی که ضد رژیم اشغال گر قدس در شورای امنیت مطرح وتوسط امریکا تاکنون وتو شده واینکه این حق نامشروع مانع ایجاد کشور مستقل فلسطین شده است ،  افزود :  تاکنون 200قطع نامه توسط شورای امنیت در سازمان ملل ،  ضد رژیم صهیونیستی به تصویب رسیده که با مانع تراشی امریکا ،  حامی این رژیم جعلی اجرایی شدن انها به تعویق افتاده است.نماینده اصولگرایی مجلس نهم ،  اعلام کرد :  حق وتو که استکبار جهانی ان را ابزاری در دستان خود قرار داده تا منافع هم‌پیمان خود را تامین و از نابودی ان جلوگیری کند ،  شورای امنیت را با چالشی جدی مواجه کرده که باید گامی موثر توسط اعضای سازمان ملل برای گرفتن این حق نامشروع از دستان استکبار جهانی برداشته شود. عضو کمیسیون فرهنگی مجلس ، خاطرنشان کرد :  استکبار جهانی تا زمانی که برخوردار از حق وتو باشد مانع از تشکیل دولت مستقلی به عنوان فلسطین خواهد شد و با واژه خود ساخته دموکراسی سعی در ایجاد خلل در این روند می‌کند.