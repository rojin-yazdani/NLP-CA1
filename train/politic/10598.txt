برگزاری مراسم نکوداشت هشت سال تلاش جهادی و تجلیل از رییس‌جمهور و دولت خدمتگزار و مراسم نکوداشت ثبت جهانی کاخ گلستان که هر دو با حضور رئیس جمهور همراه بود ،  در اخرین روزهای حضور محمود احمدی‌نژاد در پست ریاست جمهوری ،  این فرصت را در اختیار خبرنگاران و رسانه‌ها قرار داد تا بار دیگر ،  تیترهای جالبی از سخنان جالب رئیس جمهور را در صفحه نخست روزنامه‌های خود جای دهند.به گزارش تابناک  ،  نام من در دنیا محبوب است  ،  احمدی‌نژاد به عنوان اخرین میراث فرهنگی ایرانیان ثبت جهانی شد  ،  کسی نتوانسته از سخنان من تناقض در بیاورد و حتی مخالفان خود را دوست دارم  ،  تنها بخشی از تیترهای صفحه نخست روزنامه‌های امروز است که از منتقدان تا حامیان دولت را در بر گرفته است. حتی روزنامه کیهان که در یکی دو سال اخیر با کلید واژه جریان انحرافی  ،  بیشترین انتقادات را نصیب دولت کرده بود تجلیل از 8 سال خدمات کم نظیر دولت خدمتگزار را برای تیتر نخست خود برگزیده است.روزنامه اعتماد در گزارش خود درباره مراسم نکوداشت در مطلبی با نام تفسیراحمدی‌نژاد از محبوبیتش در دنیا نوشت :  در این مراسم ،  دیگر حرفی از جریان موسوم به انحرافی و اطرافیان پر حاشیه احمدی‌نژاد نبود ،  بلکه سراسر همایش مملو از مدح احمدی‌نژاد بود و محبوبیت و سمبل مقاومت دانستن او در جهان  ؛  اینها تعاریفی بود که روز گذشته هم توسط میزبان  ( ضرغامی )  و هم میهمان  ( احمدی‌نژاد )  بیان شد. اری در همایش دیروز احمدی‌نژاد نیز هم‌صدا با ضرغامی خود را مورد ستایش یافت. از میزان بالای محبوبیتش در دنیا سخن گفت :  اگر امروز نام احمدی‌نژاد به عنوان فرزند کوچک ملت در دنیا محبوب شده به خاطر این فرهنگ و اندیشه و ایران و نشانگر موفقیت سیاست خارجی است . ضرغامی نیز انچنان که خبرگزاری مهر گزارش داده است با بیان جملات مشابهی و با تاکید بر کم نظیر بودن شخصیت احمدی‌نژاد گفت :  به سرعت موفق شد پس از انتخاب شدن به ریاست‌جمهوری اسلامی ایران به شخصیتی محبوب و سمبلی برای مقاومت در سطح جهان مطرح شود . رییس سازمان صدا و سیما همچنین افزود :  رهبر عزیزمان در تعاریف خود از دکتر احمدی‌نژاد و تلاش‌های دولت ایشان به واقعیت‌هایی اشاره کردند که نشان می‌دهد این دولت در عملکرد خود موفق بوده است .اما همین روزنامه عکس یک خود را حجت الاسلام محمدعلی زم اختصاص داد و با تیتر باید فرهنگ را از زیر چتر سیاست بیرون بیاوریم  ،  گفت‌وگویی از وی را منتشر کرده که خبر از امیدواری این روحانی اصلاح طلب به در دست گرفتن سکان وزارت‌خانه فرهنگ و ارشاد اسلامی دولت تدبیر امید می‌دهد. در این مطلب که بیشتر به رپرتاژ اگهی برای زم شبیه است ،  می‌خوانیم :  دولت روحانی قرار است دولت اعتدال باشد و در کشور ما ادم‌هایی که با این نام شهره‌اند زیاد نیستند ،  یکی از انها محمدعلی زم است. او اعتدال را فقط نقد چپ و راست نمی‌داند ،  بلکه این مفهوم را در سراسر دوران مسئولیت خود زندگی کرده است. به همین دلیل بیش از انکه محبوب سیاسیون باشد ،  مورد علاقه فرهنگی‌هاست. زم برای انها یاداور دوره‌ای است که فرهنگ برای ماندن به سیاست باج نمی‌داد. 20 سال مسئولیت او در حوزه هنری ،  مترادف است با به‌کارگیری انواع افکار و سلیقه‌هایی که امروز هر کدامشان در دسته و جناحی متفاوت قرار گرفته‌اند اما نقطه اشتراکشان این است که همه در حوزه هنری نام‌اور شده‌اند .اما در روزنامه‌های اصولگرا همچنان سخن از شکست و بررسی دلایل شکست در انتخابات جریان دارد. چنان‌که امیر محبیان در سرمقاله امروز روزنامه رسالت با تیتر اصولگرایان و حل مساله اختلاف می‌نویسد :  اخیرا نشانه‌هایی از بروز شکاف‌های درونی در میان گرایش‌های مختلف جریان اصولگرا دیده می‌شود. جریان اصولگرا در قبال انچه رخ داد ،  می‌تواند سه رویکرد را اتخاذ کند : 1. انکار واقعیت و تلاش برای ایجاد وضعیتی خیالی که در ان اوضاع مطابق میل جاری بوده و اصولگرایان پیروز مطلق تلقی شوند. بر اساس این رویکرد یک اصولگرای کامل پیروز شده است.2. برخورد انفعالی وایجاد فضای سرزنش و خود تحقیری و در همین حال کوشش برای یافتن یک مقصر و انداختن همه تقصیرها بر دوش او تا وادار به رویارویی باواقعیت تلخ شکست نشوند.3. پذیرش واقعیت و تلاش برای درک شرایط و شناختن دلایل شکست بجای خود تحقیری یا خود فریبی.در این میان خردمندانه ان است که رویکرد سوم را برگزینیم .در ادامه این یادداشت می‌خوانیم :  روایت اخیر ایت الله یزدی رئیس شورای عالی جامعه مدرسین حوزه علمیه قم از مذاکرات با ایت الله مصباح و تلاش برای ایجاد وحدت میان گرایش‌های اصولگرا از موارد قابل مطالعه است ؛  این حرکت از یکسو به‌دلیل نیت خیرخواهانه و حتی مصلحت جویانه ان قابل تقدیر است و از سوی دیگر. حکایت از عمق اختلاف در میان دو گرایش موجود میان اصولگرایان دارد .اما در سوی دیگر و در روزنامه بهار ،  عباس عبدی به واکاوی اختلافات دولت و مجلس پرداخته و یادداشتی با نام چگونه می‌توان قانون را بی‌اعتبار کرد ?  بی توجهی دولت به اجرای قوانین مجلس را در راستای عملکرد مجلس برای بستن دست و پای دولت با قانون دانسته و در ادامه پیش بینی کرده که مجلس در مواجهه با دولت روحانی هم قصد دارد همین رویه را اجرایی کند. در بخشی از این یادداشت می‌خوانیم :  به ظاهر مجلس نهم همچنان قصد دارد از این شیوه برای بستن دست‌های دولت بعدی نیز استفاده کند ،  زیرا بعضی از نمایندگان درصددند طرحی را برای تغییر ایین‌نامه مجلس بدهند که بر اساس ان برای معرفی وزرا شرط و شروطی از قبیل 10 سال سابقه کار مرتبط با وزارتخانه پیشنهادی یا داشتن مدرک کارشناسی ارشد و امثال ان پیش‌بینی شده است. گذشته از این‌که این شروط به طور مصداقی نیز نادرست و بی‌ربط هستند ،  اصل تعیین شرط نیز خارج از فهم و درک عرف و به‌معنای دقیق استفاده نادرست از اختیارات قانون‌گذاری است .در بخش پایانی این یادداشت می‌خوانیم :  فراموش نشود که وجود همین شرط‌هاست که جامعه را به ورطه مدرک‌گرایی کشانده است ؛  به طوری که هرکسی می‌کوشد با دادن پول و خریدن پایان‌نامه ،  حتی اگر شده از یک مؤسسه اموزشی بی‌اعتبار ،  مدرک کارشناسی‌ارشد را به معنای دقیق ،  ابتیاع کند تا بلکه از این راه صلاحیت و رزق و روزی بخرد !  یا برای نامزدی مجلس یا جای دیگر منع ورود نداشته باشد !  در کدام کشور پیشرفته اصولا مدرک  ( در هر سطح ان )  معیار داشتن صلاحیت و کارامدبودن در مدیریت است ?  بسیاری از دانشگاه‌های خارجی حتی برای تدریس در دانشگاه هم مدرک را شرط نمی‌دانند ،  بلکه ان را فقط به عنوان یک نشانه از سواد و دانش و صلاحیت اموزشی می‌دانند که این صلاحیت باید از راه‌هایی دیگر تایید شود. بزرگ‌ترین شرکت‌های دنیا که ده‌ها و صدهامیلیارد دلار گردش مالی دارند ،  به این‌گونه شروط بی‌ربط اویزان نمی‌شوند که اگر شده بودند ،  شرکت‌های انان مثل وضعیت اداره جامعه ما فشل و ضررده بود ؛  بنابراین بهتر است نمایندگان مجلس راه تعامل سازنده را پیش گیرند و به‌جای نوشتن قوانین جدید و بی‌فایده ،  نظارت خود را بر اجرای قوانین دولت فعلی بیشتر کنند تا وظیفه اصلی خود را به‌درستی انجام داده باشند. این نحوه قانون‌نویسی ،  مصداق روشنی از بی‌اعتبار کردن مفهوم قانون است ؛  به همین دلیل باید اطمینان داشت که این طرح در مجلس نیز به تایید نهایی نمی‌رسد .