سومین جلسه استانی هیات دولت در ایلام  ،  150 مصوبه برای شتاب بخشیدن به عمران و توسعه این استان داشت.معاون اول رئیس جمهور مصوبات هیات دولت در سومین سفر استانی در بخش‌های مختلف را مناسب دانست و افزود  :  رئیس جمهور در مصوبات این سفر بر ضرورت محرومیت زدائی  ،  ایجاد اشتغال و ساخت مسکن و توسعه بخش کشاورزی و صنعت و بخش فرهنگی در مقایسه با دیگر استان‌های کشور تاکید ویژه داشت.رحیمی با بیان اینکه دولت به ایجاد اشتغال در استان ایلام اهتمام بیشتری دارد افزود  :  هیات دولت با ایجاد بیش از 7 هزار شغل و اختصاص هزار و 500 میلیارد ریال اعتبار برای رفع بیکاری در استان ایلام موافقت کرده است.معاون اول رئیس جمهور توجه به توسعه بخش فرهنگی را رویکرد دولت در سفر سوم استانی خواند و گفت :  برای اجرای طرح‌های فرهنگی افزون بر بودجه مصوب ،  هزار و 500 میلیارد ریال اعتبار اختصاص یافته است.رحیمی همچنین از اختصاص 100 میلیارد ریال اعتبار برای تکمیل مجموعه‌های ورزشی و ساماندهی گلزار شهدا در استان خبر داد و افزود  :  همچنین 30 میلیارد ریال برای مرمت اثار تاریخی و احداث مجتمع‌های گردشگری استان اختصاص یافت.معاون اول رئیس جمهور با اشاره به تخصیص 500 میلیارد ریال برای امور زیر بنایی استان ایلام گفت :  به منظور توسعه زیرساختها و تکمیل طرح‌های بخش انرژی  ،  صنعت و کشاورزی هزار و 800 میلیارد ریال اعتبار اختصاص یافت.معاون اول رئیس جمهور افزایش 3 هزار میلیارد ریالی اعتبارات توسعه صنعت استان را از جمله مصوبات این سفر اعلام کرد و خاطر نشان کرد  :  مطالعه امکان سنجی شهرک صنعتی مشترک با کشور عراق و ایجاد 2 منطقه ویژه اقتصادی در شهرهای مرزی مهران و دهلران از جمله مصوبات مهم این سفر بود.معاون اول رئیس جمهور تخصیص هزار میلیارد ریال به توسعه بخش اموزش بهداشت و درمان ،  احداث 80 سالن ورزشی ،  اختصاص اعتبار برای اجرای 5 طرح مهم سدسازی در استان وتمدید مهلت بازپرداخت وام کشاورزان خسارت دیده به مدت 10 سال را از دیگر مصوبات سفر هیات دولت عنوان کرد.