سید مهدی حسینی در خبرگزاری شبستان نوشت :  حاج علی اقا محمدی می‌گوید ان روز دیگر دلم نمی‌خواست زنده بمانم زیرا طاقت این توهین‌ها را در روزنامه نداشتم ،  همان لحظه خودم را به میدان استانه رساندم و دیدم که همه طلاب جمع شده و ناراحت هستند … هوا سرد بود و خفقان‌های رژیم شاهنشاهی مردم را به ستوه اورده بود ،  هر روز یک بحث جدید ،  هر روز توهین بیشتر و بیشتر ،  از سال 42 که امام را تبعید کرده بودند همه نگران بودند و خلا وجود ایشان در شهرمان احساس می‌شد.سال 56 بود حاج علی اقا محمدی نزدیک 40 سالش شده بود ،  در بازار قم کار می‌کرد و نگران امام ،  کاری هم نمی‌توانست انجام دهد جز اینکه دعا کند.نزدیک غروب 17 دی بود که مثل همیشه در مغازه در بازار نشسته بود که یک دفعه صدایی را احساس کرد و دوستانش که پیش او امده و روزنامه اطلاعات را به دستش دادند ،  مطالبی به قلم احمد رشیدی مطلق بر علیه امام نوشته بود که وقتی ان را خواند انگار سقف مغازه بر سرش فرو ریخت. *زنده ماندن بی معنا بودحاج علی اقا محمدی می‌گوید ان روز دیگر دلم نمی‌خواست زنده بمانم زیرا طاقت این توهین‌ها را از سوی شاه در این روزنامه نداشتم ،  همان لحظه خودم را به میدان استانه رساندم و دیدم که همه طلاب جمع شده و ناراحت هستند. ان زمان روزنامه‌ها غروب به قم می‌رسید و فقط در کیوسک مرحوم بابایی در میدان استانه توزیع می‌شد و مردم پس از خواندن مطلب روزنامه ،  ناراحت شده و صفحات روزنامه را پاره می‌کردند.به طرف مدرسه علمیه خان رفتم انجا فضا شلوغ‌تر از میدان استانه بود و طلاب با ناراحتی اعتراض خود را به این مقاله و رژیم شاهنشاهی اعلام می‌کردند ،  تا پاسی از شب انجا بودیم و بعد نیروهای گارد شاهنشاهی امدند و همه را متفرق کردند و قرار شد باز فردا صبح در انجا تجمع صورت گیرد. *اغاز تجمع در مدرسه خانفردا صبح زود وقتی به میدان استانه امدم جمعیت می‌جوشید و با اینکه هیچ سیستم ارتباطی در ان زمان وجود نداشت ،  مردم و طلاب به مدرسه علمیه خان و میدان استانه امده بودند و با یکدیگر صحبت می‌کردند.نمی دانستیم که می‌خواهیم چه بکنیم ،  چون نه برنامه‌ای بود و اینقدر این مقاله همه را ناراحت کرده بود که همه گویا گیج شده بودند. یک دفعه به فکرمان رسید به دفتر علما و مراجع ان زمان رفته و از انها کمک بخواهیم ،  همه ان جمعیت به منزل مرحوم ایت الله گلپایگانی رفتند ،  برخی گریه می‌کردند ،  برخی ناله می‌زدند و برخی نیز موضوع را برای ایشان توضیح دادند. مرحوم ایت الله گلپایگانی در همان فضا مشغول سخنرانی شدند و مضمون سخنان ایشان نیز این بود که این مقاله نه تنها به امام خمینی بلکه به کل روحانیت اهانت کرده است. بعد از سخنان ایشان کمی از غم هایمان کمتر شد اما عمق فاجعه به حدی بود که نمی‌توانستیم ارام باشیم ،  تصمیم گرفتیم به منزل مرحوم ایت الله مرعشی نجفی برویم و بعد از دیدار با ایشان به منزل علامه طباطبایی نیز رفتیم و موضوع را مطرح کردیم. *حضور در منزل ایت الله طباطباییدر منزل علامه طباطبایی ایت الله یزدی سخنرانی مفصلی را بر علیه رژیم شاهنشاهی و همچنین رشادت‌ها و تلاش‌های امام خمینی انجام دادند که همراه با تکبیر و شعارهای مردمی بود. بعد از ظهر روز 18دی بود که به بازار برگشتم ،  دیدم که همه مغازه‌ها باز است و البته برخی بازاریان هم ناراحت بودند و می‌خواستند که کاری انجام دهند. *جلسه با بازاریان قمبا بازاریان جلسه‌ای گذاشتیم و قرار شد تا برای فردا یعنی 19 دی بازار را تعطیل کرده و به این بهانه اعتراض خود را نشان دهیم ،  البته در ان زمان هم افرادی بودند که از این تصمیم ناراحت بودند و می‌گفتند این کار نشود ،  اما اکثر مغازه دارها موافق تعطیلی بازار به نشانه اعتراض بودند. انگار شب 18 دی همه مردم خودشان یک رسانه بودند و هر کس هر کسی را می‌دید به او می‌گفت فردا صبح یادتان نرود. صبح روز 19 دی شد و باز هم جمع عظیمی از مردم در میدان استانه تجمع کردند باز هم تصمیم گرفتیم به دیدار مراجع برویم و ابتدا از دفتر ایت الله مکارم شیرازی اغاز کردیم و تا بعد از ظهر به دفاتر چند مرجع دیگر دیگر هم رفتیم. *سخنرانی روحیه بخش ایت الله نوری همدانیساعت 3 بعدازظهر 19 دی بود که به دفتر ایت الله نوری همدانی رفتیم ،  دفتر در کوچه بیگدلی خیابان صفائیه بود ،  انقدر ازدحام جمعیت بود که تمام منزل ،  حیاط و حتی کوچه بیگدلی را مردم پر کرده بودند و بلندگوهایی را نیز قرار داده بودند. ایت الله نوری همدانی صحبت‌های خود را با این بیت شعر معروف مه فشاند نور و سگ او او کند  ،  هر کسی بر تینت خود می‌تند که امام راحل را به ماه و شاه را به سگ تشبیه کردند.پس از پایان یافتن صحبت‌های ایت الله نوری همدانی قرار شد به منزل ایت الله مشکینی برویم و رژیم شاهنشاهی از این موضوع ناراحت بود. جمعیت ملتهب اما بدون هیچ شعاری ارام ارام از کوچه بیگدلی خیابان صفائیه حرکت کرده تا به منزل ایت الله مشکینی در خیابان باجک برسند. *صدای تیراندازی در میدان شهدا به گوش رسیدبرخی از مردم به چهار راه بیمارستان  ( میدان شهدا )  رسیده بودند و من هم هنوز ابتدای کوچه ممتاز در خیابان صفائیه بودم که یک دفعه صدای تیراندازی شنیدیم. اول باور نمی‌کردیم که صدای تیر باشد اما وقتی بیشتر شد ،  تازه متوجه نیروهای رژیم شاهنشاهی شدیم. هر فردی به داخل یکی از کوچه‌ها رفت و کوچه‌های دو طرف خیابان صفائیه پر از جمعیت زن و مردی بود که در ان روز به خیابان امده بودند. تا غروب در کوچه‌ها بودیم و کم کم بیرون امدیم ،  غروب بسیار دردناکی بود ،  هم توهین شنیده بودیم ،  همه به امام اهانت شده بود و هم بسیاری از مردم را شهید کرده بودند ،  وقتی به چهار راه بیمارستان رسیدیم دیدیم که برخی از مردم را با گلوله از پای در اورده و جنازه انها نیز روی زمین است. *ماموران شاه به مجروحان در بیمارستان حمله کردندانها را سریعا به بیمارستان گلپایگانی رساندیم و پس از انکه ماموران متوجه این موضوع شدند باز هم به ما حمله کردند و در بیمارستان حاضر شده و می‌خواستند مجروحان و جنازه شهدا را بگیرند که دکتر باهر رئیس بیمارستان اجازه این کار را نداد ،  که بعدها متوجه شدیم ایت الله گلپایگانی به دکتر باهر گفته است که به هیچ عنوان جنازه‌ها و مجروحان را تحویل ندهید. تا چند روز دروس مدرسه‌های علمیه تعطیل بود و ما نیز بازار را تعطیل کردیم و امام نیز اطلاعیه‌ای داشتند و شخص شاه را مسئول این کشتارها معرفی کردند ،  که بعد از ان در چهلمین روز شهادت شهدای 19 دی مردم تبریز قیام کردند و بعد هم مردم یزد و همین امر موجب شد تا انقلاب شکل گرفته و شاه و رژیم شاهنشاهی ساقط شود. حاج علی اقا محمدی می‌گوید :  اصلا امیدی به پیروزی نداشتیم و از 19 دی 56 تا 22 بهمن 57 دیگر برای ما شده بود شور و حرکت به گونه‌ای که همه به دنبال فضا و بستری مناسب برای ازادی بودند. *توزیع اعلامیه‌های امام در شرایط سختوی همچنین از خاطراتش در خصوص توزیع اعلامیه و مبارزات مردم قم گفت :  پس از این اقدامات ارتش شاه نیروهای خود را با تانک در هتل اپادانای قم مستقر کرد و ما برای اینکه با انها مبارزه کنیم بمب‌های دستی و همچنین وسائل اتش زا درست کرده و به مقابله با انها می‌پرداختیم. در ان زمان فردی به نام اوسطی بود که از طلاب بوده و زمان مبارزه عمامه را در می‌اورد و تمام سر و صورت خود را می‌پوشاند و با سنگ قلاب هر هدفی را که می‌خواست می‌زد. این فرد تمام ارتش شاه را ذلیل کرده بود به گونه‌ای که از فاصله 200 متری هدفش را نشانه می‌گرفت و با سنگ به او حمله می‌کرد و متاسفانه روزی تک تیراندازها او را شناسایی کرده و به شهادت رساندند. در این زمان همچنین ما به توزیع پیام‌های امام راحل نیز می‌پرداختم ،  در خیابان جوب شور  ( باجک )  یک روحانی منزلی را در اختیار ما گذاشته بود در حمام ان خانه در زیر زمین دستگاه تکثیر را برده بودیم و پیام‌های امام تلفنی خوانده می‌شد که فردی ان را ضبط می‌کرد و بعد به فرد دیگری می‌داد تا پیاده سازی کرده و تایپ کند و ما نیز تا سحر به چاپ این اعلامیه‌ها می‌پرداختیم و گروهی نیز صبح‌ها ان را منتشر می‌کردند. *فرار از دست ماموران شاه در جوی ابسحر باید به منزل می‌رفتم و مجبور بودم برای اینکه شناسایی نشوم از خیابان باجک تا خیابان صفائیه که مسیر طولانی هم بود از داخل جوی عبور کنم و هر شب هم که تا به درب منزل می‌رسیدم همسرم پشت درب ایستاده بود و انتظار می‌کشید و اشک می‌ریخت اما هیچ گاه نگفت که نرو. حاج علی اقا محمدی می‌گوید اگر بخواهم از جریان انقلاب و رشادت‌های مردم برای شما بگویم باید چندین مصاحبه کنم و باز هم تمامی ندارد ،  فقط تنها چیزی که می‌توانم بگویم این است که این انقلاب به راحتی به دست نیامده و خون مردم پای این انقلاب ریخته شده و باید مراقب ان باشیم و این مطالب را به نسل جوان بگوییم.