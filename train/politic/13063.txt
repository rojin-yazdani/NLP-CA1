رئیس فراکسیون اصولگرایان مجلس شورای اسلامی گفت :  دولت در سال جاری با چالش‌های جدی روبرو است که شعار همدلی و همزبانی دولت و ملت می‌تواند در این عرصه به کمک دولت بیاید.به گزارش مهر ؛ غلامعلی حدادعادل با اشاره به نامگذاری سال 94 به دولت ،  ملت همدلی و همزبانی گفت :  همدلی و همزبانی همیشه لازم بود و توصیه همیشگی رهبری ،  تعامل و همدلی اجزای کشور و مسئولان است اما اختصاص این نام برای امسال به گمان من برای چالش‌هایی است که دولت در عرصه داخلی و بین المللی با ان مواجه است.عضو مجمع تشخیص مصلحت نظام در تشریح این چالش‌ها گفت :  در عرصه بین المللی مذاکرات هسته‌ای و مواجهه دولت با غرب بسیار مهم و اساسی است. دولت باید تصمیمات مهمی در این باره بگیرد زیرا هم با استقلال کشور در ارتباط است و هم اقتصاد کشور. وی افزود :  همدلی و همزبانی دولت و ملت ،  پشتوانه قوی برای مذاکره کنندگان است تا در برابر غرب از استقلال کشور دفاع کنند و نیز برای انها در داخل کشور این امکان را فراهم می‌کند تا بتوانند اثار منفی دشمنی‌ها و فشارهای زیاده خواهان را خنثی کنند. حدادعادل ادامه داد :  در مجموع شاید این نام گذاری سبب شود تا نقدهایی که منتقدان به دولت دارند قدری با مهربانی بیشتری همراه شود و متقابلا دولت هم نسبت به منتقدان با رفتار و ادبیات بهتری برخورد کنند. نماینده مردم تهران در مجلس شورای اسلامی همچنین به رابطه دولت و مجلس با توجه به نام گذاری سال اشاره کرد و گفت :  قطعا این نام گذاری در روابط این دو نهاد موثر است. اصولگرایان یکی از مبانی خود را تبعیت از رهبری می‌دانند و خود را ملزم می‌دانیم با دولت همدلی و همزبانی کنیم البته متقابلا این توقع را از دولت داریم. عضو مجمع تشخیص مصلحت نظام که در ایام نوروز به دیدار مجروحان یمنی در یکی از بیمارستان‌های تهران رفته بود ،  در این باره گفت :  یمنی‌هایی که به دیدارشان رفتم ،  در حمله انتحاری داعش به 2 مسجد مجروح شده بودند و وظیفه خود دیدم تا به عنوان یک مسلمان از انها عیادت کنم. وی ادامه داد :  به اینده یمن کاملا امیدوارم و این ملت ،  ملتی نیست که با جنگنده‌های امریکایی در اختیار عربستان از میدان به در شود. حدادعادل درباره حمله عربستان به یمن نیز گفت :  تصور می‌کنم این حمله وحشیانه باعث شد تا دنیا متوجه شود عربستانی که این چنین مسلمانان دنیا را می‌کشد دیگر نمی‌تواند در عالم اسلام ادعای قداست کند ،  اقدامات این کشور تصویر عربستان را واقعی‌تر جلوه داد. حدادعادل درباره ادعای برخی کشورهای عربی مبنی بر دخالت ایران در یمن گفت :  دخالت ایران از طریق صداقت و در قلوب یمنی‌ها است که نمی‌شود جلویش را گرفت. دیگر کشورها هم اگر این توانایی دارند می‌توانند در دیگر کشورها نفوذ کنند.