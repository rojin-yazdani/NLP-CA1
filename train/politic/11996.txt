حجت الاسلام والمسلمین محمد خرسند ،  امام جمعه کازرون در خطبه‌های نماز جمعه این شهرستان ،  بار دیگر انتقادهای تندی را متوجه عملکرد استاندار فارس کرد.به گزارش تابناک  ،  وی در بخشی از خطبه‌های این هفته گفت :  در هفته گذشته ،  حضرت ایت الله جنتی ،  امام جمعه تهران و دبیر محترم شورای نگهبان ،  فرمایشاتی را در نماز جمعه تهران داشتند. بنده قصد نداشتم واقعا این موضوع را به این شکل در نماز جمعه عرض کنم. خب !  وقتی دیدم این فقیه عالیقدر ان هم از تریبون مهم نماز جمعه تهران این نکته را تذکر دادند ،  بنده هم وظیفه احساس کردم و هیچ حب و بغضی هم ندارم ،  نسبت به شخصی و به عنوان یک طلبه وظیفه‌ام را می‌خواهم انجام بدهم ؛  حالا این سخنان خوشایند کسی باشد یا کسی خوشش نیاید. چیزی که اهمیت دارد ،  انجام وظیفه است. البته ما هم دوست نداریم همچنان که معظم‌له فرمودند که این مسائل به خطبه‌ها کشیده شود ،  ولی وقتی تذکرات و نصیحت‌ها و جلسات تاثیر نمی‌گذارد ،  انسان مجبور است مطالبی را بگوید ،  ان هم به شما مؤمنین اینجا نامحرم نیست من جملاتی از فرمایش ایشان در نماز جمعه هفته پیش را می‌خوانم.نماینده ولی فقیه در شهرستان کازرون افزود :  خب !  ایشان گلایه کردند از برخی از عزل و نصب‌هایی که در کشور صورت می‌گیرد و مسئولیت‌هایی را به افرادی می‌سپارند که در حد و قواره ان مسئولیت‌ها نیستند. نمی‌خواهیم بگوییم ادم‌های بدی هم هستند ،  ولی به اندازه ان مسئولیت نیستند. هر کسی باید به اندازه توانش به او مسئولیت داد. بعد هم فرمودند ؛  همه می‌دانند بنده بالاخره نه با دولت خصومتی دارم و نه با رییس جمهور ،  اگر چیزی هم می‌گوییم بنای به تکلیف است. بعد مثال‌هایی زدند. دو تا مثال زدند یک موردش را چون درباره مسایل استان هست بنده عرض می‌کنم. فرمودند ،  مثال زدند ایشان که یک جوان را با کمترین تجربه مدیریتی ،  به عنوان استاندار یک استان بزرگ مهم و دارای مسائل اقتصادی و اختلافی می‌گذارند که تجربه مدیریتی نیز ندارد ؛  ایا این درست است ?  ان وقت یک کسی این کار را بکند بدون این‌که مسئولیت داشته باشد و همه این کارها را پس و پیش کند. مگر حساب و کتاب در کار نیست ?  ان وقت باید حزب‌اللهی‌ها را که تسلیم نمی‌شوند ،  چه در میان مسئولان و چه اطراف خود ،  درو کرده و طرد کند. وی ادامه داد :  خب !  از قرائن و شواهد ،  برمی‌اید که منظور ایت الله جنتی مسایل استان فارس است و مدیریتی که امروز در این استان حاکمیت دارد. استان فارس یک استان بزرگی است با جمعیت فراوان ،  نزدیک سی شهرستان دارد و شاید بیش از صد بخشداری با ویژگی‌های فرهنگی و اقتصادی ویژه ،  مدیریتی که این استان را می‌خواهد اداره کند ان هم بعد از 31 سال از پیروزی انقلاب اسلامی یک مدیریت پخته ،  باتجربه و با تدبیر باشد.  [ شنیده شدن صدای تکبیر ]  بنده حتی خدمت خود اقای رییس جمهور هم به ایشان من ارادت دارم ،  به ایشان من رای دادم شخصا به ایشان عرض کردم. نزدیک یکی دو ماه پیش در تهران ،  به وزیر محترم کشور ،  معاون وزیر ،  جمعی دیگر از مسئولان نظام به عنوان وظیفه‌ای که احساس می‌کردم به عنوان یک طلبه ،  رفته‌ام ،  تذکراتی هم داده‌ام.امام جمعه کازرون در ادامه گفت :  این استان ،  استان ویژه‌ای است. باید توجه بشود. نیروهای باسابقه و قدری در این استان هستند. اما شما وضعیت امروز را ببینید. شعار به جای عمل ،  تملق به جای واقعیت. کسی انتقاد بکند ،  تخریبش می‌کنند. خردش می‌کنند. کسی تملق بگوید بالا می‌رود. شعارها خیلی زیبا اما عملکردها ناصواب. حالا من وارد جزییات نمی‌خواهم بشوم. من برای همه اینها مواردی را سراغ دارم. نمی‌خواهم بگویم تعمد هم هست ؛  شاید تعمد هم نیست ،  اما مگر استان فارس ازمایشگاه است ?  ! وی افزود :  امروز بیشتر مدیران این استان ،  نمی‌گویم اکثر ؛  یک جمع زیادی از مدیران استان و بعضی از شهرستان‌ها با سرپرستی دارد اداره می‌شود. امروز به‌رغم خدمات بزرگ نظام در این استان واقعا نظام خیلی خدمت کرده به این استان اما ما می‌بینیم رشد و توسعه این استان نسبت به بعضی از استان‌ها عقب‌تر است ؛  24 درصد بیکاری ،  بالاترین رشد بیکاری در کشور را دارد. یک نمونه‌اش را شما می‌بینید. یک درصد زیادی از مراجعین ما جوان‌های بیکار است. ان هم فوق لیسانس ،  لیسانس ؛  نه جوان با تحصیلات کم.حجت الاسلام خرسند گفت :  جذب سرمایه ان اندازه‌ای نیست که باید باشد. پرداخت تسهیلات بانکی خب !  باید همانطور که بانک از مردم سپرده دریافت می‌کند به موازاتش باید تسهیلات هم پرداخت کند. این دو تا با هم نمی‌خواند. یکی از استان‌هایی هستیم که در این زمینه مشکل داریم. اینکه استان ما صنعتی نیست. کارخانجات تعطیل است. در همین شهر ما یک کارخانه داریم با سیصد و خرده‌ای کارگر. هم اکنون چند سال است که این کارخانه تعطیل است و این کارگرها با مشکلات بسیاری روبه رو هستند. هر روز به دفتر بنده ،  فرمانداری ،  نماینده ،  استان ،  این طرف ،  ان طرف می‌روند ؛  هرچند حالا اعلام کردند که سرمایه‌گذاری حاضر شده انجا را در اختیار بگیرد تا ببینیم چه می‌شود.وی افزود :  کارهای بزرگتری هم در این استان هست. ان وقت ما بیاییم به جای حل این مشکلات بپردازیم به مسایل حاشیه‌ای ،  به مسایل سطحی که مدیریت این استان بیاید دخالت کند در فلان شهرستان و به بهانه‌های جزیی بگوید که فلان مسئول به هر قیمتی باید برود ? امام جمعه کازرون ادامه داد :  اینکه شعار ساده زیستی بدهیم ،  اما برخی مواقع در عمل خلافش را انجام بدهیم ،  یعنی چه ?  عرض کردم نمی‌خواهم وارد جزییات بشوم. مواردی که می‌گویم ،  دلایلی و شواهدی برایش دارم. خب هم اکنون کار به جایی رسیده که اقایان نصیحت هم گوش نمی‌دهند. خب !  کار می‌رسد به نماز جمعه تهران. چرا باید این گونه شود که مشکل استان فارس از نماز جمعه تهران ان هم توسط یک فقیه عالی قدر مثل ایت الله جنتی  [ بیان شود ]  ?  ما هم راضی نیستیم. دوستان بیایند تجدید نظر کنند در این روش‌ها. یک مقدار نصیحت پذیر بشوند. لجبازی نکنند. این مسئولیت‌ها گذراست ،  مردم ضرر می‌کنند. خود شما هم ضرر می‌کنید.وی همچنین گفت :  البته این را هم عرض کنیم ،  قبلا هم عرض کردیم. ما حمایت از دولت را و شخص رییس جمهور را همچنانی که مقام معظم رهبری حمایت می‌کند ،  ان را تکلیف و وظیفه خودمان می‌دانیم.  [ تکبیر ]  اما این تذکرات را هم در راستای تقویت دولت و مدیریت استان می‌دانیم و می‌گوییم به جای این مسایل ،  بیایید مسایل کلان استان را حل بکنید.حجت الاسلام خرسند با تاکید بر اینکه مصوبات سفر مقام معظم رهبری ،  مصوبات سفر ریاست جمهوری خیلی‌هایش هنوز اجرایی نشده است ،  افزود :  مگر عمر این دولت چند سال دیگر است ?  اینها وعده‌هایی است که داده شده. تلاش کنید بی‌کاری کاهش پیدا کند. همین‌طور مصاحبه بدون اینکه ضمیر مرجعش را مشخص کند زمین خواری !  زمین خواری !  مدیران قبل از خودشان را ،  همه را فاسد جلوه بدهند. بیایید اگر مستنداتی دارید به دستگاه قضایی معرفی کنید. شما که نمی‌توانید هم خودتان اتهام بزنید ،  هم محاکمه بکنید ،  هم حکم صادر کنید. من دیدم مسئولین قضایی هم گلایه مند هستند.وی ادامه داد :  شما اگر کسی در دوران مدیریتش در این استان تخلف کرده ،  زمین خواری کرده ،  ویژه‌خواری کرده ،  ما هم می‌گوییم باید مبارزه کرد ،  اما از راه قانونی خودش ،  دستگاه قضایی باید این کار را بکند. مدیر اجرایی که نمی‌تواند با مدیر پیش از خودش اگر تخلفی کرده ،  برخورد بکند. این باعث می‌شود که برخی مدیران خدوم هم دلسرد بشوند ،  ثبات مدیریت وجود نداشته باشد. ان هم با این عزل و نصب‌های نابهنگام.نماینده ولی فقیه در شهرستان کازرون در پایان این بخش از سخنان خود گفت :  خب !  امیدواریم که خداوند همه ما را نصیحت پذیر بکند. من تقدیر و تشکر می‌کنم از این تذکر حضرت ایت الله جنتی و ان را از سر اخلاص و بصیرت ایشان می‌دانم و امیدوارم عزیزان مسئول هم چه در استان ،  چه در تهران به این تذکرات توجه بکنند و ریشه یابی بکنند ،  نه اینکه یک جمع زیادی از حزب الله را از دست بدهند و دلخور بکنند از خودشان. بنده هم قسم می‌خورم نه غرضی دارم نه مرضی دارم ،  وظیفه‌ام این است که تذکر بدهم. وظیفه امام جمعه است. والامر الیهم.گفتنی است ،  چندی است عملکرد احمدزاده استاندار فارس موجبات نارضایتی بسیاری از دلسوزان و مسئولین بومی و حتی کشوری را در پی داشته است.*تذکر :  انچه در بالا امد ،  عینا از فایل صوتی خطبه‌های نماز جمعه پیاده شده است.