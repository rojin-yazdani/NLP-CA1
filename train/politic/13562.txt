معاون اول رییس‌جمهوری با بیان اینکه بسیاری از مطالبی که در سایت‌ها و روزنامه‌ها علیه رییس‌جمهور مطرح می‌شود ،  غیر واقعی و ناحق است ،  تاکید کرد :  عده‌ای می‌خواهند دعوا درست کنند تا کارهای اجرایی کشور به درستی پیش نرود ولی دولت نیازمند محیطی ارام است. به گزارش خبرنگار اعزامی ایرنا ،  محمدرضا رحیمی روز شنبه در مراسم افتتاحیه 22 هزار واحد مسکونی در استان اصفهان با اشاره به اینکه احمدی نژاد در دولت نهم و دهم اقدامات بسزایی را انجام داده است ،  گفت :  احمدی نژاد در دولت نهم گرفتار مشکل مسکن بود که به راحتی توانست ان را حل کند و دست عده‌ای را که خون مردم را می‌مکیدند از مسکن کوتاه کرد.معاون اول رییس جمهور اقدام احمدی نژاد در خصوص مسکن را یک انفجار و تحول در کشور دانست و اظهار داشت :  عده‌ای از طریق مسکن جیب خود را پر می‌کردند و عده‌ای نیز فقیر می‌شدند ولی رییس جمهور یکبار برای همیشه این تابو را که دولتهای گذشته از ان عاجز بودند ،  شکست.رحیمی با یاداوری اینکه دولت زمین را به صورت رایگان در اختیار مردم قرار داد ،  گفت :  احمدی نژاد بخشی از امکانات دولت را به عنوان یارانه مسکن وام داد و دولت بخشی از این پول را تقبل کرد.وی افزود :  رییس جمهور بساط بساز و بفروشها را بست و باعث تحول در عمران و ابادانی کشور شد.رحیمی اظهار امیدواری کرد که تا دو سال دیگر جشن مسکن دار شدن تمامی مردم ایران را برگزار کنیم.رحیمی در ادامه با اشاره به اینکه عده‌ای اخیرا فضاهایی در برخی مطبوعات و سایت‌ها علیه رییس جمهور ولایی و معتقد ایجاد کرده‌اند اظهار داشت :  عده‌ای رییس جمهور را متهم کردند ولی این گفته‌ها با دانایی و دانشی که رییس جمهور در پی ان است همخوانی ندارد.وی در ادامه با بیان اینکه همین رای مردم اصفهان بود که در انتخابات نقش موثری داشت ،  گفت :  مردم استان شما فهمیدند که چه کسی را انتخاب کنند ،  کسی که قادر است طراحی بزرگی کند و مشکلات را حل کند.معاون اول رییس جمهور افزود :  رهبر معظم انقلاب هم اقای رییس‌جمهور را فردی شجاع و دانا می‌دانند ،  از همین‌رو نسبت‌هایی که به ایشان می‌دهند و او را متهم می‌کنند درست نیست.رحیمی با بیان اینکه بسیاری از مطالبی که در سایت‌ها و روزنامه‌ها علیه رییس‌جمهور گفته می‌شود ،  غیر واقعی و ناحق است ،  افزود :  عده‌ای می‌خواهند دعوا درست کنند تا کارهای اجرایی کشور به درستی پیش نرود ولی دولت نیازمند محیطی ارام است.وی اضافه کرد :  ما باید کشورمان را به سمتی ببریم که از جهت اقتصادی هم‌ردیف دیگر کشورهای توسعه یافته قرار گیرد.** برخی زمین‌خواران و رانت‌خواران فریاد 'ای دزد ، ‌ای دزد' سر می‌دهندمعاون اول رییس‌جمهوری اظهار داشت :  مشکل دیگر ما با گروه زمین‌خواران و رانت‌خواران است. انان هر روز صدایشان بلند است و فریاد '‌ای دزد ، ‌ای دزد' سر می‌دهند ولی به حدی قوی هستند که نمی‌توانیم انان را مستند تحویل مردم دهیم تا دمار از روزگارشان دراورند.وی در ادامه به تحولات منطقه اشاره کرد و گفت :  امام خمینی ( ره )  موجب یکه‌تازی و برجستگی انقلاب اسلامی ایران شد و ما امروز شاهد هستیم انقلاب به سرعت و با سلامت راه خود را طی می‌کند.معاون اول رییس جمهور تاکید کرد :  امروز جمهوری اسلامی ایران به عنوان کشوری مقتدر در خاورمیانه نیز عرض اندام می‌کند.وی به تحولات یمن ،  بحرین و لیبی اشاره کرد و گفت :  در این کشورها جماعتی به پا خاسته‌اند و می‌خواهند ریشه تشیع را بزنند. هیچکدام از اینها یک سردمدار ،  رهبر و یا یک معلم ندارند.رحیمی گفت :  امروز وضعیت به جایی رسیده که کشورهای کوچک با جمعیت کمتر از یک میلیون به بحرین لشگر کشی می‌کنند تا خاندانی را از سقوط نجات دهند.وی ضمن ابلاغ سلام گرم رییس‌جمهوری به مردم استان اصفهان ،  اظهار داشت :  در همه اعصار از ابتدا تا امروز انسان‌ها نقش اساسی در تحولات و تغییرات داشته‌اند و در هر کجا که حرکتی از علم و دانش وجود نداشته ،  انسان‌ها در انجا دچار رکود و ایستایی شده‌اند.رحیمی با بیان اینکه در استان اصفهان شخصیت‌های بزرگی در طول تاریخ وجود داشته‌اند ،  افزود :  این شخصیت‌ها در زمینه علم ،  فناوری و فرهنگ و هنر اقدامات شایسته‌ای را انجام داده‌اند و این استان را از هر حیث ممتاز کرده‌اند.