دکتر علی عباسپور تهرانی فرد  ،  رئیس کمیسیون اموزش و تحقیقات مجلس شورای اسلامی در گفتگو با اعتدال ،  با اشاره به موج خبری ایجاد شده در پی مصوبه اخیر مجلس گفت :  اینکه در رسانه‌ها و جامعه  ،  این طرح را به عنوان طرحی برای حقوق مادام العمر مطرح می‌کنند  ،  از شگرد‌های دولت است و که به هر ریسمانی برای تضعیف قوای دیگر چنگ می‌زند.وی در ادامه ضمن بیان اینکه از مخالفین این طرح بوده است و طرحی برای اصلاح این مصوبه در دست بررسی است ،  اضافه کرد :  در طرح فعلی نیز مساله‌ای به نام حقوق مادام العمر نیست  ،  بحث این است که اگر نماینده‌ای کارمند دولت نباشد وقتی از مجلس بیرون می‌رود حقوقی دریافت نمی‌کند. این مصوبه عملا عنوان میکند که اگر نماینده‌ای در یک رتبه پایین کارمند دولت بوده است و نماینده می‌شود چون در حد وزیر ارتقا شغلی پیدا می‌کند  ،  اگر از مجلس خارج شود  ،  در همان رتبه بالا می‌ماند و البته  :  البته این طرح برای وزرا هم صدق می‌کند.عضو فراکسیون اصولگرایان مجلس شورای اسلامی تصریح کرد :  خبرسازی اولیه درباره این طرح در رسانه‌های حامی دولت شکل گرفت و این بحث را اقایان در قوه مجریه و رسانه‌های طرف دار دولت که مخالف مجلس هستند را دامن زدند تا مجلس را در افکار عمومی تضعیف کنند.عضو شورای عالی انقلاب فرهنگی افزود :  متاسفانه علیرغم اینکه برخی از امضا کنندگان این طرح از فراکسیون حامیان دولت هستند  ،  رسانه‌های حامی دولت با شگردهای خاص خود خبرسازی کرده و مضمون طرح را به شکلی نادرست به اذهان عمومی معرفی کردند.وی در خاتمه تاکید کرد :  بنده جز مخالفین این طرح بوده‌ام و معتقدم که باید ملغی شود.