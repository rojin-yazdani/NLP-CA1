عماد افروغ استاد جامعه شناسی با بیان اینکه اگر بعثت نبود ،  ائمه نبود و ندای وحی به گوش مردم نمی‌رسید ،  تصریح کرد :  اگر بخواهیم ویژگی اخلاقی و الگوی رفتاری را از پیامبر خاتم درس و عبرت بگیریم ،  باید به این ایه قران توجه کنیم که خطاب به پیامبر  ( ص )  می‌فرماید و ما ارسلناک الا رحمته للعالمین و با توجه به این ایه باید تصویری از پیامبر اسلام ارائه دهیم که نشان دهنده عطوفت و رحمت باشد.دکتر عماد افروغ در گفت‌وگو با پایگاه بین‌المللی همکاری‌های خبری شیعه اظهار کرد :  گرچه جوامع اسلامی و حرکت‌ها و جنب و جوش‌های صورت گرفته در ان اسلامی‌اند ،  اما دولت‌های انها لزوما اسلامی نبوده و شاهدیم که شکافی بین بسیاری از دولت‌های جوامع اسلامی و جهان‌بینی ،  ارزش‌ها و الگوهای رفتاری مردم این جوامع وجود دارد ؛  اما با فرض اینکه رابطه یک به یک و نزدیکی بین دولت‌ها و مردم این جوامع وجود داشته باشد ،  در ایامی مانند بعثت رسالت سنگینی بر عهده داشته و باید از این ظرفیت‌ها استفاده کنیم.این استاد جامعه شناسی با اشاره به بهره گیری از دیگر مشترکات دینی بین اهل تسنن و تشیع مانند جهاد ،  نماز ،  زکات و …  در راستای تحقق وحدت و تقریب مذاهب ،  بیان کرد :  در جهان امروز که شاهدیم بخشی از غرب که با جهانی سازی سرمایه داری پیوند خورده است و تلاش می‌کند که سنگری دینی را برای خود فراهم کرده و پشت مسیحیت پنهان شود ،  در واقع هیچ نسبتی با مسیحیت ندارد و برای انکه بتوانیم این سنگر را از انها بگیریم باید به مشترکات بین ادیان ابراهیمی توجه کنیم که بهترین امر مشترک در این بین ،  توحید است اما متاسفانه امروزه شاهدیم که نه جوامع اسلامی دارای دولت‌های اسلامی بوده و نه برخی دولت‌هایی که وجهه اسلامی دارند چندان دغدغه چنین مسایلی را از خود بروز می‌دهند و انقدر غرق در سیاست زدگی ،  اقتصاد زدگی و مسایلی برای حفظ قدرت شده‌اند که رسالت جهانی خود که همان گفت وگوی ادیان و وحدت و تقریب است را فراموش می‌کنند. وی افزود :  در واقع همان غربی‌هایی که دعوای سرمایه داری با جهان غیر سرمایه داری دارند می‌خواهند وانمود کنند که این دعوا بر سر مسایل دینی است اما در واقع دعوا بین اومانیسم و انسان منهای خدا با انسان متصل به خداست ،  نه در سطح عامه مردم بلکه این دعوا در سطح حاکمان برخی کشورهای غربی وجود دارد.افروغ با اشاره به اینکه اگر همه دولت‌های جوامع اسلامی ،  اسلامی بودند حال و روز انها اینگونه نبود ،  تصریح کرد :  باید به این موضوع فکر کرد که در این راستا بیشتر به نهادهای مدنی و دینی توجه کنیم یا باید دولت‌هایی را که چنین دغدغه‌هایی را دارند ،  تقویت کنیم و در واقع برای بهره گیری از ظرفیت‌های موجود در دین اسلام باید دید که چه تصویری از اسلام در این جوامع وجود دارد تا بتوان ان را در بین جوانان جاری و ساری کرد. ایا اسلام دین نشاط ،  اخلاق ،  شادی ،  معنویت ،  ازادی و …  است یا دینی مخالف ازادی ?  باید به این سوال پاسخ داد که خداوند متعال و خدای اسلام ،  رئوف ،  بخشنده و مهربان است یا منتقم وخود خواه ?  چرا که این مسایل برای جوانان اهمیت دارد و این مهم است که چه تصویری در ذهن انان از اسلام و دین به وجود بیاید. وی درباره چگونگی پیوند دین و سیاست با انتقاد از برخی رفتارها و هشدار نسبت به اینکه وقتی دین با سیاست پیوند می‌خورد باید مراقب چگونگی عملکردمان باشیم ،  اظهار کرد :  زمانی مردم می‌خواهند با گرایش به دین ،  حکومتشان دینی شود و حقوق خود را از طریق حکومت دینی دریافت کنند اما وقتی سیاست غلبه کند و همه کار انجام دهد جز اینکه نگرش لطیف و بخشنده داشته باشد ،  حالت دیگری در جامعه به وجود می‌اید و به جای انکه دولت و حکومت دینی شود ،  فرهنگ و دین ،  سیاسی می‌شود و در ادامه به حکومت و حکمران تقلیل پیدا می‌کند و دین ،  ابزاری در دست حکومت و حکمرانان می‌شود.این استاد دانشگاه هشدار داد که برای ایجاد تصویری مناسب از حکومت دینی در بین احاد مردم نباید در یک جامعه دینی از مردم تنها انتظار اطاعت و انجام تکلیف را داشت بلکه باید حق انها داده شود.وی با بیان اینکه وضعیت جامعه از نظر نشاط دینی مناسب نیست تصریح کرد :  این موضوع را به عدم مراقبت مسوولان و دولت به عهدی است که می‌بندند تا در راستای خدا عمل کنند اما به وعده خود جامه عمل نمی‌پوشانند ؛  در هر یک از جوامع اسلامی ،  اگر حکمرانی دروغ بگوید و فساد کند بر روی مردم اثر گذاشته و مردم ان را به پای دین می‌نویسند اما باید این مساله را در جامعه اسلامی جا انداخت که بین دین و حاکمان دینی تفاوت قائل شوند و در واقع دین خدا را با هیچ حاکمی گره نزنند چرا که الزاما رابطه یک به یک بین دین و دینداری با حاکمان دینی وجود ندارد و در صورت عدم نهادینه شدن این مساله شاهد خواهیم بود که اشتباهات و خطاهای حاکمان و حکمرانان در کشورهای اسلامی به پای دین نوشته و این مساله باعث تخریب دین‌داری و دین می‌شود.