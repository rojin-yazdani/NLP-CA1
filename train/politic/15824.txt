عضو کمیسیون اجتماعی مجلس با انتقاد از سیاست‌گذاری‌های رسانه ملی ،  گفت :  ترویج اسامی بیگانه و بی ارتباط با فرهنگ اسلامی و ایرانی در صدا و سیما تبدیل به یکی از افت‌های این رسانه شده است.مجتبی رحماندوست ،  با بیان اینکه ترویج اسامی بیگانه با فرهنگ بومی اسلامی و ایرانی جامعه به هیج وجه قابل توجیه نیست ،  توضیح داد :  متاسفانه سیاست‌گذران صدا وسیما نسبت به رخنه کردن فرهنگ بیگانه در برنامه‌های این رسانه هیج دغدغه و نگرانی ندارند.نماینده مردم تهران ،  ری ،  شمیرانات و اسلامشهر در مجلس شورای اسلامی ،  افزود :  متاسفانه برخی از برنامه‌های که در صدا یا سیما پخش می‌شود درصدد ترویج اسامی نامانوس و بیگانه با فرهنگ اسلامی و ایرانی هستند.این نماینده مجلس نهم ،  ادامه داد :  برای مثال در برنامه شب بخیر کوچولو که در تاریخ 9 اذر از رادیو سراسری پخش می‌شد اسامی بیگانه‌ای همچون ارتین و اراد به کار می‌رفت که هیچ نسبتی با فرهنگ جامعه اسلامی ایران ندارند.وی با بیان اینکه ترویج این گونه اسامی بیگانه با فرهنگ اسلامی و ایرانی در صدا و سیما قابل قبول نیست ،  تاکید کرد :  سیاستگذاران صدا وسیما باید از خواب غفلت بیدار شوند چرا که برخی عوامل بیگانه با فرهنگ جامعه اسلامی در این رسانه مشغول فعالیت هستند.عضو کمیسیون اجتماعی مجلس شورای اسلامی ،  تصریح کرد :  البته همه برنامه‌های این رسانه دچار این غفلت نیستد ،  برای مثال برنامه قصه شب رادیو سراسری که زندگینامه شهید شهریاری را پخش کرد ،  اثر ارزنده و درخور ستایشی بود