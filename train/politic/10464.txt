سخنگوی فراکسیون محیط زیست مجلس ضمن درخواست از دولت برای تشکیل ستاد بحران الودگی هوا ،  گفت :  مصرف سوخت در کشور روزانه بالغ بر 800 میلیون لیتر است.به گزارش خانه ملت ،  موید حسینی صدر در جمع خبرنگاران ،  در مورد جلسه امروز صبح فراکسیون محیط زیست ،  افزود :  جلسه امروز با حضور رئیس شرکت پخش و پالایش و معادن ،  قائم مقام محیط زیست ،  رئیس کنترل هوای تهران و نماینده‌ای از سوی وزارت بهداشت برگزار شد که در ان عوامل الودگی هوا مورد بحث قرار گرفت.نماینده مردم خوی در مجلس شورای اسلامی ادامه داد :  طی بررسی‌های انجام شده میزان مصرف سوخت در کشور چیزی حدود 800 میلیون لیترمشخص شد که از این میزان ،  60 میلیون لیتر بنزین ،  110 میلیون لیتر گازوئیل ،  75 میلیون لیتر نفت کوره و 600 میلیون لیتر گاز ،  ارقام مصرف سوخت در کشور است.این نماینده مردم در مجلس نهم افزود :  متاسفانه 450 میلیون مترمکعب گاز ،  فقط در بخش خانگی مصرف می‌شود و نزدیک به یک میلیارد لیتر در روز مصرف سوخت کشور است که همین مهم باعث افزایش الودگی هوا شده است.وی با تاکید بر اینکه طی چند سال اخیر 9 هزار نفر به جهت الودگی هوای تهران بستری شده‌اند ،  گفت :  هر ماموریت اورژانس روزی 80 هزار تومان هزینه دارد که با احتساب این هزینه‌ها چیزی حدود 15 الی 16 میلیارد دلار کشورمان از بابت الودگی هوا اسیب می‌بیند.حسینی صدر اظهار داشت :  در کیفیت روغن‌ها غفلت شده است و از زمانی که تولید روغن به بخش خصوصی واگذار شده این سهم افزایش یافته است.عضو فراکسیون محیط زیست با بیان این که قرار است نوبت بعدازظهر امروز سه شنبه فراکسیون محیط زیست در سازمان محیط زیست تشکیل جلسه دهد ،  گفت :  این فراکسیون در صدد است تا با ایجاد طرح دو فوریتی منابعی را برای سال بعد پیش بینی کند تا از الودگی هوا در سالهای بعد جلوگیری شود.وی در پایان از دولت خواست تا با تشکیل ستاد بحران الودگی هوا ،  این وضعیت را مهار کند.