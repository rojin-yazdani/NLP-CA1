یک هفته نامه المانی با اشاره به وضعیت اسف بار حقوق بشر در بحرین از جمله محاکمه علی حسن کودک 11 ساله ،  از وی به عنوان جوانترین زندانی سیاسی تمام دورانها یاد کرد.به گزارش مهر با تشدید وضعیت غیرانسانی در بحرین مهر سکوت رسانه‌های غربی یکی پس از دیگری می‌شکند ،  چرا که برخورد وحشیانه عمال رژیم ال خلیفه با مخالفانش به حدی است که دیگر جای سکوت برای حامیان غربی این رژیم نیز نمی‌گذارد.هفته نامه المانی اشپیگل یکی از این رسانه هاست که همگام با دیگر رسانه‌های غربی به انتشار اخبار گزینشی و جریان سازی در راستای اهداف قدرتهای غربی می‌پردازد. این هفته نامه از اغاز تحرکات مخالفان در سوریه به پوشش اخبار ان پرداخته و تمامی تلاش خود را برای محق جلوه دادن این اعتراضات و لزوم حمایت غرب از شورشیان به کار گرفته است.با این حال رسانه‌هایی مانند اشپیگل کمترین توجه را به وقایع تکان دهنده در بحرین داشته اند. به طوری که این نشریه المانی از زمان سرکوب خشونت بار اعتراضات مردمی در بحرین تنها در موارد انگشت شماری به صورت کلی به این موضوع پرداخته و از انعکاس واقعیات این کشور خودداری کرده است.با این حال اقدامات غیرقابل دفاع رژیم بحرین موجب شده که این سکوت طولانی نیز شکسته شود. طی ماههای اخیر دهها سازمان غیردولتی در اروپا از جمله کمسیون حقوق بشر اسلامی به انحا مختلف در مورد وضعیت وخیم حقوق بشری بحرین تذکر داده‌اند و گزارشهای سازمان عفو بین الملل نیز بر لزوم توجه مجامع بین المللی به این مسئله تاکید داشته است.از این رو رسانه‌هایی مانند اشپیگل که داعیه انتشار حقایق را دارند ،  ناگزیر از پوشش وضعیت این کشور حوزه خلیج فارس شده اند. اما در کنار دهها مورد نقض حقوق بشر در بحرین موضوع دستگیری ،  بازداشت و محاکمه علی حسن کودک 11 ساله بحرینی بیش از دیگر مسائل مورد توجه اشپیگل قرار گرفته است. به نوشته این هفته نامه علی حسن جوانترین زندانی سیاسی تمام دورانها است که به اتهام اقدام علیه رژیم بحرین دستگیر و دادگاهی می‌شود. این کودک در اواسط ماه می‌توسط عمال ال خلیفه بازداشت شد. اتهامی که دستگاه قضایی بحرین به این کودک می‌زند شرکت در تجمعات غیرقانونی و حمله به پلیس است ،  اقدامی که به اعتقاد وکیل مدافع وی اساسا به دلیل شرایط سنی از علی حسن ساخته نیست. با این حال موردی که دادگاه به ان استناد می‌کند این اظهارات کودک مذکور است که گفته :  در بحرین مخالفان شیعه هر روز علیه پادشاهی سنی‌ها تظاهرات برگزار می‌کنند. اشپیگل با پرداختن به اظهارات این کودک نقبی نیز به وضعیت سیاسی بحرین و دیکتاتوری حاکم بر ان که از سوی غرب و به ویژه عامل انان در منطقه یعنی عربستان حمایت می‌شود ،  می‌زند.بر این اساس حمد بن عیسی ال خلیفه پادشاه بحرین تمامی سمتهای مهم کشوری و لشکری را بین خاندان و نزدیکان خود تقسیم کرده و هرگونه اعتراض و مخالفتی را با قدرت نظامی پاسخ می‌دهد. نتیجه این اقدامات نیز جنبش مردمی علیه این نظام دیکتاتوری است که همزمان با جنبشهای مردمی در دیگر کشورهای منطقه اغاز شده و همچنان ادامه دارد.علی حسن همزمان با تظاهرات ضد رژیم به همراه دوستانش در روستای محل سکونتشان بودند. نظامیان رژیم در راستای مجازات جمعی همه ساکنان علی حسن و دوستانش را تحت تعقیب قرار دادند و به انها اعلام کردند اگر متوقف نشوند به انها شلیک می‌کنند و دوستان وی فرار کردند اما علی حسن بازداشت شد.وی پس از بازداشت به دادستانی ویژه کودکان ارجاع شد ،  دادستانی برای وی حبس یک هفته‌ای صادر کرد که قرار بود دادگاه وی چهارم ژوئن برگزار شود که به یازدهم ژوئن موکول شد. مطابق قوانین بحرین کودکان زیر 15 سال مجازات نمی‌شوند اما علی حسن بیش از یک ماه است که در زندان به سر می‌برد و حکمی برای او صادر نشده است.