خانه کارگر کاندیدای مورد حمایت خود در انتخابات ریاست‌جمهوری را معرفی کرد.علیرضا محجوب درگفت‌وگو با ایسنا ،  حسین کمالی را به عنوان کاندیدای مورد نظر این تشکل در انتخابات ریاست جمهوری یازدهم مطرح و تاکید کرد که باید زمینه برای حضور جریانهای غیراصول‌گرا در انتخابات پیش‌رو فراهم شود.وی با بیان اینکه اهمیت انتخابات ریاست جمهوری در رقابت کاندیداها از جریانهای مختلف با یکدیگر است ،  گفت :  براین اساس باید فضای انتخابات برای انجام رقابتی کامل در کشور فراهم شود تا تمامی جریانات حاضر در کشور بتواند وارد عرصه رقابت انتخاباتی شوند.نماینده مردم تهران در مجلس با تاکید بر این که باید زمینه حضور تمامی جریانات در انتخابات ریاست جمهوری فراهم شود گفت :  وزارت کشور و شورای نگهبان باید برای حضور و دعوت همه جریان‌ها و گروه‌های سیاسی در انتخابات تلاش کنند.وی در عین حال تاکید کرد که جریانها و گروه‌های مختلف باید با انگیزه وارد میدان رقابت انتخاباتی شوند تا علاوه بر کسب نتیجه مورد نظر منافعی برای نظام در بر داشته باشد.