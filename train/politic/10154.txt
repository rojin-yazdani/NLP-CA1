امام جمعه مشهد با اشاره به اینکه سپاه فقط باید دنبال ولایت باشد و دنبال هیچ نخبه سیاسی و جریانهای سیاسی نباشد گفت : سندی مبنی بر منع دخالت سپاه در سیاست از سوی امام وجود ندارد .به گزارش خبرنگار مهر در مشهد ،  ایت الله علم الهدی ،  عصر شنبه در جمع پاسداران نواحی سه گانه مشهد مقدس و فرماندهان و مسئولان ستاد سپاه امام رضا ( ع )  که در پادگان شهید برونسی و در گرامیداشت روز پاسدار گردهم امده بودند ،  افزود :  با گذشت 30 سال از عمر با برکت انقلاب اسلامی این نکته مشخص شده است که بعضی از نخبگان سیاسی اهل معامله هستند .علم الهدی با بیان اینکه در حوادث اخیر کشور این مسئله کاملا نمایان شد ،  اضافه کرد :  در حوادث اخیر برخی از این نخبگان ژست اکادمیک گرفتند ،  برخی دیگر نق زدند و یا از جریانی حمایت کردند. در حالیکه تنها پاسداران ،  بسیجیان و حزب اللهی‌ها پای رهبری و حمایت از ولایت ایستادند .امام جمعه مشهد با تاکید بر اینکه ولایت ،  محبت امام زمان ( ع )  و دندانه وصل به مقام معصوم است ،  اظهار داشت :  از این رو حزب ،  گروه ،  جناح و جریان نباید مطرح باشد بلکه باید محور ولایت فقیه باشد .علم الهدی تصریح کرد :  نباید برای سپاه پاسداران و بسیجیان و دوستداران انقلاب چیزی جز اجرای اوامر رهبری و ولایت مهم باشد .وی با تاکید بر اینکه هم اکنون پاسداران در خط دفاع از رهبری قرار دارند ،  گفت :  باید قدر این موقعیت را دانست و پاسداران خود را با الگو از یاران امام حسین  ( ع )  در عرصه کربلا خود را تطبیق دهند تا عزت پاسداریشان محفوظ بماند .علم الهدی افزود :  هیچ سند وعبارتی یافت نمی‌شود که نشان دهد رهبر کبیر انقلاب گفته باشند سپاه در سیاست دخالت نکند زیرا سیاست ما عین دیانت ماست  .همچنین در این مراسم سردار سرتیپ دوم پاسدار غلامرضا احمدی ،  فرمانده سپاه امام رضا ( ع )  نیز گفت :  امام جمعه مشهد طی ایام اخیر در تریبون نماز جمعه ،  حمایت قاطع از ولایت ،  ولایت مداری و تقویت ان داشتند که خواسته به حق همه پاسداران و بسیجیان و دلسوزان انقلاب در استان بود .سردار احمدی با تقدیر از این مواضع خطیب جمعه مشهد یاداور شد :  مواضع دقیق و به جای ایشان در تقویت جریان ولایت مداری در خراسان رضوی باعث شد این استان از حواث از پیش تعیین شده دشمن در حوزه انتخابات ریاست جمهوری در کشور با کمترین خسارت از این واقعه تلخ عبور کند.