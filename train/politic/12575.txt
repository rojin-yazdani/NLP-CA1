وزیر صنایع و معادن در دولت اصلاحات گفت :  از امارهایی که اقای احمدی نژاد در برنامه تلویریونی خود اعلام کردند به شدت متعجب شدم چراکه این امارهایی که در بخش صنعت مطرح شد با واقعیت فاصله فراوانی دارد .اسحاق جهانگیری در گفت‌وگو با ایلنا ادامه داد :  پیش از این هم ایشان در خصوص تولید فولاد ،  الومینیوم ،  مس ،  سیمان و …  این امارها را اعلام کرده بودند که در نامه‌ای کاملا محترمانه و کارشناسی شده به ایشان توضیح داده بودم که این امارها اشتباه است و دلایل فنی و منطقی را نیز ذکر کرده بودم اما تکرار این امارها در برنامه تبلیغاتی تلویزیونی به این دلیل بوده است که احتمالا برای ایشان جا افتاده است که دولت در این بخش دستاورد مهمی داشته است چراکه در یک سال گذشته چند بار این امارها را اعلام کرده‌اند .وی افزود :  منتقدین دولت در حوزه اقتصاد ،  نقدهای مهمی مطرح کرده بودند که انتظار می‌رفت رئیس جمهور در برنامه تلویزیونی خود در خصوص این موارد توضیح دهد. نرخ تورم ،  کاهش سرمایه‌گذاری خارجی ،  افزایش بدهی معوق بانکی هزینه کرد درامد ارزی و  …  مهمترین موضوعاتی است که کارشناسان بارها در خصوص ان صحبت کرده‌اند و انتظار داشتند که از زبان رئیس جمهور علت عدم توفیق در این شاخص‌های مهم اقتصادی را بشنوند اما اقای احمدی نژاد بدون اشاره به این موارد ،  امارهای اشتباه از چند بخش صنعتی را ارائه کردند که برای کسانی که از این بخش اطلاع دارند بسیار نگران‌کننده است .وی با اشاره به اینکه اگر موفقیت دولت در این بخش‌هاست که بارها امارهای ان اعلام می‌شود ،  گفت :  حداقل باید امارهای واقعی به مردم گفته شود .جهانگیری خاطرنشان کرد :  سال گذشته که ایشان این امارها را برای فولاد ،  الومینیوم ،  مس ،  سیمان و …  اعلام کردند طی نامه‌ای از ایشان درخواست کردم که رسیدگی کنند که چرا امارهای نادرست به ایشان می‌دهند. وی ادامه داد :  وقتی نامه‌ای صادقانه ،  دلسوزانه ،  کارشناسی شده و با نهایت احترام برای ایشان نوشتم انتظار می‌رفت که ایشان دستوری صریح و علنی می‌دادند و می‌خواستند که موضوع پیگیری شود و علت مشخص شود بعد اگر نتیجه این بود که اشتبه شده است ،  دولت انقدر در برابر مردم صداقت و شجاعت می‌داشت و اعلام می‌کرد که اشتباه صورت گرفته است یا اصلا اگر به این نتیجه می‌رسیدند که اشتباه نشده ،  به طور رسمی توضیح می‌دادند .وی اظهار داشت :  اقای احمدی‌نژاد همان امارها را در برنامه تبلیغاتی خود اعلام کردند و فقط کلمه ظرفیت در کنار تولید اضافه شده بود که این امارها برای ظرفیت تولید هم غیر واقعی است .جهانگیری با اشاره به امارهایی که در خصوص فولاد ارائه شد ،  گفت :  در خصوص فولاد ایشان اعلام کرده‌اند که در طول 50 سال پیش از دولت نهم ،  ظرفیت تولید به 10 میلیون تن رسیده است اما در طول این چهارسال این میزان به 17 میلیون تن افزایش یافته است درحالی که چنین موضوعی به هیچ وجه صحت ندارد .وی ادامه داد :  اولا ظرفیت تولید برای فولاد طبق هیچ امار رسمی برای هیچ کشوری قابل گفتن نیست چراکه معنایی ندارد. طبق امارهای رسمی میزان تولید سالانه فولاد در هر کشور اعلام می‌شود نه ظرفیت سالانه. ثانیا برای اعلام ظرفیت تولید هم باید شاخص مشخصی برای ان تعریف کرد نه اینکه تولید فولاد و تبدیل ان به محصولات دیگر را که در چند مرحله انجام می‌شود را با هم جمع کرد و همه را به عنوان ظرفیت تولید فولاد اعلام کرد .وی افزود :  شاخص تولید فولاد ،  تولید فولاد خام است و فولاد خام چیزی است که بعد از مراحل ذوب به شمش تبدیل می‌شود حال اگر کسی ظرفیت تولید فولاد خام را با با ظرفیت محصول قبلی ان که به فولاد تبدیل شده ،  جمع کند و به عنوان ظرفیت تولید فولاد اعلام کند ،  نشان از بی‌اطلاعی او از این موضوع دارد .به گفته وی درحال حاضر ظرفیت تولید فولاد کشور بسیار کمتر از چیزی است که اقای احمدی‌نژاد اعلام کرده است .جهانگیری با اشاره به اهداف برنامه چهارم توسعه گفت :  بر اساس برنامه چهارم توسعه برای تولید 25 میلیون تن فولاد برنامه‌ریزی کرده بودیم. امروز دولت باید پاسخ دهد که چرا به هدف برنامه نرسیده است. سال گذشته میزان تولید فولاد در کشور کمتر از 10 میلیون تن بوده است. در طول چهارسال گذشته این بخش کمتر از 10 درصد رشد داشته است. نتیجه‌گیری رشد 70 درصدی توسط اقای احمدی‌نژاد اصلا منطقی نیست .وی خاطرنشان کرد :  این موضوع به راحتی قابل اثبات است. کارخانه‌های فولاد در کشور انگشت‌شمار هستند و میزان تولید انها دانه به دانه قابل بحث کردن است. این که فولاد خام در چند کارخانه تولید می‌شود و هرکدام چقدر توید می‌کنند براحتی قابل دسترسی است و مشخص است که تولید فولاد خام در کشور چه میزان است. وی گفت :  سال گذشته میزان تولید فولاد خام نزدیک به 10 میلیون تن بود اما اقایان میزان تولید فولاد خام را با محصولاتی که از همان فولاد تهیه می‌وشد را با هم جمع می‌کنند و به عنوان امار میزان تولید فولاد اعلام می‌کنند. مثلا در بندرعباس اهن اسفنجی تولید می‌شود که مواد اولیه فولاد خام است و طی مراحلی به فولاد تبدیل می‌شود. اقایان میزان تولید اهن اسفنجی را با فولاد خام جمع می‌کنند و به عنوان امار تولید فولاد اعلام می‌کنند .وزیر اسبق صنایع و معادن درباره امارهای ارائه شده در بخش الومینیوم گفت :  امارهای رئیس جمهور درخصوص الومینیوم هم به نحوی دیگر اشتباه است. در کشور دو کارخانه تولید الومینیوم داریم. یکی المهدی و دیگر الومینیوم سازی اراک است که میزان تولیدشان روشن است .وی ادامه داد :  تولید این دو کارخانه در مجموع در سال 83 یعنی سال پایانی فعالیت دولت هشتم 218 هزار تن بوده است. در سال 85 این دو کارخانه 205 هزار تن تولید کرده اند. در سال 86 هم 205 هزار تن تولید الومینیوم کشور بوده است و در سال 87 به 220 هزار تن رسیده است. اقای احمدی نژاد امار تولید الومینیوم را 420 هزار تن اعلام کرده‌اند .وی افزود :  کارخانه‌ای در بندرعباس در دست احداث است که این کارخانه شاید تا سه سال اینده به بهره‌برداری برسد. اگر این کارخانه به بهره‌برداری برسد شاید میزان تولیدش به 200 هزار تن برسد عمده کار این کارخانه‌ها هم در دولت گذشته انجام شده است. اقای رئیس جمهور این را با 220هزار تن سال گذشته جمع کرده‌اند و به عنوان ظرفیت تولید الومینیوم اعلام کرده‌اند .اسحاق جهانگیری امارهای احمدی‌نژاد در زمینه تولید مس را به طور مشروط درست ارزیابی کرد و گفت :  ایشان همانطور که برای الومینیوم و فولاد از کلمه ظرفیت تولید استفاده کرد برای مس هم باید از ظرفیت تولید سخن می‌گفتند. ایشان گفتند تولید مس در سال 83 ،  170 هزار تن بوده است و در سال 87 ،  260 هزار تن. ایشان باید امار ظرفیت مس را هم اعلام می‌کردند تا مشخص شود که دولت نهم هیچ قدمی برای افزایش ظرفیت تولید مس برنداشته است .وی ادامه داد :  طرح‌های که در پایان سال 83 برای مس اجرا شد و به بهره‌برداری رسید ،  ظرفیت تولید مس در کشور را به 280 هزار تن رساند که امروز تولید 260 هزار تنی محقق شده است درحالی که در این چهار سال یک کیلو هم به ظرفیت تولید مس اضافه نشد و هیچ طرح جدیدی برای تولید مس پایه‌ریزی نشده است درحالی که قیمت جهانی مس به 8هزار دلار رسید و امکان بسیار خوبی برای افزایش ظرفیت مس بوجود امد .وزیر صنایع در دولت اصلاحات همچنین درباره تولید سیمان و امارهای رئیس دولت نهم ،  گفت :  افزایش ظرفیت تولید و احداث کارخانه‌های تولید سیمان از محل حساب ذخیره ارزی از مهمترین دستاوردهای دولت گذشته بود .وی افزود :  احداث 40 کارخانه برای تولید 40 میلیون تن سیمان در دولت گذشته بررسی شد و در سال 81 عملیات اجرایی ان اغاز شد. بهره‌برداری از این کارخانه‌ها از سال 84 اغاز شد و یکی یکی این کارخانه‌ها به تولید مشغول شدند به گونه‌ای که تعدادی از ان‌ها در همان سال 84 و در حالی که فقط دو ،  سه ماه از فعالیت دولت نهم گذشته بود به بهره‌برداری رسیدند .وی ادامه داد :  بهره‌برداری از این کارخانه‌ها موجب پیشرفت تولید سیمان شد و در این چهار سال کار جدیدی در این بخش صورت نگرفت. در نامه‌ای که به اقای احمدی‌نژاد نوشته بودم هم ذکر کردم که در دولت اقای هاشمی رفسنجانی یک میلیارد دلار فاینانس برای سیمان در نظر گرفته شد ،  در دولت اقای خاتمی مصوبه استفاده از حساب ذخیره ارزی برای سیمان اخذ شد و احداث کارخانه‌ها انجام شد. از اقای احمدی نژاد در این نامه پرسیدم که دولت نهم به غیراز خروج سیمان ازسبد حمایتی ،  چه اقدامی برای سیمان انجام داده است ? جهانگیری خاطرنشان کرد :  این سیاست‌های دولت گذشته در خصوص نحوه استفاده از سیمان از صندوق ذخیره ارزی بود که موجب افزایش تولید سیمان شد پس دولت اگر می‌خواهد از اقدامات مثبتش صحبت کند ،  نباید از سیمان ،  فولاد ،  مس و الومینیوم سخن بگوید .وی تاکید کرد :  احتمالا دولت دستاوردهایی هم داشته است که باید از انها برای تبلیغات استفاده کند و از نقاط مثبت دولت بگوید نه این موارد که امارهای مستند نشان از بی برنامگی و عدم توفیق دولت نهم ،  دارد.