نایب رییس کمیسیون اجتماعی مجلس شورای اسلامی گفت :  در مبارزه با پول‌های کثیف باید ابتدا کار اطلاعاتی انجام داد و شناخت کامل پیدا کرد و براساس ساز و کارهای قانونی پیش رفت که در این راستا هیچ محدودیتی هم برای مبارزه وجود ندارد.فرج الله عارفی در گفت‌وگو با خبرنگار خبرگزاری دانشجویان ایران ( ایسنا )  منطقه کویر ،  اظهار کرد :  تردیدی در وجود پول‌های کثیف نیست ،  پول‌هایی که از مجاری غیرقانونی ،  فعالیت‌های اقتصادی زیرزمینی و قاچاق مواد مخدر ،  سوخت و کالا حاصل و وارد جامعه می‌شود.وی با بیان اینکه شناسایی این پول‌ها مهم است ،  افزود :  مراکز یا مبادی‌ای که امکان ورود پول‌های کثیف را فراهم می‌کند ،  باید شناسایی شده و مسوولان و دستگاه‌های مختلف در این زمینه کار را انجام داده و مبادی را شناسایی و به ان ضربه بزنند.نماینده جیرفت و عنبراباد در مجلس شورای اسلامی تصریح کرد :  باید به عنوان مثال ورود کالا از دریا شناسایی و در همان جا برخورد شده و کاروان‌ها و تشکیلات انها تا مغازه‌ها دنبال و در مرکز عرضه دنبال شود.وی بیان کرد :  شناخت شبکه می‌تواند ضربه مهلکی به قاچاق وارد و کمک فوق العاده‌ای به اقتصاد کشور کند و در مبارزه با مواد مخدر و قاچاق سوخت نیز باید به همین طریق برخورد شود.