اندریاس ایگناتیو سفیر قبرس  ( رئیس دوره‌ای اتحادیه اروپا )  در ایران با حضور در مرکز پژوهشهای مجلس شورای اسلامی با دکتر کاظم جلالی دیدار و گفتگو کرد.به گزارش روابط عمومی مرکز پژوهش‌های مجلس شورای اسلامی ،  دکتر کاظم جلالی رئیس گروه روابط پارلمانی جمهوری اسلامی ایران و پارلمان اروپا ،  در این دیدار گفت :  مرکز پژوهش‌های مجلس شورای اسلامی برای انتقال تجربیات این مرکز به قبرس امادگی لازم را دارد.کاظم جلالی در دیدار با اندریاس ایگناتیو سفیر قبرس در ایران ،  درباره نحوه عملکرد مرکز پژوهش‌های مجلس شورای اسلامی گفت :  14 سال پیش نیاز به این مرکز در مجلس شورای اسلامی احساس شد و این مرکز شکل گرفت  ؛  مرکز پژوهشها با توجه به نیاز مجلس به کارهای پژوهشی و کارشناسی برای تدوین قوانین و کارهای مربوط به ان  ،  تحقیقات مورد نیاز نمایندگان مجلس را در اختیار انها قرار می‌دهد.وی در ادامه مرکز پژوهش‌های مجلس را به عنوان بازوی مشورتی نمایندگان مجلس شورای اسلامی ایران معرفی کرد و افزود :  در این مرکز موضوعات سیاسی  ،  حقوقی ،  اقتصادی و مسائل زیربنایی انجام می‌شود.عضو اصلی کمیته حقوق بشر مجالس اسلامی به نمایندگی از اسیا و اقیانوسیه ،  با بیان اینکه مرکز پژوهش‌های مجلس برای انتقال تجربیات این مرکز به قبرس امادگی لازم را دارد ،  تصریح کرد :  ایران امادگی دارد تا هیئتی را برای گفت و گو و مذاکره با قبرس به این کشور اعزام کند و یا پذیرای هیئتی از ان کشور باشد.رئیس مرکز پژوهش‌های مجلس شورای اسلامی با ابراز خرسندی از ریاست قبرس بر اتحادیه اروپا تاکید کرد :  ایران و پارلمان اروپا نیازمند گفتگو و تبادل نظر بین دو طرف هستند.نماینده مردم شاهرود و میامی در مجلس شورای اسلامی تاکید کرد :  مجلس شورای اسلامی همواره امادگی خود را برای گفتگو و میزبانی گروه روابط پارلمان اروپا اعلام کرده است.اندریاس ایگناتیو سفیر قبرس در جمهوری اسلامی هم در این دیدار با ابراز خرسندی از دیدار با رئیس مرکز پژوهش‌های مجلس ایران و بازدید از این مرکز  ،  گفت :  قبرس در حال حاضر با قبول ریاست دوره‌ای اتحادیه اروپا مشتاقانه به دنبال گسترش همکاری‌ها با مجلس شورای اسلامی ایران است تا با همکاری‌های بیشتر زمینه بازدید هیئت‌های پارلمانی دو طرف فراهم شود.سفیر قبرس در ایران با ابراز امیدواری نسبت به دیدار هیات پارلمانی اتحادیه اروپا از ایران ،  افزود :  باید درک متقابل بین پارلمان‌های دو طرف ایران و اتحادیه اروپا افزایش یابد و امیدواریم در زمان ریاست قبرس بر اتحادیه اروپا این اتفاق حاصل شود.وی در ادامه با اشاره به اینکه در کشور قبرس نهادی مانند مرکز پژوهش‌ها نیست  ،  امادگی خود را برای انتقال تجارب پژوهشی مجلس ایران به پارلمان قبرس اعلام نمود.سفیر قبرس در تهران در خاتمه ضمن تاکید بر اهمیت روابط با جمهوری اسلامی ایران ابراز امیدواری کرد تا بتواند در ارتقای روابط قبرس و اتحادیه اروپا با جمهوری اسلامی ایران اقدامات موثری انجام دهد.