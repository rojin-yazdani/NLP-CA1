احمدی نژاد نقشه راهی را برای خود در حوزه فعالیت‌های سیاسی تعریف نکرده است.عبدالرضا داوری فعال سیاسی در گفتگو با خبرگزاری اریا در خصوص فعالیت احمدی نژاد برای انتخابات مجلس دهم ،  اظهار داشت :  اقای احمدی نژاد هیچگونه فعالیت سیاسی در عرصه عمومی ندارد چرا که با تجربه 8 ساله ریاست جمهوری به این نتیجه رسیده که باید ساختارهای علمی و فرهنگی کشور و همچنین حوزه منابع اسلامی جمهوری اسلامی مورد توجه قرار گیرد و تقویت شود.وی در ادامه گفت :  اقای احمدی نژاد نقشه راهی را برای خود در حوزه فعالیت‌های سیاسی تعریف نکرده و این در حالی است که نه شخص اقای احمدی نژاد و نه همراهان فکری ایشان در برهه‌های زمانی در قالب تشکل یا ارائه لیست انتخاباتی در عرصه‌های سیاسی حضور نخواهند داشت.این فعال سیاسی بیان داشت :  اقای احمدی نژاد با متمرکز شدن بر برنامه‌های علمی و فرهنگی و همچنین فعالیت‌های علمی که با تاسیس دانشگاه ایرانیان در مسیر توسعه علمی و فرهنگی ایران است به طور حتم در انتخابات مجلس دهم حضور نخواهد داشت.داوری خاطرنشان کرد :  اقای احمدی نژاد هیچگونه فعالیت سیاسی در انتخابات مجلس دهم نداشته و لذا از هیچ شخص یا گروه خاصی در انتخابات مجلس دهم حمایت نخواهد کرد.