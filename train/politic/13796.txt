رییس کمیسیون امنیت ملی و سیاست خارجی مجلس شورای اسلامی با تاکید بر اینکه فعالیت‌های هسته‌ای کشور همانند گذشته ادامه دارد ،  گفت :  غنی سازی در حد 20 درصد همچنان استمرار دارد.ˈعلا الدین بروجردی ˈ در گفت وگو با ایرنا ،  خاطرنشان کرد :  با توجه به اینکه کارگروه‌ها در هفته جاری بر اساس توافق صورت گرفته با 1 + 5 در ژنو فعالیت خود را اغاز می‌کنند ،  باید منتظر نظر انها باشیم.وی ادامه داد :  جمهوری اسلامی ایران در اجلاس 1 + 5 خواستار به رسمیت شناخته شدن حقوق هسته‌ای ایران و لغو تحریم‌ها شد که باید منتظر بود تا نتیجه این مذاکرات مشخص شود.دور جدید مذاکرات ایران و گروه 1 + 5 روزهای 23 و 24 مهرماه در شهر ژنو سوئیس برگزار شد و دو طرف توافق کردند پیش از مذاکرات بعدی خود در روزهای 16 و17 ابان ماه کمیته‌های کارشناسی در زمینه‌های هسته‌ای ،  علمی و تحریم با یکدیگر دیدار کنند و نتیجه مذاکرات خود را به مقامات عالی ارائه دهند.این مذاکرات کارشناسی قرار است در روزهای هفتم و هشتم ابان ماه در شهر وین برگزار شود.