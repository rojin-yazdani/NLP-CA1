عضو کمیسیون امنیت ملی و سیاست خارجی مجلس با بیان اینکه تفکر قالب بر اصولگرایان جذب حداکثری است  ،  گفت  :  اغاز فروپاشی و زوال یک جریان حاکمیت تفکر غربالگرایانه است.به گزارش مهر ،  حشمت‌الله فلاحت پیشه در خصوص اظهارات برخی چهره‌های اصولگرا مبنی بر لزوم غربالگری اصولگرایان و خالص شدن این جریان گفت :  نگاه حاکم بر اصولگرایان نگاه توام با جاذبه است نه دافعه در صورتی غربالگری نگاه مبتنی بر دافعه در اصولگرایان است.وی افزود  :  اتفاقا اغاز فروپاشی و زوال یک جریان حاکمیت تفکر غربالگرایانه است.این عضو فراکسیون اصولگرایان مجلس گفت :  معتقدم اصولگرایی مبتنی بر یک اعتقاد قلبی است و افراد براساس اعتقاداتشان اعلام می‌کنند که چه موضعی دارند.نماینده اسلام ابادغرب در مجلس گفت :  انان که نگاه غربالگرایانه دارند اصولگرایی را در مقابل فرع گرایی مطرح می‌کنند. در نظامات سیاسی بخش‌گرایی یعنی هر کسی بخشی را بگیرد و ان را اصل قرار دهد اما در اصولگرایی چون تعداد اصول کمتر از فروع است به این معنی است که چند اصل مشترک اساسی مطرح می‌شود و در قالب ان افراد بیشتری جا می‌گیرند.وی تصریح کرد :  وقتی اصول را گسترده بگیریم امکان اینکه افراد بیشتری جذب شوند وجود دارد اما وقتی فرع گرایی مطرح می‌شود انگاه حالت تفکر بخشی به خود می‌گیرد.این چهره سیاسی اصولگرا گفت :  معتقدم غربالگری نوعی فرع‌گرایی است که با اصولگرایی همخوان نیست بلکه تفکر قالب بر اصولگرایان این است که دنبال جذب حداکثری هستند.فلاحت پیشه یاداور شد :  اختلافات درون اصولگرایان اختلافات اصولی نیست که براساس ان غربالگری صورت گیرد  ،  این اختلافات ،  اختلافات مدیریتی است که در قالب نقد سازنده می‌توان انها را حل کرد.