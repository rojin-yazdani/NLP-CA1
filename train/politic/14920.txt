نایب رییس مجلس شورای اسلامی پیشنهاد داد تا جناح‌های سیاسی داخل نظام که چارچوب نظام را قبول دارند ،  تلاش کنند که رفتارهای خود را متعادل کرده و محوریت کار را از دست تندروها بگیرند و ان‌ها را به حاشیه برانند .به گزارش ایسنا ،  محمدرضا باهنر در جمع خبرنگاران در پاسخ به این سوال که راهکارهای دستیابی به وحدت در جامعه پس از انتخابات چیست ،  گفت :  طبق گفته مقام معظم رهبری باید برای رسیدن به وحدت جاذبه حداکثری و دافعه حداقلی را مدنظر قرار دهیم .وی اضافه کرد :  نظام جمهوری اسلامی ،  قانون اساسی ،  وحدت و حفظ منافع ملی و مصالح کشور از شاخصه‌های وحدت کشور است و در همه برهه‌ها یکسری تفکرات تندرویانه وجود دارد که مقداری کار را مشکل می‌کند .باهنر در ادامه اظهار کرد :  جناح‌های سیاسی داخل نظام که چارچوب نظام را قبول دارند باید تلاش کنند که رفتارهای خود را متعادل کرده و محوریت کار را از دست تندروها بگیرند و ان‌ها را به حاشیه برانند .نایب رییس مجلس شورای اسلامی افزود :  البته تندروها هم عقاید و حرف‌هایی دارند که باید حرف خودشان را بزنند ؛  اما مدیریت صحنه نباید به دست تندروها باشد .وی با بیان این‌که صحنه سیاسی کشور در 30 سال گذشته زیر و بم‌های فراوانی را پشت سر گذاشته است ،  گفت :  همیشه با وحدت کلمه و محوریت نظام جمهوری اسلامی و ولایت فقیه توانستیم از این برهه‌ها عبور کنیم که امیدواریم این بار نیز چنین شود .باهنر همچنین در پاسخ به سوال دیگری در مورد طرحی که عنوان شده قرار است او به همراه چند نفر از چهره‌های شاخص اصولگرا ارائه کند نیز گفت :  ما مذاکرات زیادی در این زمینه داشته‌ایم ،  اما این‌که یک گروه یا مجموعه مورد نظر باشند که در انحصار یک عده بوده و بخواهیم با ان‌ها صحبت کنیم چنین چیزی نیست .باهنر اضافه کرد :  در حال حاضر تلاش‌های زیادی از سوی افراد مختلف و جایگاه‌های مختلف انجام می‌شود که امیدواریم با پیشرفت کار بخشی از برخوردهای غیرضروری کاسته شود و بیشتر به سمت جاذبه حداکثری حرکت کنیم .وی در پاسخ به این سوال که ایا با اقای موسوی و کروبی هم دیدار داشته‌اید ،  گفت :  ما مذاکره خاصی با این افراد نداشتیم ؛  اما سعی می‌کنیم پیشنهاداتی را داشته باشیم .نایب رییس مجلس شورای اسلامی افزود :  البته شرط اول این مساله ان است که این اقایان دست از تندروی‌ها و ساختارشکنی‌های خود بردارند .وی با بیان این‌که متاسفانه ظرف سه تا چهار ماه گذشته نه تنها تلاشی از سوی این اقایان ندیده‌ایم ،  بلکه بدتر شاهد برخی تندروی‌ها نیز بوده‌ایم ،  گفت :  همچنین انها در مقابل برخی ساختارشکنی‌ها سکوت کردند که نباید چنین کارهایی صورت می‌گرفت ؛  اما ما مذاکرات خود را با جریانات مختلف ادامه خواهیم داد .وی در پاسخ به سوال دیگری مبنی بر این‌که ایا تلاشی برای ازادی کسانی که بعد از انتخابات دستگیر شده‌اند ،  انجام داده است یا خیر ،  گفت :  در هر صورت مساله این است که یک دروغ بزرگ به نام تقلب در انتخابات مطرح شد و تعدادی هم در ان دمیدند و همچنین عده‌ای به صحن خیابان‌ها کشیده شدند و اغتشاشاتی به وجود امد .وی تاکید کرد :  باید به جرم کسانی که عامدانه و عامرانه این توطئه را طراحی کردند ،  رسیدگی شود و کسانی که در اغتشاشات شرکت کرده و هزینه‌هایی را به مردم ،  نظام و جریان‌های سیاسی تحمیل کرده‌اند ،  پاسخگوی این رفتار خود باشند .وی تاکید کرد که این موضوع را باید محدود به کسانی کنیم که عامدانه و عامرانه دنبال این طراحی بودند و ممکن است تعداد زیادی از مردم به دنبال هیجانات سیاسی ،  رفتارهایی را انجام داده باشند ؛  اما اکنون نادم و پشیمان باشند .باهنر همچنین تاکید کرد :  مجرمین حوادث اخیر باید محاکمه شوند ،  اما اینکه با رافت اسلامی با ان‌ها برخورد شود و یا در صورت ضرورت عفو برای این افراد مطرح شود ،  مسائل بعدی دیگر است .باهنر در پاسخ به سوالی مبنی بر علت جلسه‌ای که شب گذشته با تعدادی از اعضای اصولگرایان داشتند ،  گفت :  در این جلسه که با حضور اعضای شورای مرکزی فراکسیون اصولگرایان برگزار شد و بنده نیز در ان دعوت بودم ،  برخی اعضای شورای مرکزی برای جلب نظر موافقت با ریاست مجدد علی لاریجانی با فراکسیون بحث‌هایی را مطرح کردند .وی گفت :  به نظر بنده صلاح است و بهتر است که ایشان همچنان رییس فراکسیون باشند .باهنر این جلسه را از جمله لابی‌های صورت گرفته برای تعیین ترکیب هیات رییسه فراکسیون اصولگرایان و ریاست ان عنوان کرد و گفت :  ما در این جلسات بررسی می‌کنیم که چه کسانی شانس رای‌اوری بیشتری دارند .وی در پاسخ به این سوال که برخی عنوان می‌کنند جلسه شب گذشته شما موجب انشقاق در فراکسیون اصولگرایان می‌شود ،  اظهارداشت :  ما وظیفه‌ی خود می‌دانیم که به وحدت در میان فراکسیون اصولگرایان کمک کنیم تا کارها با وحدت پیش برود .وی همچنین درباره سخنان حسین فدایی مبنی بر این‌که بین لاریجانی و احمدی‌نژاد این توافق صورت گرفته که لاریجانی ریاست مجلس را بر عهده داشته باشد ،  گفت :  بنده دخالت قوا در کارهای یکدیگر را به صواب نمی‌دانم. دولت و مجلس و قوه قضائیه باید بپذیرند که نباید در کارهای یکدیگر دخالت کنند .وی همچنین در پاسخ به این سوال که در این دوره نمایندگان حامی دولت برای اصلاح اساسنامه فراکسیون در تلاش‌اند تا با اضافه کردن یک بند از ریاست همزمان مجلس و فراکسیون از سوی یک فرد جلوگیری کنند ،  گفت :  اعضای شورای مرکزی در جلسه فردا یا پس‌فردای خود در این زمینه تصمیم‌گیری خواهند کرد .وی با اشاره به این‌که سال گذشته نیز مجمع عمومی فراکسیون تصمیم گرفت که لاریجانی علاوه بر ریاست مجلس ،  ریاست فراکسیون را نیز بر عهده داشته باشد ،  اظهارداشت :  البته این پیشنهاد به ایشان تحمیل شد و اقای لاریجانی هم پذیرفت .وی ادامه داد :  البته در حال حاضر نیز چنین تقاضایی از اقای لاریجانی مطرح است و به نظر من صلاح است که او همچنان ریاست فراکسیون اصولگرایان را بر عهده داشته باشد .وی در پاسخ به سوال خبرنگار دیگری مبنی بر این‌که ایا خود شما برای نایب رییسی فراکسیون نامزد خواهید شد ،  گفت :  اگر دوستان بنده را کاندیدا کنند می‌پذیرم .وی در پاسخ به سوال دیگری مبنی بر این‌که خودش نسبت به نحوه انتخاب نمایندگان مجمع استان تهران اعتراض داشته ،  گفت :  این اخبار در روزنامه‌ها به درستی منتشر نشده ،  اگرچه انتخاب اعضای مجمع نمایندگان تهران در جلسه‌ی منسجمی برگزار نشد ،  اما با رعایت مقررات صورت گرفت و رای‌گیری به درستی انجام شد. بنده نیز نتیجه انتخابات مجمع نمایندگان تهران را به رسمیت می‌شناسم و ان را قبول دارم.