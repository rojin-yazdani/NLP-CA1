عضو هیئت رئیسه کمیسیون شوراها و امور داخلی مجلس با تشریح شرایط ایران برای از سرگیری مذاکرات هسته‌ای با غرب ،  گفت :  غرب برای مذاکره با ایران ،  ابتدا باید اعمال تحریم‌های یکجانبه را لغو کند.ایوب پاپری مقدم درباره اعمال سیاست دوگانه از سوی اتحادیه اروپا در قبال ایران ،  گفت :  این نوع رویکردهای متضاد هیچ‌گاه به نتیجه سازنده و درخور توجه نمی‌رسد ،  بنابراین تا وقتی غرب از جایگاه برتر به موضوع پرونده هسته‌ای ایران می‌نگرد ،  انجام مذاکره راه به جایی نمی‌برد.نماینده مردم دشتستان در مجلس شورای اسلامی افزود :  ایران به مذاکراتی جواب مثبت می‌دهد که اهداف روشنی را پیگیری می‌کند ،  نه انکه دولتمردان غربی از یک طرف بر طبل تحریم و فشار بکوبند و از سویی دیگر پیشنهاد گفت‌وگو و نشست مشترک با جمهوری اسلامی را مطرح کنند.وی افزود :  اوضاع و مسائل دنیا در قالب معاهدات بین المللی زمانی قابل حل هستند که از قوانین تفسیر واحدی ارائه شود وگرنه تفسیرهای متفاوت از مقررات و موازین قانونی به مثابه اهرم فشاری در دست قدرت‌های جهانی خواهد بود تا ان‌ها هر طور خواستند به اهداف استعماریشان جامه عمل بپوشانند.عضو فراکسیون اصولگرایان مجلس پیش شرط ایران برای از سر گیری مذاکره با 1 + 5 را منوط به لغو همه تحریم‌های یکجانبه بویژه تحریم بانک مرکزی اعلام و تصریح کرد :  گفت‌وگو فقط در شرایط برابر است که به نتیجه برسد ،  در غیر این صورت جز اتلاف زمان اثر دیگری ندارد.عضو هیئت رئیسه کمیسیون شوراها و امور داخلی مجلس با یاداوری نفوذ معنوی ،  اقتصادی و سیاسی ایران در منطقه خاورمیانه و جهان ،  ادامه داد :  احترام متقابل تا حدود زیادی مسیر مذاکرات جمهوری اسلامی و 1 + 5 را تسهیل می‌کند و در مقابل اعمال فشارهای یکجانبه از سرگیری گفت‌وگوها را با مشکل مواجه می‌کند بنابراین اتحادیه اروپا باید از به کارگیری زبان زور علیه ایران به طور جدی پرهیز کند.کاترین اشتون مسئول سیاست خارجی اتحادیه اروپا روز پنج شنبه  ( 10 اذر )  در جمع وزرای امورخارجه این اتحادیه در بروکسل اعلام کرد :  ما مایلیم تا دکتر سعید جلیلی دبیر شورای عالی امنیت ملی ایران به نامه اخیر من مبنی بر از سرگیری گفت‌وگوها با ایران پاسخ دهند ؛  ما همچنان به دنبال گفت‌وگو هستیم اما در عین حال به افزایش فشار بر دولت ایران برای اطمینان حاصل کردن از این موضوع که ان‌ها راه درست را در پیش می‌گیرند ادامه می‌دهیم.