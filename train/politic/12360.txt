روسیه قراردادی را طی سال جاری با ایران امضا می‌کند که بر اساس ان 8 راکتور هسته‌ای برای نیروگاه‌های ایران می‌سازد.به گزارش خبرگزاری تسنیم به نقل از رویترز ؛  روسیه 8 راکتور هسته‌ای برای ایران می‌سازد. روسیه قراردادی را طی سال جاری با ایران امضا می‌کند که بر اساس ان 8 راکتور هسته‌ای برای نیروگاه‌های ایران به منظور تولید برق می‌سازد.یک منبع که خواست نامش فاش نشود این خبر را به ریانوستی اعلام کرد. پیش از این مقامات کشورمان از انجام مذاکرات با برخی کشورها برای ساخت نیروگاه در ایران خبر داده بودند. بهروز کمالوندی سخنگوی سازمان انرژی اتمی کشورمان از توافق ایران و روسیه برای ساخت دو راکتور اتمی در کنار واحد اول نیروگاه اتمی بوشهر خبر داده بود. وی اواخر سال گذشته پس از سفر معاون بین‌الملل شرکت روس اتم به تهران گفت که بر اساس موافقتنامه 1992 میلادی میان ایران و روسیه در زمینه همکاری‌های هسته‌ای دو طرف می‌توانند همکاری‌های خود را گسترش دهند. به گفته سخنگوی سازمان انرژی اتمی ساخت نیروگاه‌های اتمی بیشتر نیز در موافقتنامه میان ایران و روسیه پیش بینی شده است. همچنین بر اساس توافق سازمان انرژی اتمی و اژانس بین المللی انرژی اتمی در ابان ماه سال گذشته ایران اقدام به ارائه اطلاعات مربوط به شناسایی 16 سایت مد نظر جهت ساخت نیروگاه‌های هسته‌ای می‌کند که می‌توان نتیجه گرفت جمهوری اسلامی برنامه ساخت دست کم 16 نیروگاه هسته‌ای جدید را در دست بررسی دارد.