عضو کمیسیون اقتصادی مجلس نسبت به تحریم داخلی صنایع توسط دستگاههای اجرایی گلایه کرد وگفت :  صنایع کشور ترسی از تحریم‌های بین المللی ندارند و نگرانی انان از تحریم‌های داخلی است که بسیار سخت‌تر از تحریم‌های خارجی است.ابراهیم نکو درگفت و گو با خانه ملت ،  افزود :  زمانی که بانکها به صنایع تسهیلات  ،  شهرداری امکانات ندهند و تولید کنندگان به راحتی نتوانند طلبشان را از سازمان‌های دولتی و شرکتهای مادر بگیرند و هرروز موانع جدیدی سر راه صنایع قرار بگیردفکر می‌کنید چه اتفاقی بیافتد ? نماینده مردم رباط کریم و بهارستان درمجلس شورای اسلامی ادامه داد :  صنایع واقع در فاز یک شهرک صنعتی اب ندارند و اب مورد نیاز انها با تانکر تامین می‌شود.وی با تاکید بر این که تحریم‌ها را به راحتی می‌توان خنثی کرد به شرطی که خودمان تحریم نکنیم گفت :  ما درمقاطع مختلف ثابت کردیم که از دشمن ترسی نداریم به عنوان نمونه درجنگ تحمیلی که همه بدخواهان علیه ما بسیج شده بودند و به ما امکانات و تجهیزات نمی‌دادند توانستیم به پیشرفتهای عظیمی دست پیدا کنیم و درهمان زمان توانستیم اسلحه بسازیم.نکو به موانع پیش روی تولید و صادرات اشاره کرد و اظهارداشت :  معاون اول رییس جمهور دستورداد وارد کنندگان و صادرکنندگان برای انجام امر صادرات و واردات باید استعلام بانکی و مالیاتی بگیرند که به نظرم این زمان بر است و لزومی ندارد که واحدهای نمونه و بدون مشکل دچار این مراحل پرپیچ و خم اداری شوند و مسئولان باید اطلاعات بانکی و مالی واحد‌ها را داشته باشند تا به موقع و درزمان لازم دردسترس باشد.این عضو کمیسیون اقتصادی مجلس درباره استیضاح وزیر صنعت و معدن گفت : با دولت و وزرا سر دعوا نداریم و من خودم هنوز امضا نکردم اما قطعا اگر مشکلات ادامه پیدا کند و حل نشود بحث استیضاح را به جد پی گیری خواهم کرد.