سرویس مجلس :  سابقه طرح مسئله همگرایی و وحدت در ادبیات سیاسی جهان اسلام ،  به بیش از یک قرن می‌رسد. عوامل درونی و بیرونی متعددی ،  در ضرورت خلق این همگرایی وجود دارند. عواملی نظیر دین و فرهنگ مشترک ،  تجربه مشترک از حضور استعمار در کشورهای اسلامی به ویژه ظهور پدیده صهیونیسم در سرزمین‌های اشغالی فلسطین از زمینه‌های فرهنگی و سیاسی همگرایی میان کشورهای اسلامی محسوب می‌گردد .در جهان اسلام ،  اندیشمندان و مصلحان بزرگی در ادوار مختلف ،  تلاش‌های زیادی را برای همگرایی در دنیای اسلام انجام دادند که از ان جمله می‌توان به چهره‌هایی همچون سیدجمال‌الدین اسدابادی ،  محمد عبده ،  اقبال لاهوری و در قرن بیستم حضرت امام خمینی ( ره )  اشاره کرد .با وجود تمام انگیزه‌ها و عوامل قوی برای این همگرایی ،  با کمال تاسف باید اذعان کرد که کشورهای منطقه ،  تاکنون نتوانسته‌اند مانند سایر مجموعه‌ها و اتحادیه‌های دیگر مناطق ،  همچون اتحادیه اروپا به دستاوردهای سیاسی ،  اقتصادی و اجتماعی قابل انتظار نائل گردند.حوزه خلیج‌فارس از لحاظ موقعیت ویژه ژئوپلتیک و ژئواکونومیک و ژئواستراتژیک ،  زمینه‌های همکاری و همگرایی مناسبی را اجتناب‌ناپذیر می‌سازد. در میان عوامل مختلف ،  مهم‌ترین زمینه اصلی همگرایی کشورهای منطقه را ،  اسلام و فرهنگ عمیق و پویای ان تشکیل می‌دهد .برای تبیین دقیق علل و دلایل این ناکامی ناگزیریم به ریشه‌یابی این علل و عوامل بپردازیم. در منطقه خلیج‌فارس هشت واحد سیاسی مستقل وجود دارند که از لحاظ ساختار سیاسی ،  اقتصادی ،  اجتماعی و فرهنگی وضعیت خاصی دارند. ساختار سیاسی منطقه در طول پنج دهه اخیر تحت تاثیر اوضاع منطقه و سیاست‌های جهانی شکل گرفته است. در این مدت شاهد رخدادها و تغییر و تحولات سیاسی ،  اجتماعی ،  اقتصادی و نظامی گوناگون بوده‌ایم .از جمله دو جنگ جهانی اول و دوم و اثار و پیامدهای ناخوشایند ان ،  شکل‌گیری نظام دوقطبی پس از جنگ جهانی دوم و رقابت شدید دو ابرقدرت امریکا و شوروی در تسلط بر منابع خلیج‌فارس ،  کسب استقلال کشورهای منطقه در فاصله سال‌های بین دو جنگ جهانی و پس از ان ،  تدوین و اعلام دکترین‌های ترومن ،  ایزنهاور ،  نیکسون ،  کارتر ،  برژنف ،  ریگان ،  کلینتون و بوش که هدف اجرایی انها عمدتا متوجه کشورهای خاورمیانه و خلیج‌فارس بوده است ،  ترتیبات امنیتی منطقه در طول قرن بیستم ،  پیروزی انقلاب اسلامی ایران و تحولات سیاسی  -  اجتماعی ناشی از ان در خاورمیانه ،  تشکیل نیروی واکنش سریع امریکا و عملکردها و عکس‌العمل‌های مربوطه ،  شکل‌گیری شورای همکاری خلیج‌فارس و اثار منطقه‌ای ان ،  وقوع جنگ تحمیلی هشت ساله صدام علیه ایران ،  تجاوز نظامی عراق به کویت و نتایج سیاسی و نظامی ان ،  شکل‌گیری نظم نوین جهانی پس از بحران دوم خلیج‌فارس و حمله امریکا به افغانستان و عراق به عنوان نقطه عطفی در عرصه سیاست‌های منطقه‌ای و بین‌المللی محسوب می‌گردد .به‌طور کلی از جمله عواملی که به عنوان مانع در جهت واگرایی کشورهای منطقه عمل می‌کند می‌توان به عواملی همچون موانع سیاسی ،  اقتصادی و اجتماعی نیز اشاره کرد : 1 -  عوامل درون منطقه‌ای : الف :  موانع سیاسی تفاوت در ساختار سیاسی کشورهای منطقه سطح نابرابر قدرت کشورهای منطقه ناسیونالیسم بی‌ثباتی سیاسی کشورهای منطقهب  -  موانع اقتصادی :  عدم تشابه اقتصاد سیاسی کشورهای منطقه مکمل نبودن اقتصاد کشورهای منطقه ضعف زیرساخت‌های ارتباطیج  -  موانع اجتماعی ،  فرهنگی :  تفاوت‌های مذهبی ،  قومی و زبانی شبکه‌های ارتباطی ضعیف و التقاط فرهنگید - عوامل و موانع ساختاری :  اختلافات سرزمینی نگرش‌های امنیتی کشورهای منطقهدر این میان اما شاید بتوان عوامل فرامنطقه‌ای را به عنوان یکی از علل شاخص عدم این همگرایی برشمرد .2 -  عوامل فرامنطقه‌ای : در این حوزه می‌توان به پیامدهای استعمار و نقش بازیگران خارجی اشاره کرد. پدیده استعمار نقش قابل‌توجهی در همه شئون سیاسی و اجتماعی کشورهای منطقه به ویژه در کشورهای حاشیه جنوبی خلیج‌فارس داشته است. حضور طولانی‌مدت قدرت‌های استعماری در منطقه ،  اثرات مخربی بر ساختار سیاسی ،  اقتصادی ،  اجتماعی و فرهنگی کشورهای یادشده برجای گذاشته است. نقش استعمار و قدرت‌های بزرگ و حضور عوامل خارجی در منطقه در دامن زدن به این اختلافات از عوامل مهم واگرایی محسوب می‌گردند .تحقق ایده همگرایی و همکاری منطقه‌ای در حوزه خلیج‌فارس مستلزم شناسایی فرصت‌ها ،  کانون‌های تهدیدزا ،  قابلیت‌ها و ظرفیت‌های منطقه‌ای و جلوگیری از واگرایی و نزدیک کردن دیدگاه‌ها و ممانعت از سوظن نخبگان و دولتمردان و سیاستمداران کشورهای منطقه به یکدیگر در قالب چنین همکاری محقق خواهد شد ،  در این حالت کشورهای منطقه ضمن درک نیاز یکدیگر به زندگی در امنیتی خودمولد ،  عوامل ،  موانع و گسست‌های موجب افتراق و واگرایی را به حداقل می‌رسانند .کشورهای منطقه در شرایطی به یک الگوی همکاری منطقه‌ای و تعامل سازنده خواهند رسید که دید و منافع مشترک داشته باشند و در امنیت منطقه‌ای هریک از بازیگران براساس توانمندی‌های خود مبادرت به همکاری امنیتی نمایند. ورود عناصر مداخله‌گر و ناهمگون به سیستم منطقه ،  تداوم مناقشات را در پی خواهد داشت. ترتیبات امنیتی جامع در منطقه خلیج‌فارس ،  اگر بر مبنای تنش‌زدایی و حرکت در مسیر تقویت اعتماد شکل بگیرد و دفاع از صلح و امنیت خلیج‌فارس در درجه نخست در حوزه مسئولیت و از جمله وظایف کشورهای این منطقه و همکاری حقیقی همسایگان قرار گیرد ،  مناسبات تازه‌ای در خلیج‌فارس پدید خواهد امد که از درگیری و جنگ جلوگیری و از منافع مشروع همه کشورهای این منطقه حمایت و از سلطه‌طلبی قدرت‌های خارجی جلوگیری می‌کند. نظام امنیتی جمعی با خواست و با شرکت تمامی کشورهای منطقه ،  می‌تواند چارچوبی را فراهم اورد که به‌وسیله ان امنیت به عنوان یک عامل غیرقابل تفکیک در میان کشورهای عضو تلقی گردد .در این صورت نقشه امنیتی اینده خلیج‌فارس با حضور و اراده کشورهای منطقه ،  چشم‌انداز روشنی را خواهد داشت و یک الگوی امنیتی جدید به صورت بالفعل و بالقوه و در درازمدت با هویتی منطقه‌ای و مشترک به صورت یک واحد مؤثر و منسجم در تعامل موضوعات و نگرانی‌ها و معضلات و چالش‌های امنیتی منطقه را مدیریت خواهد نمود .مدیریت سامانه امنیت منطقه‌ای خوداتکا و سازوکارهای کنترل کامل محیط جغرافیایی مستلزم رسیدن به درک مشترک و بازاندیشی در مفاهیم و ادبیات حاکم خواهد بود .طبیعی است پدیده همکاری در منطقه خلیج‌فارس به دلیل اهمیت ژئوپلتیک و ژئواستراتژیک بودن این منطه به صورت مستقیم و غیرمستقیم به گستره بین‌المللی نیز تسری و در قلمرو جهانی نیز تاثیر خواهد گذاشت و قابلیت و توان بالقوه ان در شرایط و مقتضیات مختلف توان اثربخشی خواهد داشت . منبع :  روزنامه صبح ساحل هرمزگان تازه‌ترین اخبار مجلس شورای اسلامی را در صفحه سرویس مجلس تابناک بخوانید.