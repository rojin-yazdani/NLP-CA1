دبیر ستاد بزرگداشت حضرت امام خمینی  ( ره  )  با بیان اینکه مراسم بیست و چهارمین سالگرد ارتحال امام خمینی  ( ره )  14 خرداد با سخنرانی مقام معظم رهبری برگزار می‌شود ،  گفت :  13 و 15 خرداد به دلیل ساخت وساز در حرم مراسم رسمی برگزار نمی‌شود.به گزارش خبرگزاری تسنیم ،  محمد علی انصاری دبیر ستاد بزرگداشت حضرت امام خمینی  ( ره )  صبح امروز یکشنبه با حضور در یک نشست خبری که در ستاد مرکزی بزرگداشت امام خمینی  ( ره )  برگزار شد ،  طی سخنانی اظهار داشت :  مراسم بیست و چهارمین سالگرد امام خمینی ( ره )  با برنامه‌های خوب و جامع و با همدلی و وفاق کامل بین همه دستگاه‌های دولتی و ارکان کشور برگزار می‌شود.وی با تشکر از تلاش و همکاری دولت ،  گفت :  از همت ،  تلاش و همکاری دولت خدمتگزار و شخص رئیس جمهور و نمایندگان ویژه وی و همچنین وزیر کشور و سایر وزرا کمال تشکر را دارم چرا که در هشت سالی که در دولت احمدی‌نژاد سالگرد امام راحل را برگزار کردیم ،  انصاف این است که من در جایگاهی که هستم از تلاش‌های انها و برنامه‌های خوبی که برای برگزاری داشته‌اند ،  صمیمانه تشکر کنم.دبیر ستاد بزرگداشت حضرت امام خمینی  ( ره )  با بیان اینکه برای برگزاری مراسم سالگرد امام راحل ،  سه کمیته اصلی تشکیل شده است ،  افزود :  کمیته اجرایی و پشتیبانی مراسم ،  شامل دستگاه‌های اجرایی ،  وزارتخانه‌ها ،  سازمان‌ها و ارگان‌های نظام هستند. امسال برای 1 / 5 میلیون نفر زائر استانی و شهرستانی اماده پذیرایی هستیم و ثبت نام‌ها نیز از اغاز سال جدید صورت گرفته و سازمان بسیج مستضعفین کار ثبت نام ،  استقرار ،  اسکان ،  تغذیه و همراهی کاروان‌ها از سراسر کشور را عهده‌دار است. انصاری ادامه داد :  امسال بخش عمده‌ای از کاروان‌ها را زائران جوان و کسانی که برای نخستین بار در مراسم سالگرد ارتحال امام خمینی  ( ره )  شرکت می‌کنند ،  تشکیل خواهند داد لذا تمام امکانات برای پذیرایی از انها فراهم شده است.وی افزود :  حرم امام خمینی ( ره )  در 5 کیلومتر با تمام دستگاه‌های اجرایی و شهرداری تهران اماده برگزاری مراسم سالگرد ارتحال امام خمینی  ( ره  )  است. ضمن اینکه در حوزه پیرامونی حرم نیز اقدماتی در حال انجام است.دبیر ستاد بزرگداشت حضرت امام خمینی  ( ره )  ادامه داد :  دایر کردن ایستگاه‌های صلواتی ،  ایستگاه فرهنگی ،  ایستگاه خدمت رسانی به مردم ،  ایستگاه بهداشتی و درمانی و ایستگاه اب رسانی برای خدمات دهی به زائران تعبیه شده است و هم اکنون در اطراف حرم صدها نفر از نیروهای شهرداری تهران اماده صحنه ارایی و پاکسازی هستند.انصاری با بیان اینکه مراسم سالگرد ارتحال امام خمینی  ( ره )  14 خرداد امسال از ساعت 9 صبح با قرائت قران کریم و عزاداری مداحان و عزاداران اغاز می‌شود ،  گفت :  در ادامه مراسم سخنرانی سید حسن خمینی را خواهیم داشت و با حضور میلیون‌ها انسان شیفته ،  هزاران نفر از مهمانان خارجی و مسئولین سیاسی و فرهنگی نظام و همچنین اعضای بیت امام خمینی  ( ره )  و صدها خبرنگار داخلی و خارجی به استقبال سخنان مقام معظم رهبری می‌رویم که ایشان همه ساله ملت ایران و مشتاقان امام راحل را از سخنان خود بهره‌مند کرده‌اند.وی با بیان اینکه به دلیل محدودیت و مشکلات ناشی از ساخت وساز حرم ،  مراسم روز قبل و روز بعد از 14 خرداد برگزار نمی‌شود ،  گفت :  البته درهای حرم در روزهای 13  ،  14 و 15 خرداد برای مردم و عزادارانی که از شهرستان‌ها حضور می‌یابند ،  باز است اما حرم امام راحل امسال در این روزها برنامه رسمی ندارد. دبیر ستاد بزرگداشت حضرت امام خمینی  ( ره )  یاد اور شد :  همچنین از فردا مسئولان وزارتخانه‌ها ،  سازمان‌ها و دستگاه‌های سیاسی و نظامی برای ادای احترام به حرم امام ( ره )  خواهند رفتند و حرم امام و جماران در صبح و عصر برنامه‌های ملاقات دارد که عمده این برنامه‌ها مربوط به دانشگاهیان ،  ورزشکاران ،  هنرمندان و جوانان است. انصاری تصریح کرد :  یکی دیگر از اقدامات مهم اجرایی ،  بیمه زائران است لذا با توجه به اینکه در ماه‌های حرام هستیم ،  دستگاه‌های بیمه کننده از 13 خرداد تا پایان مراسم و بازگشت زائران به شهرهای خود تمام زائران را تحت پوشش درمان و بیمه خدمات و حوادث قرار می‌دهند.وی ادامه داد :  همچنین در مراسم سالگرد امام خمینی  ( ره )  بیمارستان‌های تهران امادگی پذیرایی از بیماران را دارند و ستاد گمشدگان نیز در اطراف حرم امام  ( ره  )  مستقر هستند. برای استقرار نیروهای اتش‌نشانی و امداد نیز سازماندهی انجام شده و بالن‌ها و نشانه‌هایی نیز برای هدایت مردم به سمت مراسم نصب شده است. همچنین کمیته اب رسانی نیز با توزیع اب اشامیدنی و فراهم کردن سرویس بهداشتی و سایبان ،  رفاه مردم را دنبال می‌کند. دبیر ستاد بزرگداشت حضرت امام خمینی  ( ره )  با اشاره به استقرار ایستگاه‌های صلواتی در اطراف حرم امام خمینی  ( ره )  گفت :  امکانات وسیع تغذیه و فرهنگی در ایستگاه‌های صلواتی اماده شده و شرکت مترو و اتوبوسرانی تهران و حومه مردم تهران را به حرم امام خمینی  ( ره )  منتقل می‌کند. انصاری با اشاره به فعالیت کمیته فرهنگی برگزارکننده مراسم سالگرد امام خمینی  ( ره )  افزود :  در کمیته فرهنگی متولیان فرهنگی مانند سازمان صدا و سیما ،  رسانه‌ها و مطبوعات ،  وزارت ارشاد ،  سازمان تبلیغات اسلامی ،  وزارت اموزش و پرورش ،  دانشگاه‌ها و موسسه حفظ و نشر اثار امام خمینی  ( ره )  فعالیت داشته و محصولات خوبی اماده توزیع است.وی ادامه داد :  محصولات فرهنگی شامل ویژه‌نامه نوجوانان ،  ویژه‌نامه دانشگاهیان ،  ویژه‌نامه اماکن منتسب به امام راحل ،  ویژه‌نامه پنجاهمین سال نهضت امام ،  ویژه نامه اقتصاد مقاومتی و اندیشه امام خمینی  ( ره )  و ویژه نامه روی یار که مربوط به تصاویر امام  ( ره )  است و همچنین ویژه‌نامه انتخابات در اندیشه امام و سیرو سلوک و سبک زندگی امام می‌شود.انصاری گفت :  همچنین کتاب وسایل‌های امام خمینی  ( ره )   ،  کتاب تصویری دل و دیده و حقوق مردم در اندیشه امام راحل و کتاب 333 روز انقلاب در اوج عزت و اخلاق از منظر امام راحل از جمله کتاب‌هایی هست که در مراسم سالگرد ارتحال امام  ( ره  )  توزیع می‌شود.دبیر ستاد بزرگداشت حضرت امام خمینی  ( ره )  ادامه داد :  لوح فشرده مجموعه اثار امام ،  لوح سایه دوست ،  نرم افزار وصیت نامه امام راحل و کلیپی از اثار امام خمینی  ( ره )  نیز در مراسم توزیع خواهد شد. ضمن اینکه دوره نمایشگاهی شکوه شمس ،  مستند پنج قسمتی عشق مرز نمی‌شناسد  ،  گفت‌وگو با مهمان‌های خارجی و مستند فعالیت‌های ستاد بزرگداشت امام راحل نیز شامل از جمله تولیدات هنری‌ای است که در مراسم سالگرد توزیع خواهد شد. پنچ نمایشگاه در پنج فرهنگسرا نیز برگزار خواهد شد و روایت نمایشی نهضت امام خمینی  ( ره )  در باغ موزه قصر نیز برگزار خواهد شد. ضمن اینکه فراخوان مقاله الگوسازی از زندگی امام راحل نیز از دیگر فعالیت کمیته فرهنگی برگزار کننده مراسم سالگرد ارتحال امام  ( ره  ) ‌است. انصاری با اشاره به حضور مهمان‌های خارجی در مراسم سالگرد ارتحال امام خمینی  ( ره )  تاکید کرد :  علی رغم مشکلاتی که امروز در مسیر ویزا وجود دارد ،  زائران خارجی با هزینه شخصی به جمهوری اسلامی عزیمت می‌کنند و ما فقط به انها در کشور مبدا ویزا می‌دهیم و زمانی که در کشور ما حاضر می‌شوند ،  از انها پذیرایی کرده و انها را در مراسم شرکت می‌دهیم لذا اساس هزینه بر عهده خودشان است.وی ادامه داد :  تا به امروز بالغ بر 458 نفر داوطلب و مهمان ویژه برای مراسم داریم که با اعزام 263 نفر از مهمانان منتخب موافقت شده است ؛  این مهمانان از کشورهای چین ،  بنگلادش  ،  کویت ،  تایلند ،  تاجیکستان ،  ارمنستان ،  افریقای جنوبی ،  سنگال  ،  تونس ،  ترکیه ،  ایتالیا ،  هلند ،  اذربایجان ،  انگلیس ،  کرواسی ،  یونان ،  المان ،  پاکستان و هندوستان هستند. انصاری با اشاره به حضور گسترده خبرنگاران خارجی در مراسم ارتحال حضرت امام خمینی گفت :  خبرنگاران خارجی در این مراسم حضور گسترده دارند و ما از حضور انها استفاده خواهیم کرد و کارت‌های خبرنگاری نیز برای انها صادر شده است.وی با بیان اینکه امروز شاهد دیدار مردم با یادگار امام راحل در حسینیه جماران هستیم ،  گفت :  اگر چه یادگاران امام راحل از پذیرفتن ملاقات‌ها ابا دارند اما با اصرار ما برنامه‌های خاصی در حسینه جماران با حضور انها برگزار می‌شود.دبیر ستاد بزرگداشت حضرت امام خمینی  ( ره )  گفت :  در سراسر کشور نیز مراسم و برنامه‌های با همکاری سازمان تبلیغات اسلامی و شورای هماهنگی تبلیغات و مجموع مساجد و هیئت مذهبی برگزار می‌شود و در ان روز کشور ما غرق در عزا و ماتم خواهد بود. انصاری همچنین تاکید کرد :  این مراسم بدون کمترین حاشیه و در اوج ازادی حضور مردم ،  برگزار شده و مردم و نیروهای انتظامی نیز یک دل و یک زبان برای برگزاری مراسم در کنار هم خواهند بود.وی با بیان اینکه مراسم ارتحال امام خمینی  ( ره )  ربطی به انتخابات ندارد و ما مراسم را با برنامه‌های خاص خود برگزار می‌کنیم ،  تصریح کرد :  حرم امام ظرفیت و گنجایش بیش از 1 هزار ویا 2 هزار نفر را ندارد ،  لذا اگر بخواهیم هر گونه مراسم غیرمعمولی را در حرم برگزار کنیم ،  احتمال اسیب خوردن مردم وجود دارد و باید حرم تکمیل شود. وی در پایان خاطر نشان کرد :  عدم برگزاری مراسم در روز 13 و 15 خرداد ارتباطی با حوادث گذشته حرم و انتخابات ندارد ،  ضمن اینکه انتظار داریم که در روز 14 خرداد برای استقبال از انتخابات مردم پرشور مراسم را به خوبی برگزار کنند. انصاری با بیان اینکه در استانه ایام ارتحال جانسوز امام خمینی ( ره )  هستیم و 24 سال است که از حادثه‌ای می‌گذرد که به حق ان را بزرگترین و عظیم‌ترین حادثه تاریخ معاصر در تقویم ملت ایران یاد می‌کنند ،  گفت :  شخصیت امام خمینی ( ره )  انقدر پرنفوذ و پرجاذبه بوده و هست و هر مناسبتی که به ان پیوند می‌خورد ،  ان مناسبت تاریخ‌ساز و جاودانه می‌شود.دبیر ستاد بزرگداشت حضرت امام خمینی ( ره )  افزود :  از جمله مناسبت‌های تاریخ‌ساز ،  حادثه 15 خرداد سال 42 است ؛  هم‌اکنون نیم قرن از نهضت مقدس 15خرداد می‌گذرد و کمتر کسی تصور می‌کرد که این حادثه از شهر قم فراتر رود. اما این حادثه به موج عظیمی تبدیل شد که پهنه ان پهنه همه اقیانوس‌های فکری ،  عقیدتی و سیاسی تاریخی ما شد.انصاری گفت :  15 خرداد منشا تحولات عظیم سیاسی در دوران معاصر و در تاریخ ملت‌های جهان است و به تعبیر دیگر 15 خرداد و مناسبت‌های دیگر حتی رحلت جانسوز امام ( ره )  و سالروز ورود ایشان و همچنین پیروزی انقلاب و ده‌ها مناسبت دیگر از این سنخ هستند و چون به امام راحل پیوند خورده‌اند ،  تاریخ‌ساز و جاودانه شده‌اند.وی با طرح این پرسش که کدام مناسبت و حوادث از نگاه امام خمینی ( ره )  مهمترین حادثه و با ارزش‌ترین کارها نامگذاری شده است ?  گفت :  از نگاه امام خمینی ( ره )  بزرگترین ،  زیباترین و پرشکوه‌ترین چیزی که حماسه‌ساز و جاودانه است ،  جمهوری اسلامی ایران است و هیچ چیز به اندازه نظام جمهوری اسلامی در نگاه امام ( ره )  با ارزش نیست.دبیر ستاد بزرگداشت حضرت امام خمینی ( ره )  تاکید کرد :  شاید برای بسیاری از انسان‌ها هضم این تعبیر امام  ( ره )  دشوار باشد که می‌فرمود حفظ نظام از اوجب واجبات است. این جمله یعنی اگر همه احکام الهی و قوانین و مقررات را یک طرف و نظام مقدس جمهوری اسلامی را طرف دیگر بگذاریم ،  باز کفه ترازوی نظام جمهوری اسلامی بر همه ترازوها سنگین‌تر است و امام ( ره )  نیز حفظ نظام را بزرگترین دستاوردی می‌داند که در یکی از سخنان خود می‌فرمایند من و امثال من نمی‌توانند ابعاد معنوی جمهوری اسلامی را بیان کنند و خداوند جایگاه نظام جمهوری اسلامی را می‌داند .انصاری با بیان اینکه این تعابیر از زبان شخصیتی مانند امام که در وجود او نه گزافه‌گویی و نه احساسات وجود نداشت ،  نکته عجیبی است ،  یاداور شد :  سوال اساسی این است که منظور از نظام جمهوری اسلامی و جمهوری چیست ?  جمهوری اسلامی شکل ،  ظاهر ،  نماد و هندسه ظاهری دارد و همچنین جمهوری از روح ،  حقیقت و محتوا برخوردار است.دبیر ستاد بزرگداشت حضرت امام خمینی ( ره )  ادامه داد :  جمهوری اسلامی از نظر نماد ،  شکل و ظاهر باید انقدر برای بشریت حرف داشته باشد و صحنه حیات را زیبا مجسم کند و از نظر علمی پیشرفته باشد که جهانیان بگویند این کشور می‌تواند الگو و نماد باشد. البته جمهوری اسلامی در بسیاری از صحنه‌ها موفقیت داشته اما اگر کسی امروز مدعی باشد که جمهوری اسلامی نماد اخلاق و تمدن است و از نظر اقتصاد مشکلی ندارد ،  حرف ناصحیحی است. لذا رسالت همه ما این است که تا رسیدن به مدینه فاضله تلاش کنیم.انصاری ادامه داد :  منظور امام از این عبارت که حفظ نظام از اوجب واجبات است ،  این است که اگر روح و حقیقت و معنای کلام جمهوریت و اسلامیت در نظام ما شکل گرفت همه ما موظف به دفاع از ان هستیم و حفظ ان از اوجب واجبات است چون اگر اسلامیت شکل بگیرد یعنی جامعه ما رنگ و بو ،  فکر ،  تدبیر و اراده خدایی دارد و در این جامعه شیطان نقشی ندارد و حیله‌های شیاطین نقش براب شده است.وی افزود :  جمهوری اسلامی از نظر محتوای اسلامیت باید اصلش ثابت باشد و فرع ان نیز به اسمان‌ها کشیده شود اما سوال اینجاست که جامعه ما تا اسلامی بودن چقدر فاصله دارد و اقتصاد ،  اخلاق ،  مدیریت و رقابت‌ها تا کجا اسلامی است.دبیر ستاد بزرگداشت حضرت امام خمینی ( ره )  یاداور شد :  اگر اسلامی هستیم این همه ناهنجاری اخلاقی ،  فرهنگی ،  تهمت و افترا ،  کلاهبرداری و اختلاس ضربه به حیثیت و ناامنی برای چیست و از کجا سرچشمه می‌گیرد. ما از اسلامی بودن چه تفسیری داریم ? انصاری ادامه داد :  برخی از اسلامی بودن تعبیر دارند که جمهوری اسلامی یعنی داروی شفابخش که این تعبیر غلط است. مگر همه جامعه ما بیمارند که ما دارو به انها دهیم ؛  قرار نیست ذائقه ما تلخ باشد. جامعه اسلامی دارو نیست که ذائقه‌ها را تخلف کند.دبیر ستاد بزرگداشت حضرت امام خمینی ( ره )  افزود :  انچه مهم است این است که جمهوری اسلامی از نظر اسلامیت باید پاسخگوی نیازهای فطری انسان‌هایی باشد که می‌خواهند برای همیشه در زیر این چتر زندگی کنند. اما این سوال پیش می‌اید که چقدر هنرمندان ،  اندیشمندان ،  فضلای حوزه و رسانه‌ها درباره اسلامیت نظام نه از بعد حکومتی و شفابخشی بلکه از بعد توانمندی و اقتدار کار کرده‌اند ? انصاری گفت :  برخی جوامع به دینداری به عنوان تردید نگاه می‌کنند که این به دلیل ضعف تبیین ما در مبانی اسلام است. جمهوری اسلامی تئوری عملی نظام و حاکمیت نظام است و حقیقت نظام بعد از اسلامیت ،  جمهوریت است.