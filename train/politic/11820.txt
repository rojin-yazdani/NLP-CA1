عضو کمیسیون اموزش و تحقیقات مجلس در تشریح دلایل حضور حاجی‌بابایی وزیر اموزش و پرورش در جلسه علنی مجلس گفت که وزیر برای تلطیف فضای مجلس و گفت‌وگو و لابی با نمایندگان حضور پیدا کرده است ؛  چرا که این هفته در کمیسیون موضوع سوال از وی مطرح است.عبدالوحید فیاضی با اشاره به حضور حاجی‌بابایی در جلسه علنی امروز مجلس به ایسنا گفت :  این هفته برای وزیر هفته‌ی پرمخاطره‌ای است ؛  چون هنوز برخی از نمایندگان پی‌گیر موضوع استیضاح هستند و از طرف دیگر دو سوال از اقای حاجی‌بابایی در کمیسیون اموزش و تحقیقات نیز این هفته مطرح می‌شود.وی با بیان این‌که حضور وزیر اموزش و پرورش برای تلطیف فضای مجلس است ،  گفت :  مجلس از اقای وزیر دعوت نکرده است و ایشان خودشان برای ارتباط بیشتر با نمایندگان در صحن حاضر شده‌اند که البته منع قانونی ندارد.وی با اشاره حضور حاجی‌بابایی در جلسه علنی امروز مجلس گفت :  حضور حاجی‌بابایی در جلسه علنی امروز مجلس برای لابی و رایزنی با نمایندگان برای استیضاح است که مطمئنا این حضور در تلطیف فضا تاثیر دارد.فیاض همچنین با بیان این‌که در جلسه علنی سه‌شنبه این هفته کمیسیون اموزش و تحقیقات دو سوال از وزیر اموزش وپرورش مطرح می‌شود ،  گفت :  بنده سوالی را از وزیر مطرح کردم در مورد استخدام غیرقانونی 5 هزار مربی قران که در تابستان امسال انجام شده است و سوال دیگری نیز توسط اقای خضری نماینده پیرانشهر از حاجی‌بابایی مطرح می‌شود.وی با بیان این‌که در جلسه‌ی امروز مجلس وزیر گفت‌وگو و صحبت‌هایی را با تعدادی از نمایندگان انجام داد ،  گفت :  بنده نیز امروز از وزیر در مورد برخی از صحبت‌هایش سوال کردم ،  مثلا در رسانه‌ها امده است که وزیر به برخی از دانش‌اموزان گفته که سرما نخورید ؛  چون اگر شما سرما بخورید تقصیر را به گردن من می‌اندازند !  که وزیر در پاسخ به من گفت که این موضوع را به شوخی گفتم که خبرنگار تیتر کرده است.عضو کمیسیون اموزش و تحقیقات مجلس ادامه داد :  هم‌چنین بنده از وزیر پرسیدم که این صحبت شما در مورد این‌که بدخواهان تعلیم و تربیت را رسوا می‌کنم ،  چیست ،  او در پاسخ گفت که بنده در ادامه‌ی صحبت‌های خود به خبرنگار گفته بودم که منظور از بدخواهان ،  امریکا و انگلیس است.