معاون اول رئیس جمهور ،  طرح‌های اشتغالزا و اجرای قانون هدفمند سازی یارانه‌ها را گامی در جهت فقر زدایی در کشور دانست و افزود :  متاسفانه به دلیل برخی مشکلات داخلی و اعمال تحریم‌های ناجوانمردانه در این مسیر توقف ایجاد شد که باید با سرعت بیشتر به این راه ادامه دهیم.به گزارش مهر ،  محمدرضا رحیمی امروز سه شنبه در همایش توسعه اشتغال در روستاها و شهرهای زیر 20 هزار نفر و شکرانه توانمند سازی اقتصادی 100 هزار خانواده مورد حمایت طرح‌ها و برنامه‌های اشتغالزای کمیته امداد را الگویی ممتاز خواند و گفت  :  این برنامه‌ها باید به عنوان برگی زرین از انقلاب اسلامی ارائه شود.رحیمی طرح‌های اشتغالزا و اجرای قانون هدفمند سازی یارانه‌ها را گامی در جهت فقر زدایی در کشور دانست و افزود :  متاسفانه به دلیل برخی مشکلات داخلی و اعمال تحریم‌های ناجوانمردانه در این مسیر توقف ایجاد شد که باید با سرعت بیشتر به این راه ادامه دهیم.وی با اشاره به برنامه‌های دولت در جهت ایجاد فرصتهای شغلی طی سالهای اخیر خاطر نشان کرد :  دولت سال گذشته وعده ایجاد دومیلیون و پانصد هزار فرصت شغلی را داده بود اما متاسفانه عده‌ای تلاش کردند با طعنه و کنایه در مسیر دولت مانع ایجاد کنند .معاون اول رئیس جمهور افزود :  وقتی دولت رقم دومیلیون و پانصد هزار را هدف گذاری می‌کند بدان معناست که حداقل 2 میلیون فرصت شغلی ایجاد خواهد شد و وقتی گفته می‌شود که مسکن زلزله زدگان ظرف دو ماه ساخته می‌شود یعنی اگر دو ماهه نشود حتما سه ماهه انجام خواهد شد اما برخی تلاش می‌کنند دائما دولت را زیر سوال ببرند و خدماتش را نادیده بگیرند.رحیمی در ادامه با اشاره به برخی مشکلات اقتصادی و بانکی گفت :  تخلفی که در نظام بانکی کشور رخ داد باعث شد مدیران بانکها با قدرت و جدیت گذشته وارد عرصه اشتغالزایی نشوند ،  اما بانکها باید با مشارکت هرچه بیشتر ،  اعتبارات لازم را در بخشهای اقتصادی کشور تزریق کنند تا بتوان در زمینه اشتغالزایی موفق شد.وی اضافه کرد :  البته باید با تخلفات و خطاها به طور جدی برخورد شود اما این نباید باعث شود که در پیشبرد امور اقتصادی کشور توقفی ایجاد گردد. معاون اول رئیس جمهور با تاکید بر اینکه هرچه در تنگنا قرار گیریم پیشرفت‌ها بیشتر می‌شود ،  تصریح کرد :  تحریم دشمنان به دلیل دستیابی به دانش هسته‌ای نیست بلکه بخاطر پیشرفت‌ها و دستاوردهای بزرگ در کشور است.رحیمی پیشرفتهای ملت ایران را عاملی برای نگرانی و اعمال تحریم ازسوی قدرتهای بزرگ دانست و افزود  :  ملت ایران در حال حاضر از لحاظ تولیدات علمی رتبه نخست را در منطقه دارد و ظرف 6  ،  7 سال اینده در این زمینه در مقام چهارم جهانی خواهد ایستاد .وی در ادامه با بیان اینکه اشتغالزایی نقشی اساسی در کشور دارد و بهترین راه مبارزه با گرفتار شدن جوانان به فساد و مواد مخدر است ،  از مسئولین کمیته امداد امام خمینی  ( ره )  بدلیل اجرای طرح‌های موفقیت امیز در ایجاد اشتغال و خودکفایی صد هزار نفر از افراد تحت پوشش تقدیر و تشکر کرد.در این مراسم با حضور معاون اول رییس جمهور از طرح ساماندهی و توسعه اشتغال روستاها و شهرهای زیر 20 هزار نفر رونمایی و از صاحبان طرح‌های برتر و حامیان اشتغال و کارافرینی با اهدا لوح سپاس قدردانی شد.رحیمی پیش از اغاز مراسم از نمایشگاه دست اوردها و طرح‌های خود اشتغالی و خود کفایی کمیته امداد امام خمینی ( ره )  که در حاشیه این همایش برپا شده بود بازدید کرد.