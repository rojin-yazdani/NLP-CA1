وزیر بهداشت ،  درمان و اموزش پزشکی گفت :  اولویت نخست فعالیت دولت ،  اقتصاد و ایجاد اشتغال است و تمام اعضای هیات دولت از این مساله مطلع و از امار بیکاری جوانان ،  مشکلات و اسیب‌های اجتماعی ناشی از ان ناراحت و نگرانند.به گزارش ایرنا ،  دکتر سید حسن هاشمی روز چهارشنبه در ایین بهره برداری از بیمارستان 184تختخوابی مسجد سلیمان افزود :  دولت تمام ابرو و اعتبار خود را بر این گذاشته که چرخ اقتصاد کشور را به حرکت دراورد و انجام این مهم با توجه به مشکلاتی که از اغاز فعالیت ،  گریبانگیر این دولت بود و موانعی که در عرصه بین المللی با ان‌ها مواجه است ،  کار سختی است.وی اضافه کرد :  بخشی از تلاش‌ها در جهت ارامش کشور و تقویت سطح روابط بین المللی در این مسیر است که موانع بکارگیری جوانان نیز برداشته شود و امید است در مسیر سربلندی و عزت مردم و کشور از تمام مواهب خداوندی با رعایت عدالت استفاده کنیم.هاشمی ادامه داد :  ایران کشوری بسیار زیبا و یکی از 10 کشور پرجاذبه دنیاست اما قدر ان را کمتر دانستیم و گاهی کم توجهی‌ها باعث شده همه مردم از مواهب کشور برخوردار نشوند که امید می‌رود در مسیری قرار گیرد که مشکلات ان کاهش یابد.وزیر بهداشت ،  درمان و اموزش پزشکی افزود :  بنا نبود بیکاری ،  حاشیه نشینی و کم بهره مندی از خدمات بهداشت و درمان در این کشور اتفاق بیافتد ،  تلاش‌های زیادی در 36 سال گذشته شده و موانع زیادی هم وجود داشته است.هاشمی افزود :  امروز در اقصی نقاط کشور پزشکان حضور دارند اما با انچه باید باشیم ،  فاصله داریم و راه تحقق ان همدلی و همزبانی است که رهبر معظم انقلاب فرمودند همدلی مهمتر از همزبانی است.وی ادامه داد :  دولت خود را خادم ملت می‌داند و رمز موفقیتش اتحاد و همدلی است ،  درست است ایمان شرط اول است اما وحدت و همدلی ضرورت توفیق امروز ما در صحنه داخلی و بین المللی است.وزیر بهداشت ،  درمان و اموزش پزشکی افزود :  جوانان انرژی متراکمی در کشور هستند که امید است با فرصت‌های موجود امار بیکاری که در خوزستان بالاست به تدریج کاهش یابد.در این ایین معاون وزیر راه و شهرسازی و مدیرعامل سازمان مجری ساختمان‌ها و تاسیسات دولتی و عمومی هم حضور داشت.