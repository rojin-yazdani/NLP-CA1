طرح تحول نظام سلامت با سه هدف اصلی حفاظت مالی از مردم در مقابل هزینه‌های سلامت ،  ایجاد عدالت در دسترسی به خدمات سلامت و ارتقای کیفیت خدمات حوزه سلامت با حمایت رهبر معظم انقلاب و همراهی همه جانبه مجلس شورای اسلامی در دولت یازدهم اغاز شد. طرح ملی در همان گام‌های نخست نتایج ملموس و مثبتی را در پی داشت و رضایت 73 درصدی مردم را به خود جلب کرد. طرح تحول نظام سلامت در شرایطی در دستور کار دولت یازدهم قرار گرفت که بواسطه اشفتگی مالی در نظام سلامت ،  مشارکت ناچیز دولت در هزینه‌های درمانی و پرداخت‌های غیر رسمی برای خدمات تشخیصی و درمانی ،  با وجود حضور بیمه‌های پایه و مکمل در بازار سلامت بین 60 تا 70 درصد از هزینه‌ها ،  مستقیما از جیب مردم پرداخت می‌شد. در مرحله اول طرح تحول سلامت ،  سهم مردم از هزینه‌های بستری در بیمارستان‌های دولتی از حدود 37 درصد به متوسط 8 درصد کاهش یافت و پرداخت هزینه‌های دارویی و لوازم مصرفی پزشکی در خارج بیمارستان حذف شد. در ادامه تدوین و تصویب کتاب ارزش نسبی خدمات سلامت به عنوان یکی از راهبردهای اصلی برای برون رفت از وضع نابسامان پرداخت‌های غیررسمی ،  به منظور تکمیل حلقه حفاظتی از مردم در مقابل هزینه‌های سلامت ،  مرحله سوم برنامه تحول سلامت را رقم زد.تمامی مطالعات اسیب شناسی نظام سلامت در کشور نشان می‌دهد که غیر واقعی بودن تعرفه‌ها همواره یکی از سه مشکل اساسی نظام سلامت بوده است و ضرورت داشت که تعرفه اکثر خدمات مورد بازنگری قرار گیرد. بنابر این مرحله سوم طرح تحول نظام سلامت با سه هدف عمده و برای ایجاد زیرساخت نظام سلامت اغاز شد ؛  حذف پرداخت‌های غیر رسمی در بخش دولتی و خصوصی ،  که بخش قابل توجهی از پرداخت از جیب مردم را تشکیل می‌داد ،  ایجاد تناسب میان تعرفه خدمات در گروه‌های مختلف ارائه خدمت و ایجاد تناسب میان تعرفه خدمات در بخش دولتی و خصوصی و ایجاد انگیزه لازم برای تمام وقت شدن پزشکان در بخش دولتی.بنابراین بدون در نظر گرفتن واقعیت‌های بخش درمان در حوزه دولتی و خصوصی و واقعی نمودن نرخ تمامی خدمات ،  امکان دستیابی به اهداف سه گانه فوق متصور نبود. سخن اخر اینکه ،  عقیم نماندن اهداف طرح‌های ملی عظیم که در نخستین مرحله موفقیت خود را به طور ملموس به منصه ظهور رسانده است ،  همدلی و همراهی همه نهادها را می‌طلبد. امید است مرحله بعدی طرح سلامت با همکاری همه ارکان نظام ،  قله موفقیت را فتح کند.