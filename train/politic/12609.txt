علی لاریجانی  ،  بزرگداشت مناسبت‌های انقلاب را در برابر نگاه‌های ریب‌امیز غربی‌ها نسبت به برخی مسائل داخلی از جمله موضوع هسته‌ای و مسائل منطقه‌ای موثر دانست و گفت :  غرب باید در مواجهه با جمهوری اسلامی سنگین بودن وزن انقلاب را حس کند.به گزارش ایلنا  ،  رییس مجلس پیش از ظهر امروز در همایش سراسری مسئولان ستادهای دهه فجر انقلاب اسلامی طی سخنانی با اشاره به حضور ایت‌الله احمد جنتی دبیر شورای نگهبان قانون اساسی در این مراسم ،  وی را شخصیتی ممتاز در انقلاب دانست و گفت :  ایشان علی‌رغم مسئولیت‌های خود در این جلسات حضور می‌یابد و امروز نیز که ما برنامه پنجم را در مجلس داریم نظرات شورای نگهبان را بررسی می‌کنیم . همچنین امروز از اقای جنتی خواهش کردیم که تا روز چهارشنبه مسائل را بررسی کنند تا کار کشور جلو بیفتد.رئیس مجلس شورای اسلامی با تاکید بر ضرورت محاسبه‌گری در امور از سوی افراد اظهارکرد  :  انسان‌های موفق کسانی هستند که اهل محاسبه بوده و اعمال هر روز خود را محاسبه می‌کنند. چنانچه در کشوری مسئولین و مردم اهل محاسبه نباشند عمر انها به روزمره‌گی می‌گذرد بنابراین هر گونه محفلی که به ارزیابی امور کمک کند می‌تواند مفید باشد.وی در ادامه ،  انقلاب اسلامی را دارای جنس و جوهری متفاوت از سایر انقلاب‌ها عنوان کرد و با بیان اینکه در تقسیم‌بندی صاحب‌نظران غربی نیز  ،  انقلاب اسلامی از سایر انقلاب‌ها جدا شده اظهارکرد  :  در مقایسه ،  مولفه‌هایی از جمله دیکتاتورستیزی و مبارزه با استعمار انقلاب اسلامی و برخی دیگر از انقلاب‌ها مشترک است اما جوهره انقلاب ما تحت عنوان اسلامی بودن متفاوت از سایر انقلاب‌ها و منحصربه‌فرد است به نحوی که اگر جوهره دینی انقلاب ما در مسیر حرکتش کمرنگ شود باید احساس خطر کرد.وی افزود :  ان چیزی که روابط اجتماعی و سیاسی انقلاب اسلامی را معنا می‌کند شالوده دینی ان است که نباید بگذاریم کمرنگ شود.لاریجانی با اشاره به حرکت‌هایی همچون مشروطه که به دلیل عدم توجه به بعد دینی به دیکتاتوری دیگری متصل شد گفت :  زمانی که مصدق می‌خواست کاشانی را کنار بگذارد  ،  مهره‌های خود را از مجلس خارج کرده و گفت که مجلس منحل است . همین اشتباه استراتژیک موجب شد که کشور در چنبره دیکتاتوری دیگری گرفتار شود و کودتا رخ دهد.نماینده مردم قم در مجلس شورای اسلامی یکی از وجوه تغییر رفتار غرب در برابر جمهوری اسلامی را دست برداشتن از اعتقادات دینی عنوان کرد و با بیان اینکه مردم ما در پای تفکر اسلامی ایستادگی دارند  ،  گفت  :  در دوره دوم خرداد برخی سخنان ناصواب شکل گرفت. به نحوی که مطرح می‌کردند اگر به جمهوریت اعتقاد داریم باید اسلامیت را طرد کنیم و در برخی از روزنامه‌ها به صراحت می‌اوردند که چنانچه به جمهوریت قائلیم نمی‌توانیم به اسلامیت قائل باشیم. تا جایی که برخی از مقدسات نیز توهین می‌شد.وی واقعه 18 تیر 1378 را بلوایی دانست که به دنبال تغییر بود و فلش ان همان فلشی بود که از سال‌های قبل توسط غرب دنبال می‌شد.رئیس مجلس شورای اسلامی تصریح کرد :  بهانه انها چیز دیگری بود اما فلش انها همان بود که غرب نیز به دنبال ان بود.وی افزود :  اب‌دیدگی مردم در حوادث مختلف انقلاب از دیگر دستاوردها است که البته از پس مشاجرات و فتنه‌گری‌ها ضررهایی به کشور زده شده و اینطور نیست که هزینه‌ای نداشته باشد.لاریجانی گفت :  در زمان 18 تیر که حوادث تلخی رخ می‌داد حتی یکی از کشورهای همسایه ما شروع به دفاع از این جریان کرد و حرف‌های کلفتی را مطرح کردند اما بعد از حضور مردم در 23 تیر که مشخصه اب‌دیدگی مردم بود همگی دیدند که این سنگری نیست که با چند فشار و حرکت از بین برود.نماینده مردم قم در مجلس شورای اسلامی با اشاره به ویژگی استکبارستیزی انقلاب اسلامی به اظهارات غربی‌ها مبنی بر حمایت ایران از حزب‌الله لبنان اشاره کرد و گفت :  ما که این موضوع را مخفی نمی‌کنیم و از حزب‌الله حمایت می‌کنیم و ان را افتخاری برای خود می‌دانیم البته از حماس نیز حمایت می‌کنیم زیرا انها از خاک خود دفاع می‌کنند. ما از مردم عراق نیز که تنها بودند حمایت کرده‌ایم.وی در بخش دیگری از سخنان خود خاطرنشان کرد :  در زمان 2 خرداد یکی از مشاجرات ،  مکتبی بودن ما بود . بدین صورت که می‌گفتند نباید سیاست خارجی براساس ایدئولوژی باشد. در حالی که ایدئولوژیک زندگی کردن و مکتبی فکر کردن یک امتیاز است.عضو مجمع تشخیص مصلحت نظام با بیان اینکه امریکا زمانی مدعی مدیریت واحد در جهان بود در حالی که امروز چنین چیزی دیگر مطرح نیست ،  افزود  :  استراتژی ایران در ایستادگی نسبت به موضوع افغانستان و عراق و در برابر فتنه جهان‌گشایی مدرن امریکا استراتژی موثر است.وی با بیان اینکه امروز تراز ایران قابل قیاس با گذشته نیست ،  اظهارکرد :  ایران به دنبال ایجاد یک امپراتوری نیست بلکه به دنبال یک فکر یعنی مردم سالاری دینی است.لاریجانی با بیان اینکه حساسیت‌های غرب در خصوص انقلاب همواره نشان از ذی‌قیمت بودن ان موضوع دارد ولایت فقیه را از ان نمونه برشمرد و گفت :  اخیرا در خصوص سیستم‌های موشکی ایران نیز اظهارنظرهایی می‌شود اما باید گفت که ما بر روی سیستم‌های موشکی کار می‌کنیم و برای ما جنبه دفاعی دارد ،  تا وقتی که غرب و رژیم صهیونیستی نیز ما را تهدید می‌کند باید ایستادگی و در این خصوص تلاش کنیم. جوانان ما نیز تلاش می‌کنند تا مدل‌های مختلفی از ان تولید شود.وی گفت :  غربی‌ها نگرانند که کشور ایران وقتی که به تکنولوژی‌های پیشرفته برسد از چهارچوب‌هایی که مدنظر انها است فراتر رود بنابراین تلاش می‌کنند تا پای کسی را که می‌خواهد از انها فراتر رود را قطع کنند و همه کشورها تنها گرد چند کشور صنعتی طواف کنند.رئیس مجلس شورای اسلامی سنگ‌اندازی غرب در مسئله هسته‌ای را از ان نمونه عنوان کرد و گفت :  ایران عضو اژانس بین‌المللی اتمی است و طبق قوانین اژانس انها موظف هستند به کشورهایی که کارهای تحقیقاتی می‌کنند سوخت هسته‌ای بدهند که راکتور تحقیقاتی تهران نیز از مراکزی است که سوخت ان باید از طرف انها تامین شود.لاریجانی تصریح کرد :  اما غرب باید بداند که با این دست فرمان نمی‌توانند با ایران مواجه شود و پاسخ ماجراجویی‌های خود را نیز همچون گذشته خواهد گرفت.وی در ادامه پیشرفت‌های کشور را در عرصه فرهنگی و معارف دینی نیز خوب ارزیابی کرد و گفت :  البته برخی نابسامانی‌های فرهنگی نیز داریم که بعضا به دلیل کم‌اطلاعی و بعضی علل دیگری دارد.نماینده مردم قم در مجلس شورای اسلامی با بیان اینکه ادرس غلط فرهنگی دادن به جامعه موجب به انحراف کشیده شدن می‌شود  ،  گفت :  برخی به خاطر اینکه نیروهای بیشتری را جذب کنند ادرس غلط فرهنگی به مردم می‌دهند درحالی که این کار تنها حقایق را تنزل داده و موجب انحراف می‌شود.درحالی که عرصه فرهنگی امروز نیاز به رژلب نداشته و به ارزش‌ها و معارف فرهنگی باید توجه شود.وی اضافه کرد :  حال به هر دلیل ممکن است تصور شود که افراد بیشتری از این طریق جذب می‌شوند درحالی که باید معارف را جذاب ارائه دهیم و نه اینکه ارزش‌ها را تنزل دهیم.لاریجانی به دیدار با برخی از مقامات مسئول غربی که به موضوع اعدام و هم‌جنس‌بازی در ایران پرداخته شده بود ، ‌اشاره کرد و از توجیهات منطقی در رابطه با اعدام که موجب در امان ماندن جامعه از انحراف می‌شود یاد کرد و گفت :  در مورد هم‌جنس‌بازی که یک بربریت مدرن است ما به انان ایراد گرفتیم که ایا اگر شما بخواهید بعدها با حیوانات نیز جمع شوید باید همه کشورها از شما پیروی کنند ? عضو مجمع تشخصی مصلحت نظام با بیان اینکه غرب اساسا به پوسته اسلام کاری ندارد و به دنبال حذف درون ان می‌باشد گفت :  ولایت فقیه در کشور کار اجرایی ندارد بلکه از حقوق ملت در برابر تعدی و تجاوز دستگاه‌ها و نهادها صیانت می‌کند.وی با بیان اینکه بعضا حرفهایی در کشور زده می‌شود که نشان از ناسیونالیست رمال‌گونه دارد گفت :  سخنان علیه روحانیت حق نبوده و شبیه حرفهایی است که زمان شاه نیز زده می‌شد.رئیس مجلس شورای اسلامی گفت :  زمانی در دوم خرداد تصور می‌کردند که اگر با امریکا مذاکره شود انها فرش قرمز زیر پای ما پهن کرده و منافع ما را می‌دهند درحالی که اگر امریکا بداند در ایران قدم‌های سستی وجود دارد در اهداف خود به سوی جلو گام برمی‌دارد.وی گفت :  وقتی که ایالات متحده مواضع دقیق مقام معظم رهبری را حتی پس از به روی کار امدن اوباما مشاهده کرد فهمید که با چه کسی طرف است.نماینده مردم قم در مجلس شورای اسلامی گفت :  اگر امریکا بخواهد حق کسی را بدهد باید در موضع عمل انجام شده قرار گیرد تا به ان تن دهد نمونه این موضوع برخوردهای غرب در برابر لبنان و حزب‌الله بود.وی در ادامه سخنان خود دست‌اوردهای انقلاب در مسائل اقتصادی را یاداور شد و گفت :  نگاه‌های نسبت به روستاها ادارت مدارانه شد و در خصوص خودکفایی در عرصه‌های مختلف نیز گام‌های مهمی برداشته شد که به یاد دارم در کابینه‌های قبلی برخی با خود شفایی مخالفت می‌کردند اما مقام معظم رهبری اعلام کردند که باید در محصولات استراتژیک از جمله گندم خود کفا شویم.رئیس مجلس شورای اسلامی با تاکید بر اینکه سیاست‌های اصل 44 نیز باید مطابق با قواعدهای مد نظر رهبری اجرا شود گفت :  فکر نمی‌کنم هنوز در این زمینه ممهز شده باشیمبا اشاره به قانون هدفمندی یارانه‌ها و با تاکید بر اینکه باید به دقت اجرا شود گفت :  ما در روند تاثیر این قانون شیب منتطی‌ای را در نظر گرفتیم که باید رعایت شود که در صورت رعایت ان می‌تواند به تولید و بخش‌های مختلف کمک کند.لاریجانی با بیان اینکه نباید این قانون در بخش‌های مختلف به صورت مصداقی اصلاح شود به مشکل اشتغال اشاره کرد و گفت :  با وصله و پینه نمی‌شود مشکل اشتغال را درست کرد مسئله بیکاری با حالت‌های مسکنی قابل حل نیست ،  باید با روانسازی تولید پیش برویم. تازه‌ترین اخبار مجلس شورای اسلامی را در صفحه سرویس مجلس تابناک بخوانید.