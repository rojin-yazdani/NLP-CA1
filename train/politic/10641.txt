مدیر کل روابط عمومی و تشریفات قوه قضائیه گفت :  هرگونه بازدید افراد و اشخاص از زندان اوین تابع مقررات و ضوابط خاص است. به گزارش فارس حسن رحیمی مدیر کل روابط عمومی و تشریفات دستگاه قضایی کشور درباره خبر برخی از رسانه‌ها مبنی بر بازدید رئیس جمهور از زندان اوین گفت :  بازدید از زندان اوین تابع مقررات و ضوابط ویژه‌ای است. وی افزود :  برای بازدید از زندان اوین یا هر کدام از بخش‌های دیگر قوه قضاییه باید تشریفات و ضوابطی که برای این گونه کارها در نظر گرفته شده انجام شود سپس امکان بازدید فراهم شود. مدیر کل روابط عمومی و تشریفات دستگاه قضایی کشور گفت :  هنوز از سوی نهاد ریاست جمهوری برای این بازدید هماهنگی‌های لازم انجام نشده است. پیش از این برخی از رسانه‌ها خبری مبنی بر بازدید احمدی نژاد از زندان اوین و بخش‌های مختلف این زندان داده بودند و هدف رئیس جمهور را اگاهی از وضع زندانیان اعلام کرده بودند.