محمد جواد ظریف وزیر امور خارجه در جدیدترین مطلب خود در فیسبوک نوشت : دیروز چند جلسه داشتم که طولانی‌ترین و جالب‌ترین انها حضور در کمیسیون امنیت ملی مجلس بود. حدود 3 ساعت طول کشید و باعث شد که 90 دقیقه به جلسه دولت دیر برسم. جلسه کمیسیون امنیت ملی در فضایی جدی ولی صمیمانه برگزار شد. تقریبا همه نمایندگان محترم حاضر در جلسه از تلاش‌های انجام شده در سفر نیویورک تقدیر کردند. انتقادهایی هم داشتند که سعی کردم به انها پاسخ دهم. نقد سازنده برای یک نظام مردم سالار حیاتی است و لذا باید از ان استقبال کرد. انچه من در کمیسیون دیدم بیشتر نقد خیرخواهانه بود و به همین دلیل حتی یک ساعت از وقت تعیین شده بیشتر ماندم تا هم از نظرات نمایندگان استفاده کنم و هم دیدگاه‌های خودم و دولت را توضیح دهم.اما در برخی رسانه‌ها و سایت‌ها ،  انتقادات شکل دیگری به خود می‌گیرند. فکر می‌کنم باید در اظهارنظرهای عمومی بین نقد و تخریب تفاوت قائل شد. مخصوصا وقتی تخریب برخاسته از ملاحظات جناحی باشد و هدف ان  ( خواسته یا ناخواسته )  نه یک شخص و گروه ،  بلکه سیاست خارجی کشور. فکر نمی‌کنم اگر در رسانه‌ها سیاست خارجی عزتمند کشور را واداده معرفی کنند ،  خدمتی به کشور یا نظام کرده اند. زمانی که دنیا در برابر عظمت مردم ایران و منطق قوی و همراه با اعتماد به نفس و خودباوری نمایندگان این ملت در صحنه جهانی با احترام برخورد می‌کند ،  چرا باید این سیاست خارجی را واداده معرفی کرد ?  ایا قدرقدرت نشان دادن بدخواهان این مردم و جنگ طلبان و در نهایت ریختن اب به اسیاب انها نیست ?  ایا این برخواسته از تفکر انقلابی است که امریکا را قدر قدرت بدانیم و حتی اذعان به توان و موفقیت دیپلماتیک رییس جمهور انقلابی کشور توسط دوست و دشمن را نتیجه طراحی و توطئه همان قدرقدرت تلقی کنیم ? من در مذاکرات متعددی بوده‌ام که طرف غربی در جلسه هیچ موفقیت و دستاوردی نداشته ولی فردای ان روز بیشتر رسانه‌های ان کشور ارزیابی کاملا مثبتی از جلسه ارائه داده‌اند تا دیپلماسی کشورشان را شکست خورده معرفی نکنند. جالب اینجاست که در اکثر این موارد همین دوستان همیشه منتقد رسانه‌ای خودمان نه تنها از این روش استفاده نکرده‌اند ،  بلکه به جای باور کردن حرف طرف خودی ،  به ادعاهای هدایت شده رسانه‌های غربی استناد نموده و دیپلماسی موفق کشور را ناکارامد معرفی نموده اند. یعنی دقیقا همان خط دروغ تبلیغاتی که رسانه‌های غربی به صورت هدفمند و هدایت شده در صدد القای ان بوده‌اند را دنبال کرده و تازه ادعای انقلابی بودن هم داشته اند. به هرحال ،  با کمال احترام و تواضع ،  فکر می‌کنم ضرورت دارد برخی دوستان مختصر تجدیدنظری در روش خود داشته باشند.بعد از مجلس با 90 دقیق تاخیر به دولت رفتم. در پایان جلسه دولت ،  که اولین جلسه بعد از بازگشتم از نیویورک بود ،  گزارشی از سفر دادم و بعد از من ریاست محترم جمهوری با بزرگواری فراوان مطالبی را در مورد دستاوردهای مهم و ارزنده سفر نیویورک اضافه کردند که نشان دهنده اراده قوی و تصمیم خلل ناپذیر ایشان در پیگیری اهداف اعلام شده سیاست خارجی در هماهنگی کامل با رهبری فرزانه انقلاب و به منظور اعتلای اسلام و ایران و ایرانی و پیشبرد رفاه مردم و توسعه کشور بدون نگرانی از برخی بداخلاقی‌های رسانه‌ای بود. این سخنان نیرو و انرژی مثبت بی نظیری به من و همه اعضای دولت داد.