اسدالله بادامچیان به خبرانلاین گفته است :  یکی از اتفاقات جالبی که رخ داد این بود که جمعیت رهپویان و پایداری در موضوع ریاست مجلس با هم یکی شدند. به گونه‌ای که انگار سالها با هم یکی بودند در حالی که در دوران انتخابات با هم رقابت کردند.وی با بیان اینکه ائتلاف این دو گروه داری اکثریت نیست  ،  ادامه داد :  این تلقی در میان نمایندگان به وجود امده که این ائتلاف برای مصلحت مجلس نیست.قائم مقام حزب موتلفه اسلامی که می‌گفت رابطه اقای دکتر حدادعادل با موتلفه بیش از این دو گروه سیاسی است ،  گفت :  اگر هم روزی ایشان بخواهند عضو حزبی بشوند ،  به عضویت موتلفه در خواهد امد ،  اما این دو گروه سراغ ایشان رفتند و این حمایت برای مخالفت با اقای لاریجانی بود ،  که مجلس با این امر مخالفت کرد .او همچنین تصریح کرده است :  برخی‌ها دنبال این هستند که در مجلس نهم دو گروه تشکیل دهند و حامیان جناب حدادعادل را در مقابل حامیان اقای لاریجانی قرار دهند ؛  در حالی که این کار غلطی است و سیاستی است که نتیجه منفی برای این دوستان خواهد داشت.وی با بیان اینکه بهتر است بعد از انتخابات هیات رئیسه ،  دوستان روش تفاهمی را پیش بگیرند و سال اینده در انتخابات هیات رئیسه برنامه ریزی کنند تا اگر موفق شدند ،  ریاست را کسب کنند ،  گفت :  اختلاف و دوگانگی در مجلس خلاف توصیه‌های رهبری انقلاب است و این دوستان خواهند دید که مقام معظم رهبری در نشست خود با نمایندگان مجلس به انها توصیه خواهند کرد که مجلس در یک محیط اخلاقی اداره شود.