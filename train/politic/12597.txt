رئیس کمیسیون اموزش و تحقیقات مجلس٬ از حضور وزیر علوم٬ تحقیقات و فناوری در صحن علنی قوه مقننه خبر داد و گفت :  فرجی دانا فردا برای ارایه توضیحاتی درباره عزل‌و نصب‌های اخیر صورت گرفته در بدنه وزارت علوم و برخی دانشگاه‌ها در مجلس حاضر می‌شود.محمدمهدی زاهدی٬ با یاداوری حضور وزیر علوم٬ تحقیقات و فناوری در صحن علنی مجلس برای پاسخ به سوال برخی نمایندگان درباره انتصابات اخیر صورت گرفته در بدنه وزارت علوم٬ تحقیقات و فناوری و نیز برخی دانشگاه‌ها٬ گفت :  فرجی دانا فردا  ( یکشنبه 8 دی‌ماه )  به سوالات نمایندگان پاسخ می‌دهد.نماینده مردم کرمان و راور در مجلس شورای اسلامی٬ با بیان اینکه نمایندگان منتظر پاسخ‌های قانع کننده وزیر علوم هستند ،  افزود :  اگر فرجی دانا استدلال‌های خوب و منطقی در پاسخ سوال کنندگان مطرح کند به طور حتم مجلس قانع خواهد شد.رئیس کمیسیون اموزش و تحقیقات مجلس شورای اسلامی٬ با بیان اینکه یکی از نمایندگان سوال‌کننده فردا از فرجی دانا درباره انتصابات اخیر سوال خواهد کرد٬ گفت :  مجلس اماده شنیدن توضیحات و استدلال‌های وزیر علوم٬ تحقیقات و فناوری است.لازم به ذکر است ایراد عمده نمایندگان سوال کننده ،  به انتصاب جعفر میلی منفرد و جعفر توفیقی در بدنه وزارت علوم٬ تحقیقات و فناوری و تغییر روسای برخی دانشگاه‌ها بازمی‌گردد.