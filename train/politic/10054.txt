دو تن از نمایندگان کنونی تهران و نامزدهای انتخابات مجلس نهم  ،  با حضور در حسینیه ارشاد ارای خود را به صندوق انداختند.به گزارش خبر انلاین  ،  علی مطهری پس از ارائه رای خود گفت  :  من قاعدتا رای می‌اورم. اگر رای نیاورم باید بررسی شود. وی در جمع خبرنگاران در پاسخ به این‌که ایا با نظر برخی مبنی بر این‌که اگر روحانیت به ریاست مجلس بازگردد  ،  مجلس اقتدار خود را بازمی‌یابد  ،  موافقید یا نه  ?   ،  گفت  :  معتقدم روحانی بودن یا نبودن تاثیری در اقتدار مجلس ندارد و بیشتر به شخصیت فرد مربوط می‌شود. وی افزود  :  اقای حداد عادل را مناسب نمی‌دانم  ؛  چراکه در دور قبل نیز تاثیری در مجلس نداشتند  ،  ابتدا اقای لاریجانی و پس از ایشان اقای مصباحی مقدم را مناسب می‌دانم.مطهری همچنین در پاسخ به سوال دیگری در مورد استیضاح وزیر کار گفت  :  قرار است روز یکشنبه 17 اردیبهشت ماه درباره استیضاح وزیر کار تصمیم‌گیری شود. بعد از بررسی بودجه برای استیضاح ایشان فرصت وجود دارد.محمدرضا باهنر هم در پاسخ به سوالی مبنی بر این‌که اقای مطهری بر این باور است که شما و اقای حدادعادل از کسانی بودید که تمایل به حضور ایشان در لیست جبهه متحد نداشتید  ،  اظهار کرد  :  نظر من این نبود  ،  نشست جبهه متحد کاملا دموکراتیک بود و من موافق حضور ایشان در لیست جبهه متحد بودم اما رای نیاورد.وی در پاسخ به سوال دیگری در مورد این‌که به نظر شما جبهه متحد در انتخابات مجلس نهم پیروز شده است یا جبهه پایداری گفت  :  جبهه متحد در همان دور اول پیروز شد و ترکیب نمایندگان این دو جناح سه به یک بود  ،  فاصله رای جبهه متحد نسبت به پایداری زیاد بود  ،  اما نتیجه انتخابات تهران بسیار مهم و تاثیرگذار است.نایب رئیس مجلس در پاسخ به سوال دیگری در مورد تعامل دولت و مجلس اینده گفت  :  ما دولت را در کارهای مثبت حمایت می‌کنیم و اگر نقد داشته باشیم مطرح می‌کنیم. این‌که مجلس نهم در مجموع تابع دولت باشد این طور نخواهد بود. تعداد کسانی که از دولت تبعیت کامل دارند از تعداد انگشتان دست بیشتر نیستند. عموما مجلس‌ها طرفدار دولت‌اند.وی با بیان این‌که جبهه پایداری را نمی‌خواهیم طرفدار دولت بنامیم گفت  :  هرچه احمدی‌نژاد کم انتقادتر عمل کند مطمئنا قوی‌تر خواهد شد.وی در پاسخ به سوال دیگری در مورد این‌که احتمال طرح دوباره بحث استیضاح وزیر کار وجود دارد یا نه  ?  گفت  :  مجلس از پس فردا قانون بودجه 91 را در صحن علنی دنبال می‌کند و با این وجود فرصتی برای طرح استیضاح نیست.باهنر در مورد ریاست مجلس نهم نیز گفت  :  ترکیب هیات رییسه و رییس مجلس را نمایندگان مجلس نهم تعیین می‌کنند