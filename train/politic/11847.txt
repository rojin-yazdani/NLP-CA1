علی مطهری با تاکید بر مشارکت حداکثری در انتخابات ،  تصمیم اصلاح‌طلبان مبنی بر تحریم یا شرکت کم‌رنگ در انتخابات را ناصحیح خواند.به گزارش ایسنا وی در نشستی که به همت کانون دانشجوی مسلمان دانشگاه امیرکبیر برگزار شد ،  براهمیت انتخابات نهمین دوره مجلس شورای اسلامی تاکید واظهار کرد :  شرایط خاص امروز ما و شرایط جهانی ضرورت شرکت در انتخابات را مضاعف کرده است ،  میزان مشارکت ما برای دنیا و به ویژه غرب پیامی دارد ،  مبنی بر این‌که کسانی که ما را تهدید نظامی و تحریم می‌کنند ،  در اراده‌شان تاثیرگذار خواهد بود. هرقدر همبستگی ملی ما زیاد شود ،  ان‌ها دست از این کار برخواهند داشت. من بر مشارکت حداکثری اصرار دارم و تصمیم اصلاح‌طلبان را مبنی بر تحریم یا شرکت کم‌رنگ در انتخابات نمی‌پسندم. باید منافع ملی را از حوادث سال 88 جدا کنیم ،  یکی از راه‌های پیگیری حوادث سال 88 ،  حضور در مجلس نهم است.وی در ادامه به سوالات دانشجویان پاسخ داد و در پاسخ به سوالی مبنی بر این‌که ایا شرکت نکردن در انتخابات را گناه می‌دانید ?  گفت :  گناه نیست  ، اما واجب عقلی و اجتماعی است که در انتخابات شرکت کنیم.این نماینده مجلس شورای اسلامی در پاسخ به سوالی درباره حوادث سال 88 گفت :  ابهاماتی در مورد حوادث پس از انتخابات سال 88 وجود دارد و هنوز بعضی در مورد مسائلی مانند نحوه برخورد با معترضان قانع نشده‌اند و انتقاداتی دارند. راه‌حل رفع این ابهامات ،  اما شرکت نکردن در انتخابات نیست.وی همچنین با اشاره به مشکلات اقتصادی کشور تصریح کرد :  مشکلات اقتصادی قابل انکار نیست. بخشی از این مشکلات ناشی از ارمان‌های بلند ماست ،  مانند ارمان فلسطین یا ارمان گسترش انقلاب که نمی‌توانیم از این‌ها بگذریم. بخشی نیز ناشی از تحریم‌ها و بخش دیگری مربوط به ضعف مدیریت اقتصادی است. در کشور بعضا افرادی در پست‌های کلیدی قرار می‌گیرند که صرفا مطیع باشند. ما وزرایی داریم که جایگاه‌شان در حد یک مدیرکل است. این‌که مناصب نباید در دست یک عده خاص بچرخد ،  حرف درستی است ،  اما افراد باتجربه را نیز نباید کنار گذاشت.مطهری در پاسخ به سوالی درباره عملکرد مجلس هشتم گفت :  این‌که بگوییم مجلس هشتم هیچ فایده‌ای نداشت و تنها الت دست بود ؛  حرف درستی نیست. مجلس هشتم کارهای مثبتی داشت که استیضاح مرحوم کردان که موضوع مهمی هم بود و در مقابل ان مقاومت وجود داشت یکی از ان‌ها بود.وی طرح سوال از رییس‌جمهور را نیز یکی دیگر از اقدامات مثبت مجلس هشتم خواند و با بیان این‌که این مساله هرچند اثر عملی نداشته باشد ،  اما صرف احضار رییس‌جمهور کار بزرگی است ابراز عقیده کرد :  رییس‌جمهور باید تا هجدهم اسفند در مجلس حاضر شود و این کار اقتدار مجلس را نشان می‌دهد. پس اینطور نیست که بگوییم مجلس مثلا با این لیوان روی میز فرقی نداشته است.وی درباره استیضاح وزیر اقتصاد در مجلس نیز گفت :  مجلس وزیر اقتصاد را جز وزرای خوب دولت می‌دانست ،  هر چند شاید بگوییم که اگر این خوب است ،  پس بدشان چیست ،  اما عذرخواهی وزیر و نطق‌هایی که انجام شد ،  تاثیر زیادی داشت. اگر استیضاح مهاجرانی را به یاد داشته باشید همه می‌دانستند که او عزل خواهد شد ،  اما وقتی نطق خود را خواند نظر همه تغییر کرد. دخالت اقای لاریجانی هم در این موضوع موثر بود ،  هرچند اگر دخالت هم نمی‌کرد باز اتفاقی نمی‌افتاد.مطهری با اشاره به مسائل خارجی کشور نیز گفت :  در دنیا می‌توانستیم تدبیرهایی به کار ببریم که از اختلاف بین اتحادیه اروپا و امریکا استفاده بیشتری ببریم ،  یا تعداد قطعنامه‌های صادر شده را کم کنیم. رفتارهای شخصی مسوولان سیاست خارجی نیز بسیار موثر است. زمانی که اقای لاریجانی رییس شورای عالی امنیت ملی بودند اقای سولانا به ایشان علاقه‌مند شده بودند ،  و این باعث شده بود که برخی مسائل بهتر حل شود.مطهری در پاسخ به سوال دانشجویی مبنی بر این‌که ایا اطلاع دارید که عموزادگان شما از نام شهید مطهری و جایگاه ایشان سو استفاده می‌کنند ?  گفت :  یکی دو تا از عموزاده‌های من به سرعت رشد اقتصادی پیدا کردند ،  اما من در جریان کارشان نیستم ،  ولی احساس می‌کنم که این‌ها بدون استفاده از نام شهید مطهری این مقدار نمی‌توانستند ،  پیشرفت کنند ،  هر چند من به مسوولان سپرده‌ام که اگر به نام شهید مطهری به شما مراجعه کردند ،  به کارشان ترتیب اثر ندهید. در جریان جزئیات کار ان‌ها نیستم ،  ارتباطی با ما ندارند ،  باید خودشان باشند و پاسخ دهند. وضع اقتصادی ان‌ها زیاد هم بالا نیست و افرادی از این دست در کشور بسیارند ،  البته مطمئنا تلاش‌های خودشان هم تاثیرگذار بوده است.وی همچنین در پاسخ به سوال دیگری مبنی بر این‌که ایا اگر ردصلاحیت می‌شدید دوباره برای رای دادن در انتخابات شرکت می‌کردید ?  اظهار کرد :  اگر رد صلاحیت هم می‌شدم ،  هم خودم شرکت می‌کردم و هم دعوت به شرکت می‌کردم. اگر از بعضی اشتباهات برخی از بخش‌ها بگذریم ،  با نظام دشمنی نداریم. این‌که حضور من تنور انتخابات را گرم‌تر کرده است ،  اینطور نبود ،  اما شد. در حالی که من در جبهه متحد رای اورده بودم ،  اما افرادی مصر بودند که اسم من در لیست نباشد.مطهری در پاسخ به سوالات مختلف یک دانشجو درباره منابع مالی صدای ملت  ،  اراذل خواندن متحصنین مقابل مجلس در رابطه با موضوع دانشگاه ازاد  ،  قرار داشتن سایتش بر روی سرور بنیاد باران و این که به گفته سوال کنندگان اخلاق و ادب را در صحبت‌های خود در مجلس و حتی مناظره‌ها رعایت نمی‌کند و حتی دروغ می‌گوید گفت :  شما خودتان دروغ گفتید که سایت من روی سرور بنیاد باران قرار دارد و چنین چیزی صحت ندارد. منابع صدای ملت از پولی است که خود نامزدها جمع کردند و سقف ان هم 20 میلیون بود. خانه کارگر هم که از ما حمایت کرد ،  گفت که لیست ما را می‌پسندد و معنی نداشت که ما دست رد به سینه ان‌ها بزنیم.مطهری در پاسخ به اعتراض دانشجویی به ادبیات سخنرانی وی گفت :  از بچگی ادبیاتم ضعیف بود.وی در پاسخ به سوال دیگری مبنی بر این‌که ایا از جنبش سبز حمایت می‌کنید ?  گفت :  من هیچگاه از ان‌ها حمایت مطلق نکردم ،  اما از مظلوم باید دفاع کرد. شما هم باید دفاع کنید. نسبت به اقای موسوی نیز انتقاد دارم ؛  چراکه ایشان شعارهایی مانند نه غزه ،  نه لبنان مطرح کردند که جز شعارهای ما نیست ،  دعوت از مردم به حضور در خیابان نیز کار درستی نبود ،  موسوی باید می‌گفت که من قانع نشدم ،  اما به قانون تمکین می‌کنم. بسیجیانی که در انتخابات کشته شدند ،  طبق فرمان عمل کردند و شهید محسوب می‌شوند.وی به جایگاه ولایت فقیه اشاره کرد و گفت :  ولایت مطلقه به این معناست که ولی فقیه در موارد خاص می‌تواند ،  تصمیمات ویژه‌ای حتی برخلاف قانون بگیرد و ما نیز این را قبول داریم و این به منظور خروج از بن‌بست‌هاست.عضو صدای ملت خاطرنشان کرد :  بنده شخص ولی فقیه را قبول دارم ،  البته سوالاتی دارم که دوست دارم از ایشان بپرسم و این متضاد با التزام به ولایت نیست.وی در پاسخ به سوال دیگری خاطرنشان کرد :  ازادی نباید قربانی امنیت شود. نگاه غلط این است که برخی نظام جمهوری اسلامی ایران را موجودی متزلزل تصور می‌کنند که هر انتقادی از نظر انان هراسناک است.مطهری در پایان همچنین گفت :  برخی ولایت فقیه را به عنوان امری مخالف ازادی جلوه می‌دهند که این اشتباهی است که تندروها مرتکب می‌شوند.