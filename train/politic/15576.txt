شاید همه ما به یاد بیاوریم روزهایی را که به مدرسه می‌رفتیم و مشغول درس خواندن بودیم تا شاید پس از پایان دوره تحصیلمان در گوشه‌ای از این کشور پهناور ،  گوشه‌ای از یک کار را برای پیشرفت ابادانی‌اش بگیریم. در ان دوران ،  زمان‌هایی پیش می‌امد که نمی‌توانستیم شب خوب استراحت کنیم و یا امتحان داشتیم که تا صبح بیدار می‌ماندیم ،  به همین دلیل گاه در کلاس درس ،  چرت می‌زدیم.هنوز هم اگر از کسانی که این دوران را گذرانده و تجربه چرت زدن در کلاس درس را دارند ،  بپرسید که چه اتفاقی پس از خوابیدن بر سرشان امده ،  ناخوداگاه جای گچی را که از سوی معلم زبان به سمتشان پرتاب شده بود ،  نشان می‌دهند و یا لحظه اخرج شدنشان از کلاس را با اب و تاب برایتان تعریف می‌کنند و حرف‌هایی را که معلم هنگام اخراجش از کلاس به او گفته ،  بازگو می‌کنند و البته خود نیز تایید می‌کنند ؛  راست هم می‌گوید واقعا مجلس ببخشید مدرسه جای خوابیدن نیست !  به گزارش تابناک  ،  امروز در مجلس کلیات طرح اصلاح ایین‌نامه داخلی مجلس شورای اسلامی به تصویب نمایندگان رسید ؛  اما در این میان ،  چیزی که یاداور خاطرات دوران مدرسه بود ،  این بود که در این طرح ،  نمایندگان بندی را برای محدود کردن عکاسان و خبرنگاران گنجانده‌اند تا مبادا عکس لحظه خوابیدن نمایندگانی که جلسات صحن علنی مجلس را برای جبران کمبود خواب خود برگزیده‌اند ،  منتشر نکنند. این طرح بنا به گفته عزت‌الله یوسفیان ملا ،  رئیس کمیسیون تدوین ایین‌نامه ،  این گونه خواهد بود ؛  در کمیسیون طرحی تصویب شد که به موجب ان ،  عکاسان خبری تنها می‌توانند در یک ساعت اغازین جلسه علنی مجلس عکاسی کنند. البته در روزهای خاص مانند استیضاح یا جلسات مهم ،  به تشخیص رئیس جلسه ،  انان می‌توانند تا پایان جلسه در صحن بمانند و عکس‌های خود را تهیه کنند. این نمایندگان توجیه کار خود را این گونه می‌گویند که نمایندگان به دلیل مشغله کاری زیاد و به دلیل خستگی ،  گاه در صندلی خود استراحت می‌کنند و این کار انها ،  سوژه‌ای به دست خبرنگاران می‌دهد که با انتشار این تصاویر در رسانه‌ها با ابروی این افراد بازی می‌شود. لحظه عکس گرفتن یک نماینده از یک نماینده خوابیده در جلسه صحن علنیبنابراین ،  لازم به توضیح است که در این راه ،  نمایندگان محترم برای عملی کردن مقصود خود از هر گونه توهین به خبرنگاران نیز کم نمی‌گذارند ،  به گونه‌ای که امروز در جریان بررسی این طرح ،  مهدی کوچک‌زاده گفت :  درست است ،  همه کسانی که اینجا هستند  ( صحن علنی مجلس )  نامشان خبرنگار است ،  ولی به مانند دیگر قشرها که درونشان فاسد نیز هست ،  برخی از انان هرزه‌نگار هستند و نیمی از سخنان من را می‌نویسند. اما جدای از این توهین و افتراها که یکسری از نمایندگان به خبرنگاران نسبت می‌دهند ،  این پرسش به ذهن می‌اید :  چه لزومی دارد ،  نماینده‌ای که خسته است در مجلس باشد ?  یک نماینده خوابیده با یک نماینده غایب چه فرقی دارد ?  ایا جز این است که تنها جایی را در مجلس اشغال کرده است ?  مگر نمایندگان چه کاری مهمتر از جلسات صحن دارند که مجبورند روی صندلی خود استراحت کنند ?  !  نادر قاضی‌پور ،  نماینده مردم ارومیه در این باره می‌گوید :  مجلس ،  خانه ملت و متعلق به همه مردم است ؛  بنابراین ،  باید همه امکان حضور در نشست‌های علنی را داشته باشند. خبرنگاران و عکاسان ،  حلقه واسط برای کسانی هستند که نمی‌توانند به جلسات بیایند و از رخدادهای درون مجلس اگاه شوند ؛  مگر ان که جلسات به تشخیص هیات رئیسه غیر علنی باشد. عضو کمیسیون صنایع و معادن درباره انتشار برخی از عکس‌ها از او در حالات گوناگون اظهار داشت :  گاهی من در حالت فریاد زدن در قاب تصویر عکاسان جای گرفتم ؛  بگذار مردم شهرستان‌ها و حوزه انتخابیه بدانند که من برای دفاع از حقوق ملت فریاد خواهم زد. نماینده مردم با اشاره به اظهارات برخی نمایندگان و انتقاد به انتشار عکس‌هایی از ان‌ها در حالت خواب یاداور شد :  مگر مجلس محل خواب است ?  اگر کسی مشکلی دارد یا خسته است ،  بهتر است مرخصی بگیرد و مجلس را ترک کند. مجلس محل نشاط و تحرک و تلاش است. قاضی‌پور همچنین به برخی درگیری‌های فیزیکی میان نمایندگان یا با برخی مسئولان اجرایی اشاره داشت و گفت :  مجلس محل درگیری فیزیکی نیست ،  بلکه محلی برای بحث و گفت‌وگوست و اگر کسی درگیر می‌شود ،  باید انتظار داشته باشد که عکس‌های او در رسانه‌ها منتشر می‌شود. وی در پایان تاکید کرد :  من در صحن علنی به طور جدی با تصویب چنین طرحی برای محدود کردن حضور عکاسان و خبرنگاران مخالفت می‌کنم. مردم از نمایندگان خود دست‌کم در این برهه تاریخی انتظارات فراوانی دارند. در شرایطی که همه نگاه‌ها و امید مردم به مجلس است ،  مجلس در فکر پنهان کردن خود از چشم موکلینش است و به جای ان که به فکر راهکار مشکل باشد ،  به فکر پاک کردن صورت مساله است !