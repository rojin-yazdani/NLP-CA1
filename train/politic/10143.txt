رئیس کمیته ویژه مجلس برای بررسی وضعیت بازداشت شدگان  ،  علی رغم سکوت یک هفته‌ای کاظم جلالی پس از استعفا تا کنون اعلام کرد که وی همچنان سخنگوی کمیته است .پرویز سروری ،  رئیس کمیته ویژه مجلس برای پیگیری بازداشت شدگان حوادث اخیر در گفتگو با خبرنگار مهر ،  در خصوص دلایل استعفای کاظم جلالی ،  سخنگوی این کمیته و وضعیت فعلی ان  ،  گفت :  اقای جلالی به دلیل فشار کاری که به وی وارد شده بود ،  استعفا داد و متاسفانه این استعفا مورد سواستفاده رسانه‌ای قرار گرفت .وی افزود :  اقای لاریجانی رئیس مجلس بلافاصله جلسه‌ای با اقای جلالی گذاشت و با وجود اصرار برای استعفا ،  به احترام رئیس مجلس دوباره به کار خود برگشت و بنابراین کار سخنگویی را ادامه می‌دهد ،  کمیته ویژه مجلس هم با قدرت و توان به کار خود ادامه می‌دهد .سروری با رد این مسئله که استعفای جلالی بخاطر وجود برخی محدودیت‌ها برای فعالیت کمیته ویژه مجلس بوده است ،  گفت : این هم از شایعات بی اساسی بود که اخیرا رواج پیدا کرد و هیچ مبنای درستی ندارد .اظهارات رئیس کمیته ویژه مجلس برای پیگیری بازداشت شدگان حوادث اخیر در حالی است که جلالی سخنگوی این کمیته 13 مرداد سه شنبه هفته پیش بدون اعلام هر گونه دلیلی از سخنگویی این کمیته استعفا داده و تا کنون از پاسخ به خبرنگاران خودداری کرده است .