کاندیدای یازدهمین دوره انتخابات ریاست‌جمهوری در مستند رادیویی گفت :  حتی اگر شده باید دست رقیبمان را هم ببوسیم و او را به میدان همکاری و مشورت بیاوریم. به گزارش فارس ،  محسن رضایی در مستند رادیویی خود که امروز دوشنبه سی دقیقه از رادیو ایران پخش شد ،  گفت :  در ایران نباید ما شاهد فقر باشیم ،  ما نباید ببینیم که در جمهوری اسلامی بیکاری و گرانی اتفاق می‌افتد. چینی‌ها یک میلیارد جمعیت خود را مدیریت می‌کنند ؛  اما ما نمی‌توانیم 75 میلیون نفر را مدیریت کنیم ? وی افزود :  از یک طرف پیشرفت‌های بزرگی و از سوی دیگر ،  عقب‌ماندگی‌های عظیمی را نیز می‌بینیم. این عقب ماندگی‌ها در حوزه زندگی اتفاق می‌افتد و در حوزه معیشت و اقتصاد مردم.رضایی تصریح کرد :  جوانی که برای این کشور افتخار افریده امروز باید بیکار بگردد و معتاد باشد و دست گدایی به سمت این و ان دراز کند. ایا این در شان ملت ایران است ?  چه کسی گفته است که مشکل گرانی و بیکاری را نمی‌توان حل کرد.این کاندیدای انتخابات یازدهمین دوره ریاست جمهوری تصریح کرد :  انقدر جوان فرهیخته در کنار من روی زمین افتاده که حقیقتا من خجالت می‌کشم که بر چه کسی ویژگی برتری دارم من خودم را سرباز ملت ایران می‌دانم که در این شرایط سخت تصمیم گرفتم تا اخرین لحظه بمانم خدمت کنم و انشاالله با دست شما نسل سوم و چهارم انقلاب اوضاع کشور را تغییر بدهم و این سختی‌ها را از سر راه ملت ایران بردارم.رضایی اظهار داشت :  ارزوی مهم و انگیزه اصلی من در این صحنه سیاسی چیزی نیست ،  جز اینکه با دست نسل سوم و چهارم انقلاب هم مشکلات فعلی را حل کنیم و هم خود انها را برای اینده کشور اماده کنیم و ما خیالمان راحت باشد ایران ما تا چهل ،  پنجاه سال بعد بیمه شده است.وی افزود :  حرف‌هایی که من می‌زنم تا در عمل به ان نرسم و از اجرایی کردن ان اطمینان حاصل نکنم ،  ان را مطرح نمی‌کنم. من اطمینان دارم که فدرالیسم اقتصادی قابل اجرا است ،  من به اجرایی بودن ان مطمئن شدم و بعد ان را مطرح کردم و اصولا فردی عملیاتی هستم و انشاالله با کمک مردم ان را اجرایی خواهم کرد.این کاندیدای یازدهمین دوره انتخابات ریاست جمهوری خاطرنشان کرد :  من معتقدم که مشکل ما در کشور فراتر از مدیران است ،  چرا که شاید مدیرانی بروند و مدیرانی دیگری جایگزین انها شوند اما وضع موجود تغییر چندانی نداشته باشند ،  مشکل ما مدیریت است و نه مدیران ،  سیستم‌ها ،  ساختارها ،  روش‌ها ،  سبک‌ها دچار اشکال است و باید تحولی در مدیریت کشور ایجاد شود.رضایی تصریح کرد :  خیلی‌ها چشم دوخته‌اند تا اقای احمدی نژاد زود کنار برود تا روی صندلی وی بنشینند حال فرضا این افراد رفتند و روی صندلی اقای احمدی نژاد هم نشستند بالاخره کشور را چگونه می‌خواهند اداره کنند ،  مگر با بد و بی‌راه گفتن یا تهمت زدن به این و ان می‌توان کار کرد.وی ادامه داد :  فرضا برخی‌ها بتوانند در دو سه سال سر مردم را کلاه بگذارند و جایگاه ریاست جمهور بنشینند ،  این افراد باید پاسخ درستی به مردم بدهند.این کاندیدای انتخابات یازدهمین دوره ریاست جمهوری اظهار داشت :  من فکر می‌کنم ما در حال بیرون شدن از مسیر تقوا هستیم ،  ما نباید این گونه بیندیشیم که با جابجا شدن ادمها معجزه‌ای صورت می‌گیرد ،  ما باید برای اداره کشور طرحی واقعی داشته باشیم.در ادامه این مستند ،  رضایی با اشاره به حضورش در راس سپاه پاسداران انقلاب اسلامی تصریح کرد :  فرماندهی سپاه را قبول کردم چون احساس خطر می‌کردم و نگران بودم کودتا شود. نامزد انتخابات اتی ریاست‌جمهوری درباره شیوه مدیریت سپاه ،  گفت :  شیوه من در اداره مجموعه‌ها ،  کار تیمی است. وقتی فرمانده سپاه شدم من با اقا صیاد  ( صیاد شیرازی )  دوتایی جنگ را اداره می‌کردیم ،  اقا صیاد می‌گفت خوب نیست دو نفره امضا می‌کنیم ممکن است مساله‌ای برای ما پیش بیاید. بهتر است فرماندهی مشخص شود اما من مقاومت می‌کردم ؛  در فتح‌المبین ،  صیاد گفت بیا یک ایین‌نامه بنویسیم ،  صیاد تا رفت ایین‌نامه را تهیه کند ،  عملیات بیت‌المقدس انجام شد. احساس می‌کردم اینطور بهتر می‌شود جنگ را اداره کرد. وی در ادامه گفت :  اخر جنگ مطمئن شده بودم که مشکل اقتصادی خواهیم داشت چراکه اینطور هم شد. رضایی با اشاره به ظرفیت‌های انرژی در ایران ،  تاکید کرد :  پنج سال دیگر نفت انگلیس ،  ده سال دیگر نفت امریکا تمام می‌شود و به مرور انرژی جهان در حال تمام شدن است و نبض انرژی جهان زیر پای نظام و جمهوری اسلامی ایران خواهد بود ؛  اگر قیمت نفت دویست دلار شود ،  تعجب نخواهم کرد ؛  برای ما هم فرصت زیاد است و تهدیدات. باید مسائل جدی بگیریم و از کارشناسان فرهیخته کشور استفاده کنیم. وی افزود :  شهرهای و استان‌های ایران ،  در اقتصاد بی‌صاحب هستند ؛  در بعد انتخابات صاحب دارد ؛  سیاست و امنیت دارد اما در اقتصاد صاحب ندارد. رضایی با اشاره به اهمیت فرهنگ در کشور افزود :  باید فرهنگ زندگی در سیاست را درست کنیم ؛  وقتی دولتمردان ما همدیگر را تضعیف می‌کنند ،  چه انتظاری است وقتی در کف خیابان تصادف می‌شود دو نفر تا حد مرگ یکدیگر را نزنند ?  وی با بیان اینکه باید اخلاق و فرهنگ مشورت را به جامعه برگردانیم ،  افزود :  عادت کردیم تا مشکلی پیش می‌اید ،  به گردن امریکا و دیگران بیندازیم ؛  به نظرم خود ما نقش بسزایی در کند شدن حرکت انقلاب داریم. باید فکر نو ،  ایده نو و با دولت نو اما در مقابل دیگران بلکه به عنوان مکمل انها از ظرفیت‌ها موجود در دولت اینده استفاده کنیم و دولت فراگیر تشکیل بدهیم. رضایی با بیان این گزاره که مردم ایران عاشق پرواز هستند و اگر ناراحتند به این دلیل است که نمی‌توانند بپرند  ،  افزود :  از ما می‌پرسند ایران که ظرفیت‌های غنی دارد چرا نمی‌تواند مشکل گوشت مرغ را حل کند ?  وی با بیان اینکه انسان‌های شریفی رفتند جان و زندگی خود را در راه خدا دادند ،  پس هر صندلی که ما روی ان می‌نشینیم به بهای از دست دادن هزاران جوان پاک است  ،  افزود :  ما به روحیه‌های افرادی چون اقا مهدی باکری نیاز داریم و نیروهای می‌خواهیم که در اقتصاد ،  همچون ایثارگران دهه اول انقلاب باشند. بر پایه این خبر در پایان این مستند تبلیغاتی رضایی خود را با نام فرزند کوچکی از ملت بزرگ با تاریخ بزرگ هستم معرفی کرد.