عضو فراکسیون اصولگرایان مجلس با بیان این که اژانس بین‌المللی انرژی اتمی با هماهنگی مسئولان امریکایی اسامی دانشمندان هسته‌ای ایران را اعلام کرده است ،  گفت :  تجهیزات امنیتی ایران برای حفاظت از دانشمندان هسته‌ای کامل است و اگر نقصی در امنیت از دانشمندان وجود داشته باشد نمایندگان این موضوع را برطرف می‌کنند.علی بنایی در گفت‌وگو با خانه ملت ،  با بیان این که امریکا نمی‌تواند شاهد شکوفایی ایران در بخش هسته‌ای باشد ،  تصریح کرد :  امریکا و رژیم صهیونیستی برای مقابله با پیشرفت دانشمندان هسته‌ای ایران برنامه دارند.انتشار اسامی دانشمندان برای جلوگیری از رشد هسته‌ای ایراننماینده مردم قم در مجلس شورای اسلامی با بیان این که اژانس بین‌المللی انرژی اتمی با هماهنگی مسئولان امریکایی اسامی دانشمندان هسته‌ای ایران را اعلام می‌کند ،  افزود :  این اقدام اژانس در راستای جلوگیری از رشد هسته‌ای ایران است که به هماهنگی کامل مسئولان امریکایی انجام شده است.عضو فراکسیون اصولگرایان مجلس ادامه داد :  اقدام اژانس بین‌المللی انرژی اتمی برای معرفی دانشمندان هسته‌ای ایران ،  امنیت دانشمندان ایرانی را تهدید می‌کند و مسئولان امنیتی باید با تمام قدرت امنیت را برای دانشمندان هسته‌ای ایران فراهم کنند.اقدام اژانس بین‌المللی انرژی اتمی برای معرفی دانشمندان هسته‌ای ایران ،  امنیت دانشمندان ایرانی را تهدید می‌کند و مسئولان امنیتی باید با تمام قدرت امنیت را برای دانشمندان هسته‌ای ایران فراهم کننداین عضو هیئت رئیسه کمیسیون برنامه ،  بودجه و محاسبات مجلس هشتم با تاکید بر این که ضریب امنیتی دانشمندان هسته‌ای ایران باید افزایش یابد ،  گفت :  امریکا برای منصرف کردن ایران از توسعه هسته‌ای قصد دارد دانشمندان هسته‌ای ایران را ترور کند و این موضوع افزایش ضریب امنیت دانشمندان هسته‌ای را ضروری می‌کند.این عضو فراکسیون روحانیون مجلس با بیان این این که تجهیزات امنیتی ایران برای حفاظت از دانشمندان هسته‌ای کامل است ،  تصریح کرد :  در شرایطی که نقصی در مسائل امنیت از دانشمندان وجود داشته باشد نمایندگان مردم در مجلس این موضوع را برطرف می‌کنند. امانو مسئول به خطر افتادن دانشمندان هسته‌ای ایران است علی‌اصغر سلطانیه  ،  نماینده ایران در اژانس بین‌المللی انرژی اتمی در نامه‌ای به یوکیا امانو  ،  مدیرکل اژانس بین‌المللی انرژی اتمی از انتشار اسامی دانشمندان هسته‌یی ایران از سوی اژانس انتقاد کرد و امانو را مسئول به خطر انداختن دانشمندان هسته‌ای ایران خواند.