یک منبع اگاه گفت :  به دنبال اطلاع ماموران اطلاعات از حضور اشرار در ارومیه شامگاه دیروز یک خانه تیمی شناسایی و درگیری با اشرار هفت ساعت طول کشید .این منبع اگاه امروز در گفتگو با خبرنگار فارس در ارومیه اظهار داشت :  این خانه تیمی در حاشیه شهرک ولیعصر ارومیه واقع است که در درگیری شامگاه دیروز راه ورودی این شهرک از ساعت 17 عصر تا ساعت 24 شب گذشته مسدود شد .بنابر اطلاعات غیررسمی در این درگیری یک نفر از اشرار به هلاکت رسیده و چند نفر از نیروهای پلیس و اشرار در این درگیری مجروح شدند .مسئول مرکز اطلاع‌رسانی فرماندهی نیروی انتظامی اذربایجان غربی در گفتگو با خبرنگار فارس در ارومیه با تایید شناسایی خانه تیمی بیان داشت :  شناسایی و دستگیری اعضای گروهک‌ها به وسیله نیروهای اطلاعات صورت گرفته و نیروی انتظامی در مرحله نهایی وارد عمل شد از این رو اطلاعات تکمیلی در اختیار نیروی انتظامی نیست.