حجت الاسلام جعفر شجونی در مصاحبه با روزنامه اعتماد گفت : *تا امروز دولت در جاهای مختلف هزار جور صحبت و به دلواپسان توهین کرده است. یک‌بار به جهنم حواله‌شان کرده ،  یک بار بی‌سواد خطاب‌شان کرده و جای دیگر هم گفته اینها بگذارند و بروند. رهبری بود که جلوی این سخنان دولت را گرفت و اجازه نداد بیش از این به ما توهین شود وگرنه دولت می‌خواست به این روند توهین‌امیز خود ادامه دهد. *اعتدال را ابوموسی اشعری اورد و با لفظ اعتدال علی‌ ( ع )  را خانه‌نشین کرد و گفت علی تندرو است در حالی که علی دنباله‌رو پیامبر  ( ص )  بود و اگر او تندرو بود پس پیامبر  ( ص )  هم تندرو بود. ما در قران هم واژه اعتدال را داریم اما در کنارش اغلظ علیهم را هم داریم. انجایی که خداوند می‌فرماید :  جاهد الکفار والمنافقین واغلظ علیهم . یعنی با منافقین و کفار تند و غلیظ باش. این اقایی که به اسم اعتدال امده است حرف‌هایش به این معناست که امام خمینی هم تندرو بوده است ،  دولت‌های قبلی همه تندرو بوده‌اند. دولتی که نان و بنزین مردم را گران کرده فکر می‌کند خیلی هنر کرده است. با این اوضاع  [  …   ]  من هم می‌تواند رییس دولت شود ،  اینگونه کار کردن که کاری ندارد. ببینید این مردم فرزند خمینی هستند و خوب می‌دانند در این کشور چه می‌گذرد. درست است که روحانی هم کلاه و هم ریش ما است اما عملکردش برای ما قابل قبول نیست.*من نمی‌دانم واقعا چرا مردم به ایشان رای دادند. مگر این اقا چه گفته که مردم او را انتخاب کردند ?  *مجلس قهوه‌خانه نیست که هر توهینی را نثار ان کنند. این مجلس بسیار مقاومت کرده است ،  مثل جریان وزرای علوم. مجلس به وزرای پیشنهادی رای اعتماد نمی‌داد چون به خوبی می‌دانست انها به درد این نمی‌خورند که وزیر علوم جمهوری اسلامی ایران باشند و دلایل قانع‌کننده‌ای هم برایش داشتند. *من کسی هستم که تاریخ اسلام و انقلاب را به خوبی می‌دانم. دفتر من گاهی پر می‌شود از دوربین و خبرنگار که همه می‌خواهند با من در رابطه با انقلاب مصاحبه کنند. درمورد ایت‌الله کاشانی ،  ایت‌الله طالقانی ،  مصدق ،  ملی شدن صنعت نفت و پیروزی انقلاب و اینکه در نوفل لوشاتو چه خبر بوده است.*الان ببینید در سفرهای استانی این دولت استقبال زیادی از روحانی نمی‌شود. چون این دولت به مردم دروغ می‌گوید. یکی از همین دولتیان گفته است که دولت عوام‌فریب است. حدود 60 درصد از یارانه‌بگیران نیازی به یارانه ندارند اما دولت چون انتخابات و مجلس را در پیش دارد و نمی‌خواهد رای مردم را از دست دهد یارانه‌های‌شان را قطع نمی‌کند. این اقدامات عین شرک و نفاق است. دولت اگر می‌خواهد اقدامی کند باید ان را انجام دهد ولو اینکه مردم فردا به او رای ندهند.*از دولت هاشمی گرفته تا دولت اصلاحات و احمدی‌نژاد و روحانی مایه عوامفریبی در همه انها وجود دارد و من می‌توانم ان را ثابت کنم. چرا همه‌چیز را فقط به احمدی‌نژاد ربط می‌دهید. اصلا صراحتا از من سوال کنید من هم پاسخ می‌دهم و می‌گویم که او هم همین گونه بوده است. من از کسی ترسی ندارم. ما چهار سال اول از احمدی‌نژاد حمایت کردیم و پشتش ایستادیم اما در چهار سال دوم به دلیل وجود کسانی همچون مشایی و بقایی در کابینه و اطرافش به او هم انتقاد کردیم. من نوکر هیچ دولتی نبوده‌ام و اقای همه دولت‌ها هم هستم. من حرف خودم را می‌زنم و از کسی ترسی ندارم.*من هیچ‌گونه ارتباط کاری و شخصی با احمدی نژاد ندارم حتی شماره تلفنش را هم ندارم که بخواهم با او تماسی بگیرم. اگر شورای نگهبان ایشان را تایید کند قطعا به عرصه سیاست بازخواهند گشت و اداره کشور را دوباره به دست خواهند گرفت. اگر احمدی‌نژاد بازگردد ،  صددرصد رای خواهد اورد. احمدی‌نژاد در میان عوام‌الناس محبوبیت بالایی دارد. او رییس‌جمهوری پرکار و کم‌خواب بود. اول صبح همه وزرا را راه می‌انداخت و به کارشان می‌گرفت. به همه شهرستان‌ها سر می‌زد و به مشکلات مردم رسیدگی می‌کرد.*شما طوری سوال می‌کنید که انگار من احمدی‌نژادی هستم تا بخواهم از او دفاع کنم و پاسخگوی عملکرد او باشم. نه من طرفدار احمدی‌نژاد نیستم من فقط می‌گویم چشمم به شورای نگهبان است. اگر شورای نگهبان ایشان را تایید کند پس مشکلی وجود ندارد و ایشان به دلیل محبوبیت رای خواهند اورد. حالا معاون اولش هم دزد بوده باشد اصلا از کجا معلوم معاون اول این یکی رییس‌جمهور هم دزد نباشد.