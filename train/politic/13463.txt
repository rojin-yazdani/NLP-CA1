ساعتی پس از عمل جراحی حضرت ایت الله خامنه‌ای رهبر معظم انقلاب اسلامی ،  حجت الاسلام و المسلمین روحانی رئیس جمهوری اسلامی ایران در بیمارستان محل بستری رهبر انقلاب حاضر شد و از ایشان عیادت کرد.به گزارش ایسنا ،  اقای روحانی در این دیدار ،  بهبودی و سلامتی کامل رهبر انقلاب را از خداوند متعال مسالت کرد.رئیس جمهور پس از دیدار در مصاحبه‌ای ،  با اظهار خرسندی از وضعیت عمومی رهبر انقلاب و انجام دقیق و مطلوب عمل جراحی و مراقبتهای پزشکی پس از عمل تاکید کرد :  همه مردم باید برای سلامتی ،  طول عمر و افزایش توفیقات ایشان در خدمت به ملت ایران و جهان اسلام دعا کنند.اقای روحانی حال عمومی رهبر معظم انقلاب را بسیار خوب و همراه با شادابی و نشاط توصیف کرد و گفت :  عوارض پس از عمل کاملا طبیعی است و تیم پزشکی مجرب ،  این عمل جراحی را به بهترین و دقیق‌ترین وجه انجام دادند و در خصوص مراقبتهای پس از عمل نیز باید با همین دقت کار را دنبال کنند.رئیس جمهور دعای ملت ایران برای رهبر انقلاب را دعایی دائمی و مستمر خواند و اظهار داشت :  حال عمومی رهبر انقلاب بسیار خوب است ،  بنابراین مردم اصلا نباید نگران باشند و در کنار دعا برای سلامتی ایشان ،  همه باید شکرگزار وجود ذی جود و سلامت رهبر معظم انقلاب باشند.وی به سفر خارجی از قبل برنامه ریزی شده خود در عصر امروز نیز اشاره کرد و گفت :  تمایل داشتم که در تهران بمانم اما خود رهبر معظم انقلاب فرمودند که این سفر طبق برنامه انجام شود.