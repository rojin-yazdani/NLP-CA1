رئیس سازمان حج و زیارت ،  با انتقاد از تعلل مسئولان عربستان در موضع گیری رسمی نسبت به حادثه تلخ و غیر قابل گذشت تعرض به دو نوجوان ایرانی در فرودگاه جده ،  گفت :  تعلل در خصوص این موضوع یعنی عدم توانایی دولت سعودی نسبت به تامین امنیت و حقوق زائران.سعید اوحدی در گفت وگو با خانه ملت ،  با انتقاد از تعلل مسئولان کشور عربستان در موضع گیری رسمی نسبت به حادثه تلخ فرودگاه جده ،  گفت :  امروز رسیدگی به این موضوع با در نظر گرفتن اشد مجازات برای خاطیان به مطالبه عمومی و مردم تبدیل شده و در این راستا سازمان حج و زیارت در نامه‌ای به وزیر حج عربستان با صراحت تاکید کرد که اگر تعلل بیشتری در این زمینه داشته باشند ما توجیهی را برای اعزام عمره گذاران به این کشور نخواهیم داشت.وی با بیان اینکه اقدام دو نوجوان برای مقاومت جهت نرسیدن دو متخلف به اهداف شوم خود جای تقدیر دارد ،  افزود :  به هر حال دولت عربستان باید در این زمینه موضع گیری شفافی داشته باشد که در همین راستا هفته گذشته بنده نامه‌ای را به رئیس سازمان همکاری کشورهای اسلامی نوشتم که وی نیز تاکید ویژه‌ای بر حفظ حقوق زائران دارند.اوحدی با یاداوری دستور ویژه رئیس جمهوری برای تسریع در تهیه گزارش دقیق و جامعی از حادثه جده ،  این رفتار زشت و غیر قابل توجیهی که در تمامی جوامع جهانی محکوم است ،  تصریح کرد :  گزارش مذکور تهیه و برای مسئولان ارسال شده است.توقف اعزام‌ها منوط به مصوبه دستگاه‌های عالی رتبه در کشور استوی با تاکید بر اینکه لغو و توقف عمره باید با دستور مقامات عالی کشور صورت بگیرد ،  گفت :  به طور حتم براساس فرایند اگر بخواهد عمره متوقف شود باید از طریق شورای عالی حج ،  یا از طریق شورای عالی امنیت ملی و یا مصوبه مجلس و ابلاغ دولت انجام شود.رئیس سازمان حج و زیارت ادامه داد :  ما به عنوان سازمان حج و زیارت و بعثه مقام معظم رهبری به محض اینکه همچین ابلاغی به سازمان صورت بگیرد به طور حتم تمامی اعزام‌ها متوقف خواهیم کرد. لذا به طور قطع اگر چنین مصوبه‌ای به سازمان حج و زیارت ابلاغ شود موافق بوده و از ان استقبال خواهیم کرد.اوحدی گفت :  امیدواریم که با پیگیری‌های جدی که دستگاه دیپلماسی کشورمان انجام می‌دهد هر چه سریع‌تر بتوانیم خبر برخورد قاطع با دو پلیس متخلف ،  فاسد و مجرم را به مردم بدهیم و شاهد اشد مجازات برای انان باشیم.وی با یاداوری جلسه سفیر جمهوری اسلامی ایران در ریاض با معاون وزیر امور خارجه این کشور و همچنین با وزیر کشور عربستان افزود :  در این دیدار انها نیز ابراز انزجار از اقدام اخیر کرده و تاکید کردند که این دو نفر به زودی به اشد مجازات خود خواهند رسید.اوحدی یاداور شد :  در نامه خود به وزیر حج عربستان تاکید کردم که تعلل در خصوص موضع گیری برای فاجعه فرودگاه جده یعنی عدم توانایی دولت سعودی نسبت به تامین امنیت و حقوق زائران.کشور عربستان در خصوص هواپیمای ایرانی سختگیرانه برخورد کردوی با یاداوری عدم ارائه مجوز به هواپیمایی کشورمان برای فرود در فرودگاه جده گفت :  اگر در خبرها شنیده باشید دیروز هم همین اتفاق برای پرواز پاکستان رخ داد به هر حال یک ضوابطی برای استانداردهای مجوز پروازها وجود دارد که بخشی از انها سختگیرانه است و سازمان هواپیمایی عربستان در این خصوص سختگیرانه برخورد کرد.رئیس سازمان حج و زیارت با تاکید بر اینکه انتظار ما از دولت عربستان مساعدت در زمینه فرود هواپیمای کشورمان بود اما کارشکنی در این زمینه صورت گرفت ،  گفت :  خوشبختانه با توجه به مساعدتی که سازمان هواپیمایی جمهوری اسلامی ایران انجام دادند هواپیما جایگزین هواپیمای قبلی شده و همه زائران نیز مشرف شدند.وی با یاداوری جریحه دار شدن عامه مردم در خصوص حادثه فرودگاه جدی گفت :  دو نوجوان زائر عزیز ما با هوشیاری و مقاومت مقابل اهداف شوم و پلید دو پلیس مجرم عربستانی مقاومت کردند به اعتقاد بنده برای خانواده‌های این عزیزان باید این وجه موضوع بسیار برجسته شود و این روح مقاومت باید با تقدیر از این دو نوجوان والاتر شود تا به عنوان الگوی نسل جوان ما قلمداد شود.رئیس سازمان حج و زیارت یاداور شد :  البته رسانه‌ها در این خصوص به این بعد موضوع کمتر پرداختند که امیدواریم از این پس توجه بیشتری به ان شود.