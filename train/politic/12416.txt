وزیر کشور گفت :  نامزدهای تایید صلاحیت شده توسط شورای نگهبان که اسامی انها اعلام شده ،  از هم اکنون می‌توانند تبلیغات رسمی خود را اغاز کنند و این مهلت تا ساعت 8 صبح روز 21 خرداد ادامه دارد اما پس از ان منع تبلیغاتی هست  .به گزارش خبرگزاری مهر به نقل از منابع داخلی ،  صادق محصولی ،  وزیر کشور روز چهارشنبه در جمع خبرنگاران داخلی و خارجی بااعلام این مطلب گفت  :  به دلیل این که شورای نگبهان اسامی نامزدهای تایید صلاحیت شده را به ما زودتر اعلام کرد ما نیز نیازی نمی‌بینیم که اغاز تبلیغات رسمی را به عقب بیاندازیم به همین دلیل اسامی نامزدها را اعلام کردیم تا انها نیز فرصت بیشتری برای تبلیغات رسمی داشته باشند .وزارت کشور صبح چهارشنبه در اطلاعیه‌ای محمود احمدی نژاد ،  محسن رضایی ،  مهدی کروبی و میر حسین موسوی را به عنوان نامزدهایی معرفی کرد که صلاحیت انان مورد تایید شورای نگهبان قرار گرفته است .محصولی درباره واجدان شرایط رای دادن نیز اظهار داشت :  متولدین 23 خرداد 1370 و قبل از ان حائز شرایط رای دادن هستند و می‌توانند در دهمین دوره انتخابات ریاست جمهوری شرکت کنند .وزیر کشور در پاسخ به سوال خبرنگاری که پرسید گاهی مشاهده می‌شود که در نشست‌های سخنرانی حامیان نامزدها درگیری پیش می‌اید ،  ایا تدابیری در این زمینه اندیشیده شده است ?   ،  گفت :  فضایی که برای سخنرانی حامیان نامزدها در نظر گرفته شده در اختیار خود انان است و باید فضایی ارام و بدون تشنج باشد .وی با اشاره به این که مدیریت این نشست‌ها برعهده خود ستادهاست ،  گفت :  اگر یک نامزدی افکار و نظر خود را بیان می‌کند ،  صحیح نیست کسی که مخالف نظر ان نامزد است به ایجاد تشنج در نشست اقدام کند .وزیر کشور تصریح کرد :  مطمئن هستیم که ملت ایران با برگزاری انتخابات باشکوه علی رغم میل دشمنان نظام ،  راه رسیدن به اهداف عالیه خود را کوتاهتر می‌کنند .محصولی با بیان این که در انتخابات پیش رو ،  استمرار گفتمان انقلاب و ادامه راه شهیدان پیام مردم خواهد بود ،  گفت :  فضای کشور به گونه‌ای است که شاهد استقامت و پافشاری بر ارمان‌های ملت بعنوان مهم‌ترین خواست انان هستیم .وی همچنین با تاکید بر این که رقابت انتخاباتی باید موجب ایجاد وفاق و پیوستگی بین صفوف مردم شود اضافه کرد :  باید از هر کاری که اتحاد ملی را خدشه دار کند بپرهیزیم .وزیر کشور ادامه داد :  وزارت کشور تمام همت خود را برای همگرایی هر چه بیشتر بین مردم و نخبگان برای تحقق شعار مشارکت حداکثری ،  رفتار قانونی و اخلاق انتخاباتی صرف خواهد کرد .وی مردم را دارای بصیرت و فهم بالا خواند که از ابزارهای تبلیغاتی و عملیات روانی پیچیده که توسط دشمنان انقلاب صورت می‌گیرد ،  اگاهند .محصولی افزود :  حضور باعزت و افتخار امیز مردم طی سالهای گذشته نشان دهنده تاثیر نداشتن عملیات روانی بر مردم است. فضای مناسبی در کشور وجود دارد و نامزدها می‌توانند در فضای ازاد و باز به بیان نظرات خود بپردازند .محصولی خاطرنشان کرد :  مردم به دنبال یافتن حق هستند و در نهایت بر حسب برداشت خود از گفته‌ها ،  عملکردها و برنامه‌های نامزدها رای خود را به صندوق می‌ریزند .وی با بیان این که باید قدر این فضای ازاد و بسیاری مناسب را دانست ،  به کاندیداهای انتخابات اتی توصیه کرد به دنبال رفتار قانونی و اخلاق مداری در انتخابات اتی باشند چرا که بر اساس تجربه ،  نحوه مواجهه کاندیداها با مقوله انتخابات و تبلیغات انتخاباتی در شناسایی کاندیدای مورد نظر مردم موثر است .وی همچنین در ادامه توصیه خود به کاندیداها گفت :  باید فرصت پیش امده را غنیمت شمرده و توقعات مردم را در رفتارهای انتخاباتی مدنظر قرار دهند و از اسراف و تبذیر و رفتارهایی که مخالف شان ملت ایران است بپرهیزند .به گفته محصولی ،  اگر کاندیداها به این شیوه رفتار کنند در پیشگاه مردم پیروزند اگر چه ممکن است از نظر ظاهری نتیجه دیگری رقم بخورد .وی حضور مردم در انتخابات را نشان دهنده اعتماد انان به انقلاب ،  کشور ،  مسئولان و مجریان برگزاری انتخابات دانست و افزود :  درباره پاسداری از ارای مردم پیش بینی‌های لازم در قانون صورت گرفته و تلاش مجریان انتخابات این است که از تک تک ارای مردم صیانت صورت گیرد .وی یاداور شد :  شورای نگهبان ناظر انتخابات است و همچنین وزارت کشور هیات‌های بازرسی از عملکرد مجریان را تشکیل داده تا بر انان نیز نظارت صورت گیرد .وزیر کشور همچنین تاکید کرد :  هر یک از نامزدها می‌توانند برای هر یک از شعب اخذ رای یک نماینده معرفی کنند و ما مجددا استقبال خود را از این مساله اعلام می‌کنیم .وی با بیان این که انتخابات در فضایی شفاف و روشن صورت می‌گیرد ادامه داد :  مردم مجریان اصلی انتخابات هستند چرا که تشکیل هیات‌های اجرایی مطابق قانون از معتمدان مردم صورت می‌گیرد و مجریان انتخابات نیز که بر سر صندوق‌ها حاضر می‌شوند توسط همین هیات‌های اجرایی مردمی انتخاب می‌شوند .محصولی از برگزاری جلسه‌های متعددی برای استفاده مساوی نامزدها از صدا و سیما خبر داد و گفت :  در این دوره از انتخابات برنامه‌های بهتر و با کیفیت بیشتر نسبت به دوره‌های قبل در راستای معرفی برنامه‌های کاندیداها از صدا و سیما خواهیم داشت .وی همچنین از قرعه کشی ترتیب پخش برنامه‌های تبلیغاتی کاندیداهای انتخاباتی طی بعداز ظهر امروز و با حضور نمایندگان کاندیداها خبر داد و خاطرنشان کردکه برای اولین بار در تاریخ انتخابات قرار شده است در اخرین روز تبلیغات انتخاباتی که صدا و سیما امکان پخش برنامه‌های مختلف نامزدها را دارد ترتیبی اتخاذ شود تا هر کدام از کاندیداها بتوانند برنامه‌ای را داشته باشند ،  به این ترتیب شرایط استفاده مساوی و مناسب برای همه کاندیداها فراهم شده است .وزیر کشور افزود :  همچنین این موقعیت طلایی فعلی کشورمان ناشی از فضای صمیمانه بین مردم و مسئولان است و حضور و مشارکت حداکثری مردم در انتخابات می‌تواند استمرار بخش این فضا باشد .وی با بیان این که فضای کنونی انتخابات به گونه‌ای است که گفتمان اول انقلاب فضای قالب کشور است ادامه داد :  در چنین فضایی نخبگان ،  مسئولان و همه حیات بانشاط انقلاب اسلامی را دنبال می‌کنند و این مبارک است .محصولی در ادامه خدمت رسانی بی منت را دیگر گفتمان غالب کشور ذکر کرد و افزود :  این نیز موضوع مبارکی است و ما شاهدیم که تمامی نخبگان و حتی نامزدها به دنبال بازافرینی این گفتمان ازطریق کلمات ساده زیستی و اتصال به امام و رهبری هستند .وزیر کشور تاکید کرد که تخریب توسط هواداران نامزدها یا جریان‌های سیاسی نه تنها اثر مثبتی در راستای منافع ان نامزد یا حزب ندارد بلکه باعث رویگرداندن مردم از ان نامزد یا جریان سیاسی می‌شود .وی با مروری به تجربیات گذشته گفت :  ما در گذشته شاهد بودیم که هرگاه مردم احساس می‌کردند که برعلیه نامزدی فضای تخریبی به وجود امده است عکس العمل منفی نشان می‌دادند .وزیر کشور متذکر شد :  اگر ما همگی به دنبال حضور گسترده مردم هستیم باید از طرح مباحثی که موجب تخریب نامزدها ،  هتک حرمت و التهاب در جامعه می‌شود جلوگیری کنیم .محصولی انتخابات را در کشورمان یک امر نمایشی ندانست و تاکید کرد تعیین سرنوشت در کشور ما با انتخابات رقم می‌خورد و مدیریت اجرایی کشور برای 4 سال در بالاترین سطح توسط انتخابات ریاست جمهوری تعیین می‌شود .وی سخنان خود را این گونه ادامه داد :  اگر مروری به انتخابات در 30 سال گذشته داشته باشیم خواهیم دید که مردم شریف ایران با حضور گسترده ،  نظر و اراده خود را بر کشور حاکم کرده‌اند و بعد از پیروزی انقلاب در تمامی صحنه‌ها این مردم بوده‌اند که انقلاب را پیش بردند .وزیر کشور با یاداوری اولین انتخابات پس از انقلاب شکوهمند اسلامی اظهار داشت :  برای اولین بار پس از انقلاب اسلامی انتخاباتی با کیفیت و به صورت واقعی انجام شد و این یادگاری است که به جا مانده چرا که قبل از پیروزی انقلاب ،  انتخابات واقعی و با این کیفیت نداشته ایم .وی با بیان این که اکنون تمامی ارکان نظام با رای مردم و انتخابات مشخص می‌شود گفت :  نظام ما یک نظام رویشی است اما ایستا و جامد نیست به همین دلیل باید در تمامی مولفه‌ها از جمله انتخابات رو به جلو حرکت کنیم .وزیر کشور با تاکید بر اینکه کاندیداها باید مسائل اخلاقی را رعایت کنند گفت :  شعارهای کاندیداها به گونه‌ای نباشد که موجبات شادمانی دشمنان را فراهم کند. وی در پاسخ به پرسشی مبنی بر نحوه نظارت وزارت کشور بر شعارها و وعده‌های نامزدهای انتخابات اتی ریاست جمهوی گفت :  ما به کاندیداها توصیه می‌کنیم که شعارهای خود را به گونه‌ای طرح نکنند که موجبات شادمانی دشمنان را فراهم اورند و این ، توصیه اخلاقی خادمان ملت به نامزدها و هواداران انان است .محصولی ادامه داد :  اگر احیانا در این راستا تخلفاتی صورت گیرد ، قوه قضائیه و دادستان باید مطابق با وظیفه خود عمل کنند .خبرنگار شبکه جهانی جام جم درباره تبلیغات نامزدها در خارج از کشور پرسید ، وزیر کشور پاسخ داد :  تبلیغات در خارج کشور از داخل مرزها جدا نشده است .وی با بیان اینکه ضوابط تبلیغات در داخل کشور می‌تواند ملاک عمل برای تبلیغات کاندیداها در دیگر کشور‌ها باشد ،  ادامه داد :  مسئول اخذ رای در خارج از کشور وزارت امور خارجه تعیین شده است و همکاری خوبی بین ستاد انتخابات کشور و این وزارتخانه وجود دارد .به گفته او ،  برنامه‌های متعددی برای اشنایی ایرانیان مقیم خارج از کشور با افکار و برنامه‌های نامزدهای انتخابات ریاست جمهوری از شبکه‌های جهانی صداو سیما پخش می‌شود.  محصولی با اشاره به برگزاری انتخابات طی 30 سال گذشته به طور سالم تاکید کرد :  در دوره اینده نیز انتخابات با کمال صحت و سلامت برگزار خواهد شد .وی همچنین درباره افرادی که به شیوه‌های مختلف در صحت برگزاری انتخابات تشکیک وارد می‌کنند اظهار داشت :  احتمال می‌رود این افراد فضا را برای خود مطبوع نمی‌بینند .وزیر کشور ادامه داد :  ضرورتی نداد همواره بگوییم فضای انتخابات نامطلوب است و نگران سلامت انتخابات هستیم کما اینکه اگر به ارشیو رسانه‌ها در زمان برگزاری انتخابات گذشته که توسط برخی از این گروه‌ها برگزار می‌شد ،  مراجعه کنیم باز هم به مواردی بر می‌خوریم که درباره سلامت انتخابات تردید داشته اند .به گفته او طرح اینگونه مسائل نوعی فضاسازی روانی است و مردم با هوشیاری و فهم بالای خود فریب این موارد را نمی‌خورند .محصولی تاکید کرد :  مکانیزم‌های پیش بینی شده در قانون به گونه‌ای است که هیچ گونه تقلب در ان امکان‌پذیر نیست .وی توضیح داد که اگر تخلفات کوچکی رخ بدهد فرایند برگزاری انتخابات به گونه‌ای برنامه ریزی شده که این تخلفات دیده می‌شود و با ان برخورد مناسب صورت می‌گیرد .وی به برخی نامزدهای انتخابات اتی توصیه کرد به جای تردید در انتخابات از ظرفیت‌های قانونی استفاده کنند که یکی از انها امکان حضور نمایندگان کاندیداها در تمام شعب اخذ رای است .وزیر کشور در خصوص اقدامات دشمنان در استانه انتخابات ریاست جمهوری و راه انداختن شبکه تلویزیونی اسرائیل در این راستا گفت :  دست و پا زدن دشمن نشان دهنده اهمیت انتخابات در نظام جمهوری اسلامی است و انها می‌دانند که انتخابات در کشور ما سرنوشت‌ساز است .وی اظهار داشت :  اگر اسرائیل و دشمنان قسم خورده نظام جمهوری اسلامی نخواهند در مساله انتخابات کشورمان خط دهی کنند ،  باید تعجب کنیم .وزیر کشور با بیان این که تمامی تلاش‌های انتخابات در 30 سال گذشته حاکمیت اراده مردم و مردم سالاری دینی بوده گفت :  حاکمیت اراده مردم باید بر تمامی عملکردها و رفتارهای مجریان انتخابات ناظر و جاری باشد .وی ادامه داد :  در دهمین دوره انتخابات ریاست جمهوری برای اولین بار سه مرحله از انتخابات به صورت رایانه‌ای اجرا می‌شود و این موفقیت بزرگی است که می‌تواند زمینه گام‌های بلند کیفی و کمی در انتخابات بعدی باشد .وزیر کشور ادامه داد :  مردم می‌توانند با شروع تبلیغات از برنامه و ایده‌های نامزدها اطلاع پیدا کنند و رفتارهای انها را بسنجند و این بهترین فرصت برای گروه‌های سیاسی است که با نشان دادن اخلاق اسلامی و صداقت با مردم ،  نمره خود را در پیشگاه مردم ارتقا دهند .محصولی تاکید کرد :  اگر قرار است حاکمیت قانون و اخلاق در جامعه حاکم باشد مردم بیش از همه از مسئولان و نخبگان جامعه انتظار این امر را دارند .وی ادامه داد :  بنابراین باید سعی کنیم با رفتار قانونی و رقابت اخلاقی ،  فضای دلنشین ،  صمیمی ،  با شکوه و با طراوتی را برای کشور و مردم در انتخابات ایجاد کنیم نه این که با تخریب ،  هتک حرمت ،  شائبه‌ها و مطرح کردن مطالب غیرصحیح در جامعه دلهره به وجود اوریم .وزیر کشور در پایان خاطرنشان کرد :  در این دوره از انتخابات برای نخستین بار مناظره دو به دو  ( دو نفری )  از صدا و سیما پخش خواهد شد که هر کدام از نامزدها در مجموع 4 ساعت و نیم فرصت دارند که به بیان دیدگاه‌های خود در مناظره بپردازند .یاداوری می‌شود وزارت کشور علیرغم دعوت از رسانه‌های خارجی  ،  خبرگزاری مهر را به این نشست دعوت نکرده بود. علیرغم این مسئله مهر در جهت ایفای رسالت حرفه‌ای خود و کمک به انتخاباتی شکوهمند و شفاف اخبار وزارت کشور را منتشر می‌نماید.