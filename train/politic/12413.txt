وزیر امور خارجه از شرکت نکردنش در اجلاس افغانستان در حاشیه اجلاس گروه 8 در ایتالیا خبر داد.به گزارش ایسنا ،  منوچهر متکی ،  وزیر امور خارجه کشورمان در حاشیه نشست هیات دولت در جمع خبرنگاران در پاسخ به پرسشی درباره سفر خود به رم برای شرکت در اجلاس افغانستان که در حاشیه اجلاس گروه 8 برگزار می‌شود گفت :  من برنامه‌ای برای سفر به ایتالیا ندارم.وی همچنین با تایید خبر اخراج دو تن از دیپلمات‌های سفارت انگلستان در تهران گفت :  نام این دو نفر از طریق سخنگوی وزارت امور خارجه اعلام می‌شود و این دو تن از دبیران سفارت انگلستان در تهران بودند.