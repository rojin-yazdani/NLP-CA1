سخنگوی کمیسیون قضایی و حقوقی گفت :  در جلسه امروز لایحه تکالیف وزارت اموزش وپرورش و بهداشت و درمان در حمایت از حقوق کودکان مشخص شد. محمدعلی اسفنانی در گفت‌وگو با خبرنگار مجلس گروه سیاسی باشگاه خبرنگاران جوان  ،  در تشریح جلسه امروز کمیسیون متبوعش گفت :  این جلسه پیرامون لایحه حمایت از کودکان و نوجوانان بود و دو ماده این لایحه تصویب شد.سخنگوی کمیسیون قضایی و حقوقی اظهار داشت :  در این مواد تکالیف مربوط به اموزش و پرورش و تکالیف مربوط به بهداشت و درمان در بحث حقوق کودکان و نوجوانان مشخص شد.وی افزود :  دربحث تکالیف مربوط به اموزش و پرورش ،  این وزارتخانه مکلف شد که شرایط مناسب برای تحصیل کلیه کودکان و نوجوانان را به نحوی فراهم کند تا هیچ دانش اموزی از تحصیل بازنماند و دربحث تکالیف وزارت بهداشت مقرر شد که خدمات مربوط به حقوق کودک ارتقا پیدا کند.اسفنانی خاطر نشان کرد :  این جلسه با حضور کارشناسان سازمان و نهادهای مرتبط با حقوق کودک برگزار شد.