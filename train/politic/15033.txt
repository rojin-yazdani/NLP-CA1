عضو شورای مرکزی اعتماد ملی گفت :  مشارکت و سازمان مجاهدین بر این باور بودند که کروبی یک میلیون رای بیشتر ندارد ،  ولی در انتخابات دور نهم ،  ثابت شد که کروبی بیش از پنج میلیون رای دارد ؛  اینها باز هم با نظرسنجی به دنبال نظرسازی هستند .رسول مهرپرور در گفت‌وگو با باشگاه خبرنگاران اظهار داشت :  معتقدم که خاتمی و کروبی برای اصلاحات همانند یک پرنده دارای دو بال است و اگر هر کدام از اینها صدمه بخورد ،  همه اصلاحات صدمه خواهد خورد .وی با انتقاد از مواضع مشارکت و سازمان مجاهدین تصریح کرد :  این گروه‌ها باعث شکست و همه بدبختی اصلاحات شده و اصلاحات را به ناکجا اباد برده‌اند ؛  بنابراین ،  مواضع مشارکت و سازمان مجاهدین تحت هیچ شرایطی مورد قبول ما نیست .مهرپرور خاطرنشان کرد :  نظرسنجی و شورای حکمیت هر دو مورد توافق و قبول ماست ،  ولی با نظرسنجی اقایان مخالفیم ،  زیرا بر این باوریم که انها با نظرسنجی به دنبال نظرسازی هستند .عضو شورای مرکزی حزب اعتماد ملی :  برای وحدت اصلاح‌طلبان ،  مکانیزمی بهتر از شورای حکمیت نیستهمچنین در همین زمینه ،  عضو شورای مرکزی حزب اعتماد ملی گفت :  شورای حکمیت نظر شخصی کروبی است و ما اعضای حزب اعتماد ملی از ان حمایت می‌کنیم ،  زیرا برای وحدت اصلاح‌طلبان ،  مکانیزمی بهتر از شورای حکمیت نیست .اسماعیل دوستی در گفت‌وگو با خبرنگار باشگاه خبرنگاران گفت :  شورای حکمیتی که مطرح است ،  کل جریان اصلاحات را در نظر دارد و می‌تواند مناسبترین شیوه برای معرفی کاندیدای واحد باشد .وی با اشاره به اظهارات اخیر اعضای جبهه مشارکت ایران اسلامی ،  مبنی بر اینکه کروبی نظرسنجی را هنگامی می‌پذیرد که به سودش باشد ،  افزود :  اینها نه کار حزبی بلدند ،  نه به فکر جایگاه اصلاحاتند و به خاتمی علاقه‌مند نیستند ،  وگرنه چنین نمی‌گفتند .دوستی افزود :  شورای حکمیت نظر شخصی کروبی است و یقینا قوی‌تر از نظرسنجی بوده و از پشتوانه علمی‌تری نیز برخوردار است ؛  نظرسنجی که اقایان از ان سخن می‌گویند ،  در انتخابات دور نهم دیدیم که نظرسنجی نبود ،  بلکه نظرسازی بود که ما ان را نمی‌پذیریم .عضو شورای مرکزی حزب اعتماد ملی تصریح کرد :  حکمیت شورایی است که به پشتوانه انسان‌هایی بسیار قوی و استوار انقلابی موجودیت می‌یابد. حالا چرا اقایان با ان مخالفند ،  جای بسی شگفتی است و معلوم نیست دلیلشان برای مخالفت چیست ?  ! دوستی در پایان گفت :  در همه کشورها ،  رسم بر این است که به بزرگان احترام گذاشته شود و از نظرات و پیشنهادهای انان ،  بیشترین استفاده را می‌کنند ،  اما اینها گوش به سخن بزرگان نمی‌دهند. من معتقدم شورای حکمیت ،  بهترین مکانیزم موجود و کروبی ،  مناسبترین فرد برای کاندیداتوری اصلاحات است.عضو شورای مرکزی حزب اعتماد ملی گفت :  قطعا با توجه به فراگیری و گستردگی حزب اعتماد ملی در کشور ،  کاندیدای شاخص اصلاح‌طلبان کروبی خواهد بود و نظرسنجی منحصر به چند گروه که تمایلات و مواضع خود را می‌خواهند ،  بر تمام گروه‌های اصلاح طلب تحمیل کند ،  ارزشی ندارد .در همین زمینه ،  حایری در گفت‌وگو با باشگاه خبرنگاران و با اشاره به نظرسنجی دوره پیش ریاست‌جمهوری توسط حزب مشارکت و مجاهدین انقلاب و کارگزاران افزود :  رای قابل توجه کروبی در دوره قبل ریاست جمهوری نشان داد که نظرسنجی همین اقایان نادرست و کاذب بوده است ،  چراکه اینها بر این باور بودند که کروبی یک میلیون رای بیشتر ندارد ،  در حالی که واقعیت بر خلاف این بود .وی تصریح کرد :  بدون هیچ تردیدی ،  کاندیدای اصلح اعتماد ملی و گروه‌های همسو کروبی است و با توجه به گستردگی و نفوذ حزب اعتماد ملی در کشور ،  کاندیدای شاخص اصلاح طلبان کروبی خواهد بود .حایری با تاکید بر مناسب بودن طرح شورای حکمیت برای رسیدن به کاندیدای واحد بیان داشت :  بی شک ،  شورای حکمیت ،  راهکاری مناسب برای به اجماع رسیدن بر سر کاندیدای واحد است و این در صورتی مطلوب خواهد بود که خروجی ان مورد تایید همه گروه‌های اصلاح طلب واقع شود.