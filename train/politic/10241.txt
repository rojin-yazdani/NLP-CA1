فریاد مرگ بر امریکا همزمان با سالگرد شکست مفتضحانه امریکا در صحرای طبس در محل این واقعه طنین انداز شد. به گزارش واحد مرکزی خبر  ،  مردم از مناطق مختلف استان یزد به محل این واقعه در طبس امدند و با سردادن شعارهای مرگ بر امریکا ،  خشم و انزجار خود را از سردمداران اسکتبار جهانی اعلام کردند. در مراسمی که امروز در محل واقعه صحرای طبس برگزار شد ،  پیام سرلشکر فیروز ابادی فرمانده ستاد کل نیروهای مسلح قرائت شد.فرمانده کل ستاد نیروهای مسلح در بخشی از این پیام واقعه شکست امریکا در صحرای طبس را تداعی حمله اصحاب فیل به کعبه و سرکوبی و نابودی انها توسط مرغان ابابیل دانسته واورده است ،  این شکست با وجود خوش باوری رئیس جمهور وقت امریکا ، اسباب رسوایی و انزوای کاخ سفید را در جهان فراهم کرد بطوریکه پس از گذشت 31 سال ،  امریکا کابوس این شکست را از یاد نبرده است.امریکا و حامیان منطقه‌ای خود هم اکنون پس از سه دهه از ماجرای شکست در صحرای طبس نه تنها به اهداف خود دست نیافته‌اند بلکه با تضعیف موقعیت خود شاهد پیروزی‌های ملت ایران و الگو شدن ان در بین ملت‌های دیگر شده اند.رونمایی از تمبر یادبود شکست امریکا در صحرای طبس و تمبر شهید محمد منتظرقائم از دیگر برنامه‌های این مراسم بود.به همین مناسبت نمایشگاهی با عنوان اسناد تجاوز در یزد گشایش یافت.در این نمایشگاه که تا دهم اردیبهشت در مسجد روضه محمدیه یزد برپاست ،  اسنادی از ستاد فرماندهی این عملیات در امریکا ،  سوابق فرماندهان امریکایی این عملیات و عواقب انها ،  تصاویری از تجهیزات پیشرفته این عملیات و تنها شهید این حادثه محمد منتظر قائم و اطلاعیه‌هایی در افشای نقش بنی صدر در این توطئه ارائه شده است.