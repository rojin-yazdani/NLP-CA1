عضو کمیسیون انرژی مجلس با بیان اینکه کاهش قیمت نفت در بلند مدت برای ایران تهدیدکننده نیست ، گفت :  افزایش عرضه نفت دربازار به خاطرتقابل امریکا و عربستان است و نه همراهی انها با یکدیگر که به کشورهای مسلمان اسیب می‌زند.سید سعید حیدری طیب در گفت و گو با خانه ملت ،  دراین باره که ایا افزایش عرضه نفت توسط عربستان در راستای سیاستهای امریکا و کاهش قیمت نفت جهت فشار بر کشورهای تولید کننده نفت است ،  گفت :  به نظر می‌رسد افزایش عرضه نفت دربازار به خاطرتقابل امریکا و عربستان است و نه همراهی انها با یکدیگر که به کشورهای مسلمان اسیب می‌زند.نماینده مردم کرمانشاه در مجلس شورای اسلامی با تاکید بر اینکه کاهش قیمت در بلند مدت به نفع کشورنیست ،  گفت :  تولید نفت برای کشورهایی که توان بهره برداری از میادین خود را ندارند و یا نفت سنگین دارند و استخراج ان برایشان هزینه بر است دربلند مدت به صرفه نیست.وی درادامه با تاکید بر اینکه افزایش قیمت در بلند مدت و کاهش ان در کوتاه مدت به نفع ما نیست ، ‌گفت :  رقابت در تولید و عرضه نفت به صورت غیر مستقیم بین عربستان و امریکا است.این عضو کمیسیون انرژی مجلس با بیان اینکه تولید نفت سنگین برای بسیاری از کشورها به صرفه نیست ،  گفت :  ایران باید تلاش کند سهم خودش را دربازار افزایش دهد و قدرت مانور خود را بالا ببرد.حیدری طیب با بیان اینکه کاهش قیمت نفت در بلند مدت اسیب نیست ،  گفت : علاوه بر سیاستهای عربستان ،  عرضه نفت داعش ،  امریکا و روسیه بر قیمت نفت تاثیرگذاراست.نماینده مردم کرمانشاه در مجلس با اشاره به اینکه بودجه سال 93 بر اساس بشکه‌ای صد دلار و یک و نیم میلیون بشکه در روز بسته شده است و بودجه 94 باید بر مبنای نفت 75 دلاری بسته شود ،  گفت :  اینکه بگوییم فقط عربستان باعث کاهش قیمت شد درست نیست و عوامل دیگر همچون عرضه نفت داعش توسط داعش با 20 دلار به ترکیه نیز دخیل است.