سردار نقدی در مقدمه کتاب اندیشه جهانی محمود احمدی‌نژاد اورده است : اگر چه درباره بسیج عمیق‌ترین عبارات را امام عزیز و رهبری گرانقدر بیان فرمودند ، اما دیدگاه‌های ایشان ( رئیس‌جمهور )  نشان‌دهنده شناخت شایسته ایشان از بسیج است. به گزارش خبرگزاری فارس سردار نقدی رئیس سازمان بسیج مستضعفین کشور ،  مقدمه‌ای بر کتاب اندیشه جهانی محمود احمدی‌نژاد که دربرگیرنده ارا و نظرات رئیس جمهور در رابطه با بسیج و فرهنگ بسیجی است نوشته است که متن کامل این مقدمه به شرح زیر است : بسیج ،  شجره طیبه و درخت تناوری است که شکوفه‌های ان بوی بهار وصل و طراوت یقین و حدیث عشق می‌دهد. عشقی که عاشق را به صراط حسین بن علی  ( ع )  و صراط عاشورا می‌کشاند و در همان نقطه‌ای تجلی می‌کند که اسلام و قران و امام زمان و این انقلاب بدان نیازمند است.نوای دلنشین تفکر بسیجی است که حضور اگاهانه و فداکارانه یک انسان در مواجهه با دشمنان انقلاب و نظام و اسلام و کشور و ملت را رقم می‌زند و چشم طمع دشمنان و جهان خواران را از ان دور می‌سازد.بسیج لشکر مخلص خدا و پشتوانه عظیم و بابرکتی است که ارزش بی‌بدیل خود را در میدان‌های گوناگون به اثبات رسانده است و هرگونه غفلت از ان اتش دوزخ الهی را به دنبال خواهد داشت و هم این بسیج است که باید الگویی برای تمامی مستضعفین جهان و ملت‌های مسلمان عالم باشد تا قرن پانزدهم قرن شکستن بت‌های بزرگ و جایگزینی اسلام و توحید به جای شرک و زندقه و عدل و داد به جای ستمگری و بیدادگری و قرن انسان‌های متعهد به جای ادم‌خواران بی فرهنگ باشد.بسیج بدنه فعال و زبده ملت است که امام بزرگوار ما با ان دید و بصیرت نافذ و تدبیر حکیمانه الهی این نهال برومند و پرثمر و مبارک را به وجود اورد. بنابراین ملتی که درخط اسلام ناب محمدی  ( ص )  است باید همه افرادش بسیجی باشند و هر بسیجی نیز باید در وسط میدان باشد تا فضیلت‌های اصلی انقلاب زنده بماند.بسیج مدرسه عشق و یکی از برکات پروردگار عالم بر کشور و بر انقلاب و بر امام بزرگوار ما بوده است. باید به این ذخیره الهی به چشم تکریم نگریست چرا که این نیروی مردمی انسانی ،  الهی ،  علمی و تربیتی یک مجموعه اماده به کار برای کارهای بزرگ است.ریاست محترم جمهوری اسلامی ایران جناب اقای محمود احمدی نژاد که سالها در جمع بسیجیان از یاران و یاوران این فرهنگ و حرکت فرهنگی بوده‌اند در مناسبت‌های مختلف مکنونات خویش را در خصوص بسیج و بسیجی ارائه کرده‌اند که در این مجموعه گرداوری گردیده است.اگرچه درباره بسیج زیباترین ،  عمیق‌ترین و بهترین عبارات را امام عزیز و رهبری گرانقدر بیان فرمودند کسانی که خود در بالاترین اوج اسمان بسیج در حرکتند اما دیدگاه‌های ایشان که در ذیل نگاه‌های عمیق و در عین حال اینده بین بنیانگذار بسیج امام راحل و مقام معظم رهبری راجع به بسیج طرح گردیده است نشان دهنده شناخت شایسته ایشان از بسیج عمق ارزشی فرهنگ و سطح والای تاثیر و کارکردهای ان می‌باشد چرا که تشکیل بسیج نه فقط برای دفاع از سرزمین مقدس ایران ،  فرهنگ ،  شرف و عزت ملت بزرگ ایران بلکه راهی نو و نورانی در برابر بشریت امروز و برای نجات او تحقق هدف اصلی خلقت است. نهالی که امام غرس کرد امروز یک درخت تنومند است که میوه‌های ان از همه شاخ و برگ ان هر روز نوبه نو به بشریت عرضه می‌شود. بدون تفکر بسیجی امکان حرکت به سمت قله‌ها وجود ندارد. بسیجی بودن یعنی رنگ و اهنگ خدایی گرفتن.بدانید اگر در طول تاریخ اثری از کرامت ،  انسانیت ،  محبت و ارزش‌های الهی باقی مانده است به خاطر بیان فرهنگ بسیجی است که پرچمدار ان پیامبران الهی ،  امیرالمؤمنین علی  ( ع )   ،  ائمه هدی و بالاخره در زمان حاضر خط ولایت و رهبری عزیز ماست که جهت‌گیری و اتصال ان به سمت همراهی با مولایمان و حاکم و حقیقت هستی ،  حضرت حجهابن الحسن است.بسیج در فرهنگ وحیانی قران همان حزب الله است که برجسته‌ترین خصوصیات ان تولی و تبری است. میزان بسیجی بودن هر فرد به میزان تبعیت او از امر ولی فقیه دوران و به اندازه دشمنی و ایستادگی او در مقابل ظالمان و جباران و امروزه امریکا و صهیونیزم بین‌المللی است.امیدواریم انچه در تقویت و گسترش فرهنگ و تفکر بسیج ضرورت می‌یابد و تحقق ان بر عهده احاد بسیجیان می‌باشد همواره در عمل مخلصانه انان بروز یابد و عشق به حضرت حق که در عمق جان بسیجیان مخلص جاری است و ولایت‌مداری و عدالت‌طلبی و انتظار از این سرچشمه نور همچنان تداوم بخش حیات طیبه انان باشد.