دادستان عمومی و انقلاب تهران ،  همزمان با اغاز تبلیغات انتخابات دوره نهم مجلس شورای اسلامی ،  از اصحاب رسانه و نامزدهای انتخاباتی خواست قوانین و مقررات انتخاباتی را به صورت کامل رعایت کنند.به گزارش ایلنا ، جعفری دولت ابادی ،  روز پنجشنبه در گفت‌وگویی خبری ضمن تاکید بر رعایت قوانین انتخاباتی از سوی تمامی رسانه‌ها اعم از مطبوعات  ،  خبرگزاری‌ها ،  سایت‌های خبری و رسانه‌های دیداری و شنیداری و نیز نامزدهای انتخاباتی اظهار امیدواری کرد با هوشیاری و حضور مردم شاهد برگزاری انتخاباتی پرشور و حداکثری در کشور در 12 اسفند ماه باشیم.وی با بیان این که رعایت قوانین ،  موجبات حضور هر چه بیشتر مردم در این عرصه را فراهم خواهد کرد ،  افزود :  در قانون انتخابات مجلس شورای اسلامی مصوب 1378 تکالیف  ،  حدود فعالیت‌های تبلیغات انتخاباتی و محدودیت‌ها و ممنوعیت‌ها به صورت کامل درج و مصرح شده است ؛  از جمله این که ماده 64 این قانون مقرر می‌دارد مطبوعات و نشریات حق ندارند اگهی یا مطالبی علیه نامزدهای انتخاباتی درج کنند. دادستان تهران گفت  :  خوشبختانه اکثر رسانه‌ها و نامزدها به رعایت قوانین و مقررات انتخاباتی توجه دارند ؛  اما در مواردی نیز که مقررات مذکور نقض شود ،  دستگاه قضایی موظف است خارج از نوبت به موضوع رسیدگی کرده و اقدام قانونی به عمل اورد.