در روزهایی که حسن روحانی برای یازدهمین رقابت ریاست جمهوری اماده می‌شد ،  دولتش را با دو کلمه کلیدی تدبیر و امید معرفی کرد. دولتی که به گفته خودش دولت خودشیفتگی نیست ،  دولت فقر محور نیسا و به شدت مخالف تمرکز گرایی است.به گزارش مجله مهر وعده‌های انتخاباتی روحانی فقط محدود به اقتصاد نیست. یازدهمین رئیس جمهور ایران که به سیاست‌های فرهنگی ،  دیپلماتیک و داخلی دو دولت گذشته انتقاد داشت ،  با تکرار این جمله که هر کس می‌خواهد وضع 8 سالی که گذشت ادامه یابد به من رای ندهد دولتش را یاداور دولت ایت الله هاشمی و دولت حجت الاسلام خاتمی معرفی کرده بود. روحانی پیش از انتخابات وعده‌های زیادی به مردم داده بود که باید دید چقدر این وعده‌ها به عمل نزدیک می‌شوند. اقتصادمردم در همان 2 ماه اول اثار کارهای انجام‌شده را می‌بینند. برای از پیش‌روی برداشتن مشکلات اقتصادی برنامه یک‌ماهه ،  3ماهه ،  یک‌ساله و 4ساله در نظر گرفته‌ایم. اساس برنامه اقتصادی من بر دو محور تولید ثروت ملی و توزیع عادلانه ثروت استوار است. اگر بتوانیم ثروت ملی را افزایش دهیم ،  می‌توانیم زندگی و معیشت مردم را بهبود بخشیم. یارانه افرادی که دارای حقوق ثابت هستند مثل کارگران و کارمندان باید تقویت شود. در نظر داریم در دولت تدبیر و امید در کنار یارانه نقدی ،  باید یارانه کالایی به مردم داده شود تا دهک‌های پایین و قشر ضعیف دغدغه نداشته باشند. صدقه گرفتن افتخار نیست صدقه دادن افتخار است ؛  مردم نیاز ندارند دست به سوی دولت دراز کنند بنابراین من کاری می‌کنم که دولت به سوی مردم دست دراز کند. اساس اقتصاد دولت تدبیر و امید دادن ارامش و برداشتن نگرانی از مردم است ،  این دولت به دنبال این مسئله است که رونق اقتصادی انچنان برقرار شود که مردم درامد سرشار داشته و اصلا نیازی به 45 هزار تومان نداشته باشند. ما می‌توانیم در یک زمان کوتاه تحول اقتصادی در کشور بوجود اوریم و در ان تحول اقتصادی بتوانیم با اینجاد یک دوره تنفس به کارخانه‌ها و مراکز تولیدی که امروز مشکل دارند ،  مشکلات انها را در ان مدت کوتاه حل و فصل کنیم‌. در این دولت برای بیماران صعب العلاج کارت هوشمند صادر شده و هزینه درمانشان بر عهده دولت خواهد بود ،  همچنین دانشجویان دانشگاه‌ها نیز در فضایی امن وازاد تحصیل کرده و زنان نیز دارای حقوق اجتماعی برابر مردان خواهند بود و تمامی دختران وبانوان در محیطی امن به زندگیشان ادامه خواهند داد. امروز 5میلیون نفر در کشور ما فاقد بیمه خدمات درمانی هستند که باید بتوانیم این بیمه را توسعه داده و همگانی کنیم. تمام مردم ایران باید از بیمه خدمات درمانی برخوردار شوند و زیر پوشش بیمه قرار گیرند تا مخارج سنگین درمان تعادل یابد. اشتغال برنامه اقتصادی من حل معضل اشتغال به خصوص برای تحصیل‌کرده‌هاست. دولت تدبیر و امید نخواهد گذاشت این همه جوان بیکار در این کشور حضور داشته و چندین میلیون معتاد به خاطر نداشتن نشاط و شادی به شادی‌های کاذب روی اورند. بیکاری امروز تنها مشکل اقتصادی نیست بلکه مشکل اجتماعی و خانوادگی و معضل فرهنگی است و ده‌ها معضل دیگر به همراه دارد. مشکل بیکاری که باعث شده است از هر 5 ازدواج یکی به طلاق منجر شود. با رونق اقتصادی این کار به راحتی امکان‌پذیر است. دانشجویان باید با صنعت و کشاورزی اشنا شوند تا بلافاصله بتواند بعد از فارغ‌التحصیلی شغل پیدا کنند. من بیمه ویژه برای زنان اسیب دیده را تشکیل خواهم داد و همچنین یک وزارت امور بانوان در دولت تدبیر و امید پیش‌بینی کرده‌ایم تا حقوق تضییع شده را به انان برگردانیم. سیاستبا وجود اینکه اهل تسلیم در برابر بیگانگان نیستیم اما اهل تقابل و ماجراجویی نیز نخواهیم بود و در سیاست خارجی راه تعامل سازنده با جهان را در پیش می‌گیریم و در این دولت اعتدال و اخلاق جایگزین افراط و خودسری می‌شود. دشمن با بهانه‌های مختلف اجماعی را علیه ما بین قدرت‌ها به وجود اورده و ما هم باید با تلاش و فعالیت و مذاکره جدی بتوانیم این اجماع را بشکنیم و ان فاصله‌های لازم را بین انها به وجود اوریم و فضای تنفس ایجاد کرده و گام به گام با تحریم‌های یک جانبه و تحریم‌های بین‌المللی مقابله کنیم. به دلیل تجربه فراوانی که دارم معتقدم که این کار قطعا شدنی است ؛  اگرچه یک شبه امکان‌پذیر نیست اما باید قدم به قدم پا را پیش بگذاریم و به سمت حل معضلات و ایجاد فاصله بین قدرت‌ها حرکت کنیم. باید با 15 کشور همسایه روابط صمیمانه برقرار کنیم. با برخی کشورهای همسایه روابط مناسبی نداریم که باید با اتخاذ تدابیر روابط را بر اساس اولویت بهتر کنیم. اکنون نمی‌توان گفت می‌خواهیم با امریکا تنش‌زدایی کنیم چون ما در مرحله تخاصم و تهدید هستیم. 8 یا 10 سال پیش می‌توانستیم بگوییم تنش‌زدایی اما اکنون باید بگوییم باید روابط را به تنش‌زدایی برسانیم. ارزش پاسپورت ایرانی در خارج از کشور علامت نوع رابطه ما با دنیاست. اگر روابط ما با ان کشورها صمیمی و در راستای ایجاد احترام باشد و بر مبنای احترام متقابل روابط گرمی با انها داشته باشیم می‌توان به ارزش پاسپورت پی برد. ما باید کاری کنیم تمام ایرانیان به راحتی به ایران بیایند و بازگردند. من به دنبال این هستم که ایرانی‌هایی که مشکل دارند نیز بتوانند برای مدت کوتاه به ایران بیایند و بازگشت انها تضمین شده باشد. همه ایرانیان خارج از کشور سفیران ایران در جهان هستند و باید بدانند که بین انها و ایرانیان مقیم کشور از نظر حقوق شهروندی فرقی نیست. مسئله ازادی بیان و نقد دولت بسیار مهم است زیرا هیچ کشوری بدون ازادی نمی‌تواند به توسعه دست یابد. توسعه اقتصادی بدون نقد سیاسی امکان‌پذیر نیست. نقد می‌تواند موجب تصحیح خطا و اشتباه دولت شود ،  نقد حق و وظیفه مردم است و همه دولت‌ها به خصوص دولت تدبیر و امید از نقد استقبال می‌کنند. من مردم را به نقد دعوت می‌کنم و این ازادی در دولت نیز ادامه دارد. فرهنگ زمانی که فرهنگ ما دولتی است ،  مسائل ما حل و فصل نخواهد شد. چرا فرهنگ باید دست دولت باشد ?  درست است دولت باید سیاستگذار باشد و حمایت کند و اولین حمایتش در ایجاد قوانین شفاف و فضای امن باید باشد اما فرهنگ باید به صاحبان اصلی یعنی از اصحاب هنر خود واگذار شود و از انان حمایت شود. ما باید رفتار دینی را ترویج کنیم و به سراغ باورها برویم. اینقدر بر بایدها تکیه نکنیم. هر روز یک بخشنامه و دستورالعمل صادر نکنیم. اگر باورهای دینی را تقویت کنیم ،  مردم می‌دانند چطور فرهنگ را تقویت کنند. باید به رسانه‌ها و مطبوعات ازادی بدهیم وقتی به انها ازادی دادیم باید جلوی فساد را بگیریم نباید به نهادهای رسمی اکتفا کنیم. در دولت تدبیر شاهد تاسیس فرهنگستان زبان وادب اذری خواهیم بود ،  اذربایجان چشم و چراغ ایران بوده و اسطوره‌های انقلابی چون ستارخان ،  باقرخان از این مرز و بوم سر بر اورده اند. در حقوق شهروندی ترک ،  فارس ،  بلوچ ،  ترکمن همه با هم برابرند. بدانید همه دست به دست هم خواهیم داد و نخواهیم گذاشت راه 8 سال پیش ادامه پیدا کند. پهنای باند اینترنت در شان ایرانیان نیست. دنیای امروز دنیای ارتباطات است اما متاسفانه در کشور عده‌ای در دنیای قرن نوزدهم سیر می‌کنند. موضوع دانشجویان خارجی باید حل شود به طوری که دانشجویان دوره کارشناسی به کشور برگردند و ادامه تحصیل دهند و دانجشویان دوره ارشد و دکترا نیز مشکل مالی نداشته باشند. اصلاح نظام اداری جز اولویت‌های من است زیرا با اصلاح نظام اداری جلوی فسادها گرفته می‌شود و ازادی رسانه‌ها نیز یکی دیگر از عوامل برای جلوگیری از فساد است. کاری می‌کنیم که همه زندانی‌ها ازاد شوند. اگر اعتدال در کشور حاکم شود و افراط‌گرایی را به انزوا ببریم ،  نیازی نخواهد بود که در کشور عدل و اعتدال زندانی باقی بماند. کاری خواهم کرد با کمک پلیس زحمتکش کشور در سراسر خیابان‌ها امنیت واقعی مستقر شود. باید دختران ما در خیابان‌ها احساس امنیت کنند. بنده نخواهم گذاشت که ماموری بی‌نام‌ونشان از کسی سوالی کند. دختران جامعه خود حافظ عفاف و حجاب هستند. همه مسئولین کشور باید احساس کنند که فرمانروای کشور ملت است و بس.