رئیس کمیته امنیت داخلی مجلس شورای اسلامی با اشاره به تلاش جریان انحرافی برای به نفوذ به وزارت خارجه یاداور شد که جریان انحرافی دائما در حال تحمیل خواسته‌های خود به رئیس جمهور است.به گزارش مهر ،  پرویز سروری در خصوص انتصاب محمدشریف ملک زاده به عنوان معاون اداری مالی وزارت امور خارجه گفت  :  با توجه به حساسیت دستگاه دیپلماسی کشور باید دقت بیشتری در انتصابات این وزارت خانه مهم وکلیدی صورت بگیرد تا افراد حاشیه دار با سابقه مبهم سیاسی و اقتصادی در این پست‌ها گمارده نشوند . قائم مقام جمعیت رهپویان انقلاب اسلامی با اشاره به تلاش جریان انحرافی به داخل وزارت امور خارجه گفت :  مطمئنا انتصاب اقای ملک زاده در این سطح در وزارت امور خارجه بدون هماهنگی با رئیس جمهور صورت نگرفته و این امر بیانگر این است که جریان انحرافی دائما در حال تحمیل خواسته‌های خود به رئیس جمهور است . سروری خاطر نشان کرد :  مجلس در این خصوص این انتصاب سکوت نکرده وعلاوه بر موضع گیری این احتمال وجود دارد تا از سوی نمایندگان در خصوص این انتصاب از وزیر امور خارجه سئوال پرسیده شود . سکوت کلامی و خروش عملی رئیس جمهور عضو کمیسیون امنیت ملی وسیاست خارجی مجلس شورای اسلامی در پاسخ به سئوالی درخصوص مواضع دولت واظهارات اخیر رئیس جمهور در برابر منتقدان درکنفرانس خبری مبنی بر درپیش گرفتن سکوت الهام بخش وحدت گفت :  بنده معتقد نیستم که اقای احمدی نژاد سکوت کرده است . ایشان درحالی که سکوت کلامی دارند ولی  خروش عملی نیزدارند ،  یعنی با عملشان حرف می‌زنند . نماینده مردم تهران همچنین در خصوص اقدامات اخیر رئیس جمهورگفت  :  اقای احمدی نژاد درهمان دورانی که مدعی سکوت هستند با رفتارهایی که انجام می‌دهند دائما در جامعه تحلیل ایجادکرده زمینه را برای دیالوگ‌های بی اساس ویاس الود فراهم می‌کنند . قائم مقام جمعیت رهپویان انقلاب اسلامی تصریح کرد :  اقدام غیرقابل تصور رئیس جمهور در بحث ادغام وزارت خانه‌ها برداشتن سه وزیر ،  عدم معرفی وزیر راه و وزیر ورزش و ایجاداین تنش‌های جدی در کشور نیاز به گفتن ندارد بلکه اثارش درعمل را دیده می‌شود . رئیس جمهور مطالبش را زبانی بگوید نه عملی  سروری در ادامه یاد اورشد :  رئیس جمهور با این کارها مواضعش را اعلام می‌کند ،  به تعبیری مواضع ایشان درحال حاضر اعلامی نیست بلکه اعمالی است به همین دلیل فکر می‌کنیم شکستن سکوت بهتر است واقای احمدی نژاد مطالبشان را با زبانشان بگویند بهتر است تا با اعمالشان نشان دهند . وی در ادامه خاطرنشان کرد :  درمعرفی وزیر ورزش هم انتظار نداشتیم رئیس جمهور بعداز جلسه تنظیم قوا و مواضع صریحی که اتخاذ شده بود اینگونه عمل نمایند . این عضوکمسیون امنیت ملی با اشاره به نامه احمدی نژاد به مجلس در خصوص معرفی وزیر ورزش گفت :  اقای احمدی نژاد در نامه پنج صفحه‌ای خود مجلس را به باد انتقاد گرفت ،  فضا را ملتهب کرد و در این فضا وزیر ورزش را معرفی کرد. به نظرشما این اقدام یعنی سکوت ?  این فعل سیاسی با جامعه حرف می‌زند که من معترضم به عملکرد مجلس ،  واین قبیل کارها ضمن بیشتر کردن اختلاف بین قوا ،  یاس ونا امیدی را درمردم افزایش می‌دهد بعلاوه اینکه این طور معرفی وزیر یعنی اینکه به این وزیر رای ندهید. شما وقتی می‌گویید ناچارا وزیر را معرفی می‌کنم این حرف در مجلس واکنش ایجاد کرده واین واکنش تولید التهاب در جامعه می‌کند . گله‌ای که از فتنه گران داشتیم امروز از خودی‌ها داریم سروری با اشاره به اینکه گله‌ای که ما تا دیروز ازجریان فتنه برای رعایت محورهای قانونی داشتیم امروز از دوستان خودمان هم این گله را داریم افزود :  اینکه بخواهیم یک سری اختلاف سلیقه‌ها ومجادلات سیاسی را از طریق رسانه و مردم پیگیری کنیم صحیح نیست بلکه باید از مسیرقانونی جلوبرویم درغیر این صورت جز ایجاد التهاب در جامعه به چیز دیگری نمی‌رسیم .  نماینده مردم تهران در خصوص طرح تعویق ادغام وزارت خانه‌ها نیز گفت  :  مجلس از ماده 53 برنامه پنجم یک هدف داشت  ،  سبک شدن دولت  ،  تصدی گری ان وعملیاتی کردن کوچک سازی دولت ظرف یک فرایند دوساله  ،  که دولت موظف بود با کار کارشناسی دقیق این کار را انجام داده واین فرایند را طی کند. اما هیچ وقت منظورمجلس این نبود که دولت این اقدامات سنگین را در یک زمان کوتاه وبه صورت شوک انجام دهد . مجلس درتصویب طرح نظارت کوتاهی کرد رئیس امنیت داخلی کمسیون امنیت ملی مجلس با اشاره به کوتاهی مجلس در تصویب طرح نظارت بر عملکرد مجلس ونمایندگان گفت  :  این کوتاهی دربیانات اخیر رهبری در دیدار با نمایندگان مجلس کاملا مشهود بود. ایشان با لفظ کارکی  هم در مجلس صورت گرفت  ،  خطاب به مجلس ونمایندگان  ،  نشان دادند در خصوص این مطالبه رهبری راضی نیستند . سروری در ادامه ضمن ولایت پذیر خواندن مجلس هشتم تصریح کرد :  در خیلی از موارد وقتی مجلس نگاه رهبری رافهمیده نگاه خودش راتغییر داده است. در خصوص طرح نظارت هم ،  چون مجلس قراربود اقدامی را که تا به حال وجود نداشته ان هم درمورد خودش انجام دهد ،  عده‌ای تشکیک می‌کردند که این طرح به حوزه اختیارات نمایندگی فشار خواهد اورد و بعضی‌ها از این امکانی که در خصوص نماینده برایشان ایجاد شده سواستفاده کرده وتسویه حساب‌های شخصی وسیاسی خودشان را با نمایندگان صورت خواهند داد . نماینده مردم تهران در ادامه افزود :  صحبت‌های رهبری درباره این طرح هیچ گونه تعرضی را به حدود نمایندگان ندارد و ان چیزی که مقام معظم رهبری در پی ان هستند عدم سو استفاده از جایگاه مجلس است. مجلسی که در راس اموربوده و به تعبیر امام برخاسته از الله اکبر‌های ملت است. رهبر انقلاب هم قصد دارند با این طرح مانع شوند تا عده‌ای با برخی کج رفتاریهای خود مجلس را از چشم مردم انداخته و اعتبار مجلس ونمایندگان ان را مخدوش کنند . سروری خاطرنشان کرد :  رهبری فرمودند این کج رفتاریها باعث می‌شود تا مردم نسبت به مجلس کم اعتماد ویا بی اعتماد شوند و این خسارت بزرگی است  . قائم مقام جمعیت رهپویان با اشاره به اخرین سال مجلس هشتم افزود :  نگرانی ما این است که تا چندماه دیگر عملا نمایندگان وارد رقابت‌های انتخاباتی خواهند شد و طبیعتا دقت نظری که باید در تصویب این طرح باشد دیگر نیست مگر اینکه این طرح را دراولویت مجلس قرار داده و باتمام ظرفیت این کار را انجام دهیم و تلاشمان را به سمتی ببریم که این خواست رهبری توسط نمایندگان مجلس هشتم صورت بگیرد و درکارنامه انها ثبت شود . این عضو کمسیون امنیت ملی همچنین در خصوص تلاش هیئت رئیسه برای به تصویب رساندن طرح نظارت گفت  :  هیئت رئیسه هم همیشه نسبت به این موضوع حساسیت خود را اعلام کرده اما امیدواریم این حساسیت در عمل دیده شود وبالاخره ریاست محترم مجلس وهیئت رئیسه اهتمام بیشتری را در این رابطه داشته باشند.