رئیس کمیسیون بهداشت و درمان مجلس ،  با مثبت ارزیابی کردن اجرای طرح نظام سلامت در سراسر کشور ،  گفت :  تاکید رئیس جمهور و وزیر بهداشت بر اجرای درست و دقیق این طرح ،  تضمینی برای رفع معضلات حوزه سلامت است.حسین‌علی شهریاری در گفت وگو با خبرنگار اجتماعی خبرگزاری خانه ملت ،  با یاداوری اجرای طرح نظام سلامت در کشور ،  افزود :  بدون‌شک خواسته تمام مردم رفع مشکلات حوزه سلامت بوده و بدیهی است که هر اقدامی درچارچوب قانون و درجهت ارتقای سلامت مردم انجام شود مورد تایید کمیسیون بهداشت و درمان مجلس نیز واقع خواهد شد.نماینده مردم زاهدان در مجلس شورای اسلامی ،  با تاکید بر حمایت کمیسیون بهداشت و درمان مجلس از اجرای طرح نظام سلامت در سراسر کشور ،  ادامه داد :  به طور حتم در این راستا از هیچ کمکی فروگذار نخواهد کرد.وی در پاسخ به این سوال که ایا مشکلات بیمارستان‌های دولتی با اجرای طرح نظام سلامت رفع خواهد شد ،  تاکید کرد :  در همه جای دنیا زمانی که رئیس دولت وارد گود شده و طرحی را تضمین دهد بدون‌شک مشکلات نیز کاهش می‌یابد.این نماینده مردم در مجلس نهم ،  تصریح کرد :  اکنون هم وزیر بهداشت ،  درمان و اموزش پزشکی و هم معاونان وی اصرار بر اجرای کامل دستورات رئیس جمهور را دارند که این مهم نوید رفع معضلات در حوزه سلامت را می‌دهد.رئیس کمیسیون بهداشت و درمان مجلس شورای اسلامی با بیان اینکه نباید انتظار داشت مشکلات حوزه درمان با اجرای طرح نظام سلامت یک‌شبه رفع شود ،  گفت :  اجرای کامل این طرح نیاز به زمان دارد ؛  بدون‌شک نمی‌توان به سرعت متخصص را به مناطق محروم فرستاد یا مشکلات دارویی و تجهیزات پزشکی در این شهرها را یک‌روزه رفع کرد لذا مردم باید صبور باشند تا به تدریج شاهد کاهش معضلات این حوزه باشیم.