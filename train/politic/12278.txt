استاندار تهران گفت :  نتیجه کارگروه‌ها در خصوص حریم تهران و سایر مشکلات مورد ارزیابی قرار گرفته و نهایتا تا بعد از تاسوعا و عاشورای حسینی جلسه مشترک استانداری و شهرداری برگزار می‌شود.سید حسین هاشمی در گفت‌وگو با فارس درباره جلسات مشترک استانداری و شهرداری تهران اظهار داشت :  قرار بود جلسه‌های مشترک هر سه ماه برگزار شود که به دلیل برخی از مشکلات در تابستان امسال برگزار نشد.وی ادامه داد :  معاونین برنامه‌ریزی در استانداری و شهرداری تهران جلسات را هماهنگ و موضوع مربوطه را بررسی می‌کنند. نهایتا تا بعد از تاسوعا و عاشورای حسینی این جلسه برگزار می‌شود.استاندار تهران بیان داشت :  نتیجه کارگروه‌ها درخصوص حریم تهران و سایر مشکلات مورد ارزیابی قرار گرفته و می‌توانیم ارزیابی یکساله‌ای برای سال‌های اینده داشته باشیم.