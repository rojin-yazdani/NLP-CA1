رییس جمهور با قدردانی از عملکرد خوب ورزشکاران پارالمپیک کشورمان اظهار داشت :  این ورزشکاران در رقابتهای لندن خوش درخشیدند و برای انان ارزوی موفقیت و سربلندی می‌کنیم.به گزارش پایگاه اطلاع رسانی ریاست جمهوری محمود احمدی‌نژاد پیش از ظهر امروز  ( چهارشنبه )  در جلسه هیات دولت با اشاره به مدالهای کسب شده و موفقیتهای ورزشکاران پارالمپیک کشور بر لزوم اهدای جوایز انان به محض ورود به تهران تاکید کرد.رییس‌جمهور خاطرنشان کرد :  باید جوایز این عزیزان در اسرع وقت و پیش از ان که عرقشان خشک شود به انان اعطا شود.دکتر احمدی‌نژاد برای تمامی جوانان کشورمان به ویژه ورزشکارانی که هم اکنون در مسابقات پارالمپیک مشغول تلاش و رقابت هستند ،  ارزوی موفقیت کرد.