روزنامه خراسان نوشت : بامداد روز گذشته تمامی کارکنان سفارت ایران در لندن به تهران برگشتند.اسلامی ،  کاردار سفارت کشورمان در انگلیس پس از ورود به فرودگاه مهراباد در جمع خبرنگاران گفت :  با وجود تمامی فشارها ،  تمامی کارکنان سفارت ایران در لندن با بدرقه رسمی دولت انگلیس و با عزت خاک این کشور را ترک کردند.او در پاسخ به سوالی تاکید کرد که هیچ حمله‌ای در چند روز گذشته به سفارت خانه ایران در لندن انجام نشده است.همچنین رامین مهمانپرست ،  سخنگوی وزارت خارجه کشورمان که در مراسم استقبال از کارکنان سفارت ایران در لندن در فرودگاه مهراباد حاضر شده بود در پاسخ به پرسشی اظهار کرد :  پرچم ایران همچنان بر بالای سفارت خانه کشورمان در لندن برافراشته است.او با بیان این که رابطه سیاسی ایران و انگلیس قطع نشده است ،  گفت :  پس از مصوبه مجلس شورای اسلامی مبنی بر کاهش روابط با انگلیس ،  مقامات این کشور احساس تحقیر کردند و با یک حالت عجولانه سعی کردند این مصوبه مجلس را تحت تاثیر قرار دهند.دستیار ویژه وزیر خارجه ایران تصریح کرد :  انگلیس تاوان رفتار نامناسب 100 سال اخیر خود را با ملت ایران پس می‌دهد. سخنگوی دستگاه دیپلماسی کشورمان درباره بازدید تعدادی از سفیران مقیم تهران از باغ قلهک و سفارت خانه انگلیس در تهران اظهار کرد :  این دیدار با هماهنگی وزارت خارجه انجام شد. به گزارش مهر ،  سخنگوی وزارت خارجه با بیان این که در مقابل اقدام دولت انگلیس اقدام متقابل خواهیم کرد ،  گفت :  اگر قرار باشد درباره رابطه با انگلیس تصمیمی گرفته شود حتما ان تصمیم در راستای منافع کشورمان اتخاذ خواهد شد.دانشجویان 312 دانشگاه  : برکات اقدام شجاعانه دانشجویان در اینده نزدیک نمایان می‌شوددر همین حال دانشجویان 312 دانشگاه کشور ،  طی بیانیه‌ای خواستار ان شدند تا مسوولان با تمامی توان و بدون ذره‌ای مماشات در برابر گردن کشی‌های دول غربی از منافع ملی دفاع کنند. به گزارش ایسنا ،  در بخشی از این بیانیه امده است :  ما دانشجویان بسیجی به نمایندگی از ملت شریف اعلام می‌داریم که :  بر خلاف جنجال سازی‌های اخیر رسانه‌های غربی در مورد تعطیلی لانه جاسوسی انگلستان ،  این هوچی گری و پروپاگاندای رسانه‌ای امری کاملا برنامه ریزی شده بوده که قبل از اقدام عزت مندانه فرزندان خمینی کبیر کلید خورده بود. گزارش سفارشی احمد شهید در مورد وضعیت حقوق بشر در کشورمان که بنا بر اسناد موجود ،  بخشی از ان بوسیله بنگاه دروغ پراکنی بی بی سی فارسی و جاسوس خانه انگلستان در تهران تهیه شده است ،  بخش اول این پازل بود. بخش دوم پازل جنجال سعودی امریکایی ترور سفیر رژیم ریاض بود که با همراهی لندن به اجرا در امد. در نهایت گزارش امریکایی اسرائیلی امانو در مورد بحث هسته‌ای کشورمان قطعه سوم این پازل را تشکیل می‌داد. لذا بر خلاف انچه که رسانه‌های وابسته به لندن و واشنگتن تبلیغ می‌کنند ،  اقدام شجاعانه دانشجویان حرکتی بود که این طراحی موذیانه را بر هم زد. حرکتی که در اینده نزدیک برکاتش نمایان خواهد شد. ضمن تشکر از اقدام به جای مجلس شورای اسلامی و حرکت غرور انگیز 8 اذر ،  نارضایتی شدید خود را از اقدام منفعلانه وزارت امور خارجه در اعطای مجوز به تعدادی از سفرا به منظور بازدید از باغ قلهک  ( به عنوان قطعه‌ای از خاک وطن که به ناحق از سوی لندن اشغال شده است )  ابراز می‌داریم. جناب اقای دکتر صالحی و مجموعه دستگاه وزارت خارجه چگونه و با کدامین استدلال از نقش جنجال ساز بسیاری از این سفرا و دولت هایشان در حوادث چند روز اخیر و رویدادهای پس از انتخابات 88 به نفع روباه پیر به سادگی می‌گذرند ?  در ادامه بیانیه امده است :  از انجایی که خباثت و شیطنت روباه پیر پایان پذیر نیست این احتمال جدی است که علیرغم ترک خفت بار سفارت ،  از ساختمان و تجهیزات ان برای تداوم جاسوسی استفاده نمایند لذا در ادامه این جنبش مردمی ،  می‌بایست وزارت خارجه با هماهنگی با دستگاه قضایی در اسرع وقت نسبت به بازپس گیری باغ قلهک و ساختمان لانه جاسوسی از چنگال انگلیسی‌ها اقدام عاجل نماید.مجمع دانشجویان حزب ا …  دانشگاه علم و صنعت :  رفتارهای داخل سفارت انگلیس ابدا قابل توجیه نیستبه گزارش ایسنا ،  این در حالی است که مجمع دانشجویان حزب‌ا …  دانشگاه علم و صنعت ایران با صدور بیانیه‌ای علت و نحوه ورود برخی دانشجویان به سفارت انگلیس را تشریح کرد. در بخشی از این بیانیه امده است :  ورود به سفارت چند روز پس از تصویب طرح اخراج سفیر انگلیس انجام گرفت. اقدامی که به راحتی و با حفظ اقتدار و قدرت چانه زنی نظام اسلامی کاهش روابط را با انگلیس به دنبال داشت. اگر دانشجویان و معترضین این اقدام مجلس را مناسب می‌دانستند پس حضورشان در انجا بی دلیل می‌نمود و اگر این خواسته را حداقلی می‌دانستند و مایل به برخورد شدیدتر و محکمتر بودند چرا این راه را انتخاب کردند ?  ایا از همان مجلس و دولت خواستند که به طور مثال روابط با انگلیس را به طور کامل قطع یا سفیر و تمام کارکنان سفارت را اخراج کند و به درخواست انان بی توجهی شد که خود را مکلف به قیام علیه ظلم دیدند !  در این که دانشجویان بدون تحلیل وارد این ماجرا شده‌اند شکی نیست. غلبه احساسات بر عقل در سازمان دهندگان و حاضران تجمع روشن و مبرهن است. اما چگونه شده است در برنامه‌ای که مورد حمایت همه اتحادیه‌هاست این مشکل بروز می‌کند. با توجه به اینکه تمام 5 اتحادیه دانشجویی موجود در کشور اعم از بسیج دانشجویی ،  انجمن اسلامی مستقل ،  دفتر تحکیم وحدت ،  جامعه اسلامی و جنبش عدالتخواه حضور خود در سفارت را نفی نکرده‌اند. حتی از ان تا حدودی حمایت‌هایی نیز شده است. متاسفانه تشکل‌های دانشجویی ماهیت دانشجویی خود را تا حدود زیادی از دست داده‌اند و شاهد این هستیم که در اتحادیه‌های موجود تحلیل و تفکر جوشیده از بدنه دانشجویی چنان در سطح پایینی است که تقریبا جایی در تصمیم گیری‌ها ندارد در عوض منافع جناح‌ها و گروه‌ها و بعضا امیال شخصی افرادی خارج از مجموعه دانشجویی جای ان را پر کرده است. در این صورت دانشجو الت دستی برای منافع و اهداف درست یا نادرست عده‌ای در سازمان‌ها ،  احزاب و جبهه‌ها خواهد شد. مصداق این ادعا مسئله ورود به سفارت است. چگونگی ورود عده‌ای به سفارت هنوز مبهم است. اما قرائن نشان می‌دهد برنامه برای حضور عده‌ای در داخل سفارت و پایین کشیدن پرچم و به طور کلی نشان دادن ضرب شست به دولت انگلیس هماهنگ و مورد تایید بوده است اما جمعیت خارج از کنترل می‌شوند و سر و ته ماجرا از دست نیروی انتظامی خارج می‌شود و عده‌ای وارد سفارت می‌شوند و تنها کاری که دست به انجام ان می‌زنند تخریب و اسیب رساندن به سفارت بوده است زیرا پیش بینی برای این قسمت از ماجرا وجود نداشته است. حتی در ابتدای امر بیانیه‌ای از حاضران در سفارت برای اعلام موضع و اهداف و بیان خواسته‌های خود از ورود به سفارت وجود نداشت.در ادامه بیانیه امده است :  متاسفانه در داخل سفارت رفتارهایی دیده شد که ابدا قابل توجیه نیست. اعم از تخریب و اسیب زدن به اموال و ساختمان‌های داخلی سفارت که اگر قرار شود این هزینه‌ها از جیب بیت المال به انگلیس باز پرداخت شود نکته منفی دیگری در کارنامه وارد شدگان به سفارت خواهد بود. بنا به گفته شاهدان عینی حجم خسارات اساسا غیر قابل بیان بوده است. رسانه‌هایی نیز که اتش تهیه این اقدام توسط ان‌ها ریخته شد و البته برخی نمایندگان مجلس که در محل حاضر شدند و به حمایت پرداختند و به همراه همان رسانه‌ها درهای فضا را بر عقلانیت بستند و احساس را جایگزین کردند نیز باید از کرده خود عبرت گیرند و سعی کنند منافع شخصی و جناحی خود را در مقابل مصالح نظام کنار بگذارند. در پایان لازم به تذکر است که اگر دولت و مجلس به وظایف خود عمل و دست انگلیس را زودتر از منافع ملت کوتاه می‌کردند شاهد این اتفاقات نبودیم و دانشجویان از دولت و مجلس محترم انتظار دارند با قدرت و اقتدار مقابل ضجه‌های این روباه پیر و اسطوره امپریالیزم بایستند و به هیچ عنوان زیر بار سهم خواهی‌ها و مطالبات غیر عادلانه انگلیس و سایر متحدین او نروند.اظهارات رئیس کمیته مطالبات ملی مجلس درباره پیگیری استرداد باغ قلهکسیدحسین نقوی حسینی ،  نماینده ورامین و رئیس کمیته پی گیری مطالبات ملی در مجلس شورای اسلامی در گفت وگو با خراسان درباره اقدامات انجام شده در زمینه تصرف باغ قلهک توسط سفارت انگلیس گفت :  کمیسیون امنیت ملی مجلس به دلیل توجه ویژه به این موضوع ،  کمیته پی گیری مطالبات ملی را مامور به پی گیری تصرف باغ قلهک توسط سفارت انگلیس کرد. نقوی حسینی افزود :  کمیته پی گیری مطالبات ملی در جلسه‌ای با حضور نمایندگانی از دستگاه‌ها و نهادهای ذی ربط موضوع تصرف باغ قلهک توسط سفارت انگلیس را مورد بررسی قرار داد. نماینده ورامین ادامه داد :  با بررسی که انجام شد ،  این موضوع کاملا محرز شد که مراحل صدور سند برای صدور سند مالکیت باغ قلهک توسط سفارت انگلیس طی نشده و انگلیس در مراحل مختلف اعمال نفوذ کرده است. به گفته وی ،  موضوع قطع درختان باغ قلهک توسط عوامل سفارت انگلیس طبق ماده 6 قانون شهرداری‌ها ،  خود اقدامی غیرقانونی و قابل پی گیری است که حتی می‌تواند به استرداد باغ قلهک بینجامد.وی با تاکید بر این که شرایط برای باز پس گرفتن باغ قلهک از سفارت انگلیس و در واقع خلع‌ید انگلیس از این باغ فراهم است ،  گفت :  شهرداری درباره قطع درختان درباغ قلهک در مراجع قضایی اقامه دعوا کرده و با تجمیع همه اسناد و مدارک می‌توان در مورد غیرقانونی بودن روند صدور سند مالکیت برای سفارت انگلیس نیز اقامه دعوا کرد.