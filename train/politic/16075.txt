مجله شهروند ،  امروز به بررسی روزهای مصادف با سالروز تسخیر سفارت امریکا  ( لانه جاسوسی )  در ایران پرداخته است .به گزارش فردا  ،  در بررسی این مجله امده است :  ان زمان ،  ابراهیم اصغرزاده با اعلام خطر نسبت به تحرکات امریکایی‌ها گفته است :  امریکایی‌ها در حال خروج اسناد محرمانه و جاسوسی از پاویون فرودگاه مهراباد هستند و دولت موقت هم به گمرک فرودگاه دستور داده تا دخالتی در کار امریکایی‌ها نشود. خطر توطئه امریکایی‌ها جدی و انقلاب در خطر است. پیشنهادی دارم ،  برای اعتراض ،  سفارت امریکا را تسخیر کنیم و دیپلمات‌های امریکایی را برای مدت زمان کوتاهی گروگان بگیریم.اما محمود احمدی نژاد با بیان این که خطر شوروی‌ها بیشتر است ،  گفته بود :  خطر امریکا را می‌پذیرم ،  اما چه کسی گفته است خطر امریکا از خطر شوروی جدی‌تر است ?  چی کسی گفته که مبارزه با سرمایه داری و امپریالیسم از مبارزه با کمونیسم مهمتر است ?  اگر هم بنا بر تسخیر باشد ،  تسخیر سفارت شوروی بر تسخیر سفارت امریکا ارجح است ،  ما مخالفیم. بنا بر نوشته این مجله ،  گسست این گونه رقم خورد ؛  ان گاهی که احمدی نژاد و سیدنژاد با طرح تسخیر سفارت امریکا مخالف و راه خود را جدا کردند ،  اینچنین بود که اصغرزاده و میردامادی و بی طرف نیز برنامه خود را خارج از ساختار دفتر تحکیم ،  عملیاتی نمودند و دانشجویان تحکیمی دو دسته شدند ؛  دسته‌ای به سفارت رفتند و دسته‌ای نرفتند .هرچند دانشجویان تحکیمی ،  همگی خود را در خط امام تعریف می‌کردند و انقلابی می‌دانستند ،  گویی تفاوتی نیز در کار بود. احمدی نژاد و دوستانش در دانشگاه علم و صنعت ،  مخالف تسخیر سفارت امریکا بودند ،  اما نه بدان مفهوم که در این مخالفت ،  جانب لیبرال‌ها و دولت موقت را بگیرند که برعکس ،  با لیبرال‌ها مخالفت و معاند نیز بودند. بنابراین ،  ماجرا از قراری دیگر بود. دانشجویان ضد چپ در دانشگاه علم و صنعت ،  نه به دوقطبی کمونیسم و لیبرالیسم که به دو قطبی کمونیسم و اسلام می‌اندیشیدند و بنا بر نگاه سنت گرایانه شان بود که شوروی و چپ گرایان را دشمن نخست می‌خواندند. ثمره تلاش انان در دانشگاه علم و صنعت نیز نشریه جیغ و داد بود که فریادشان بر سر چپگرایان به حساب می‌امد و اینچنین بود که پیشنهاد انان نیز تسخیر سفارت شوروی بود و اولویت ان بر تسخیر سفارت امریکا. بدین ترتیب ،  دانشجویان انجمن علم و صنعت و مشابه انها ،  دانشجویان انجمن تربیت معلم ،  دوستان چپگرای مسلمانشان را همراهی نکردند و هرچند رهبر انقلاب ،  تسخیر سفارت را انقلاب دوم خواندند ،  محمود احمدی نژاد در 444 روز گروگان گیری دیپلمات‌های امریکایی ،  سری به سفارت تسخیر شده امریکا نزد و حاضر نشد در بزم ضدامریکایی و ضدامپریالیستی دانشجویان خط امامی ،  کوتاه زمانی نیز شرکت کند که گویی تضعیف جبهه امپریالیسم در جهان ،  به تقویت جبهه کمونیسم می‌انجامد .به جمع سه نفره ابراهیم اصغرزاده و محسن میردامادی و حبیب الله بی طرف ،  دو نفر دیگر ؛  یعنی رحیم باطنی از دانشگاه ملی و رضا سیف اللهی از دانشگاه شریف نیز اضافه شدند و شورای مرکزی لانه  ،  ساز و کار امور را در سفارت تسخیر شده امریکا به عهده گرفت. دانشجویان مستقر در سفارت ،  هرچند مسلمان و انقلابی بودند و مخالف لیبرال‌ها و کمونیست‌ها ،  در اسلامگرایی خود ،  سمت و سوی چپگرایانه داشتند و بدین ترتیب ،  اگر برای دانشجویان مخالف تسخیر ،  دشمن اول ،  شوروی بود ،  برای این دانشجویان اما دشمن اول ،  دولت موقت بود و لیبرال‌های حاکم. از همین روی بود که سفارت امریکا تسخیر شد و به‌اندک زمانی ،  دولت موقت استعفا داد و رفتن را بر ماندن ترجیح داد. گویی ،  در حاکمیت دانشجویان انقلابی چپگرا ،  جایی برای بازرگان و یاران میانه رو او که مخالف با چپگرایی بودند ،  نمانده بود .و اما در این مدت ،  محمود احمدی نژاد و دوستانش بیکار ننشستند. پس از تسخیر سفارت ،  احمدی نژاد و جناح نزدیک به او ،  در غیاب دانشجویان خط امام ،  بانیان دفتر تحکیم شدند و‌اش انقلاب فرهنگی را در تنور دفتر تحکیم وحدت پختند و مقابله خود با چپگرایان را تکمیل کردند. این بار گویی نوبت به دانشجویان مستقر در سفارت امریکا رسیده بود تا فاصله خویش با دوستان انجمن را نگه دارند. هرچند نماینده دانشجویان طرفدار انقلاب فرهنگی برای گفت وگو با انها ،  پای در سفارت امریکا گذاشت ،  مذاکره بی حاصل ماند و طرفی نبست که گویی ،  مقابله با چپگرایان برای دانشجویان تسخیرگر ،  در اولویت نبود و ترجیح نداشت .اگر دانشجویان چپگرا پیش از تسخیر سفارت ،  طرح خویش را با روحانی چپگرایی همچون محمد موسوی خوئینی‌ها در میان گذاشتند ،  محمود احمدی نژاد و دوستانش نیز طرح خویش را پیش از اجرا با روحانیون راستگرای حزب جمهوری در میان نهادند و اینچنین بود که در اسفند 58 و پیش از اغاز انقلاب فرهنگی ،  حسن ایت ،  عضو حزب جمهوری در جلسه‌ای ،  از برنامه طراحی شده برای تعطیلی دانشگاه‌ها سخن گفت و سخنش شنود و سپس منتشر شد تا اسرار هویدا شود و در پرده نماند. بدین ترتیب ،  پس از تقویت مجاهدین انقلاب در حاکمیت انقلابی ،  اکنون گویی نوبت به حزب جمهوری رسیده بود تا از راه انقلاب فرهنگی ،  برتری خویش را بیابد ؛  انقلاب فرهنگی در برابر تسخیر سفارت امریکا عملی شد تا هادیان این دو جریان ،  بعدها به دو جناح متقابل در جمهوری اسلامی تبدیل شوند و لباس چپ و ردای راست پس از حذف دولت موقت و عزل بنی صدر و به حاشیه رفتن چپ‌ها بر تن انان بنشیند. اما در این میان ،  جالب انجا بود که چپ‌ها با همان ابزاری  ( انقلاب فرهنگی )  به دست دانشجویان مسلمان تصفیه شدند که خود ساخته بودند. اگر زمانی مائو در چین به ابزار انقلاب فرهنگی  ،  لیوشائوچی را به اتهام انحراف از کمونیسم راستین مشمول پاکسازی کرده بود ،  اکنون این چپ‌های مائوئیست بودند که به اتهام جدایی از خط انقلاب با امواج انقلاب فرهنگی روبه رو می‌شدند ؛  ایا خود کرده را تدبیری بود  ? 28 سال پس از تسخیر سفارت امریکا و 27 سال پس از انقلاب فرهنگی در ایران ،  احوال زمانه دگرگون شده است. دانشجویان تحکیمی سابق ،  فاصله شان از یکدیگر افزونتر شده و در این میان ،  اما جالب انجاست که جوانان چپگرا در میانسالی راست شده‌اند و جوانان راستگرا چپ. محمود احمدی نژاد دیگر از خطر کمونیسم سخن نمی‌گوید و دانشجویان خط امامی نیز در اتش مقابله با لیبرالیسم نمی‌دمند. جبهه مشارکت که محل تجمیع دانشجویان تسخیرگراست  ( از محسن میردامادی تا محسن امین زاده و محمدرضا خاتمی و محمد نعیمی پور )  سمت و سوی ائتلاف با سیاستمداران لیبرال مستقر در دولت موقت را می‌یابد و محمود احمدی نژاد نیز مؤتلفان خود را از میان چپگرایان عالم بر می‌گزیند و در این چپگرایی ،  گاه بر فاصله خویش با راست‌های سنتی و محافظه کار در ایران می‌افزاید. روزگار غریبی است وقتی که حریف بر صندلی رقیب نشسته باشد ؛  این گونه نیست ?