عضو کمیسیون انرژی مجلس شورای اسلامی با بیان اینکه از بنزین تک نرخی اطلاعی نداریم ،  گفت :  واریز نشدن سهمیه بنزین در کشور مشکلاتی ایجاد کرده که در اولین فرصت در مجلس پیگیری می‌کنیم.امیرعباس سلطانی درگفت وگو با خبرنگار اقتصادی خبرگزاری خانه ملت ، در پاسخ به این سؤال که ایا واریز نشدن سهمیه سوخت مقدمه تغییر در قیمت یا سهمیه‌هاست ،  گفت :  دولت در این رابطه هیچ صحبتی با مجلس انجام نداده و در این رابطه هیچ اطلاعی نداریم.دولت با حرکات نسنجیده کشور را دچار چالش نکندنماینده مردم بروجن در مجلس شورای اسلامی ، با اشاره به اینکه این اقدام دولت دراستانه سفرهای تابستانی بار روانی منفی دارد ،  گفت :  دولت با این حرکت کشور را دچار چالش می‌کند و از میزان سفرهای تابستانی کاسته می‌شود.سلطانی با تاکید براینکه واریزنشدن سهمیه بنزین خردادماه بر مردم بار اقتصادی وارد می‌کند ، تصریح کرد :  دولت باید برای اقداماتی که با معیشت مردم ارتباط دارد ، از قبل اطلاع رسانی کرده تا مردم به یکباره شوکه نشوند. موضوع واریز نشدن بنزین را در اولین فرصت در مجلس پیگیری می‌کنیمعضو کمیسیون انرژی مجلس شورای اسلامی با بیان اینکه از بنزین تک نرخی اطلاعی نداریم ،  گفت :  واریز نشدن سهممیه بنزین در کشور مشکلاتی ایجاد کرده که در اولین فرصت درمجلس پیگیری می‌کنیم. به گزارش خبرگزاری خانه ملت ؛  از زمان اجرای طرح سهمیه‌بندی بنزین مقرر شد در ابتدای هر ماه سهمیه 60 لیتری بنزین با قیمت یارانه‌ای در کارت سوخت رانندگان شارژ شود اما مشاهدات عینی نشان می‌دهد که سهمیه بنزین خرداد ماه جاری واریز نشده و بعضا کارکنان جایگاه‌های سوخت نیز در پاسخ به رانندگان می‌گویند احتمالا دولت قصد گران کردن بنزین را دارد و بر همین مبنا سهمیه بنزین 700 تومانی این ماه را واریز نکرده است.درهمین حال برخی رسانه‌ها نوشتند : ظاهرا درجلسه اخیر هیئت دولت افزایش قیمت فراورده‌های نفتی برای سال جاری به تصویب رسید ، اما هنوز ابلاغ نشده است. انطور که در روزهای اخیر برخی شنیده‌ها نشان می‌داد ،  بنزین تک نرخی می‌شود و قیمت هرلیتر 1000 تومان درنظرگرفته شده است.بعدازاین که سهمیه بنزین خردادماه خودروهای شخصی طبق روال معمول در کارت‌های سوخت شارژ نشد ،  رئیس روابط عمومی شرکت ملی پخش گفت :  هنوز از سوی کمیته سوخت واریز سهمیه بنزین خودرو و موتورسیکلت‌های شخصی به این شرکت ابلاغ نشده است.رئیس انجمن جایگاه‌داران سوخت با گله از عدم اطلاع‌رسانی وزارت نفت درباره شارژ نشدن سهمیه بنزین خرداد خودروهای شخصی گفت :  بی‌خبری مردم از شارژ نشدن کارت سوخت موجب بدگمانی به جایگاه‌داران و درگیری‌های فیزیکی در دو روز گذشته شده است.