دبیر مجمع تشخیص مصلحت نظام تاکید کرد :  معیار انتخاب در جریان اصولگرایی از حالت پدرانه و متولی‌گرایانه‌ای که در یک جمعی وجود دارد و از بیرون گود برای همه تعیین تکلیف می‌کند ،  بایستی تبدیل به یک رفتار برادرانه شود و همه خودشان را برادر بدانند. به گزارش فارس :  محسن رضایی دبیر مجمع تشخیص مصلحت نظام و از چهره‌های سرشناس اصولگرایان با توجه به گرم شدن مباحث مربوط به انتخابات ریاست جمهوری ،  در مصاحبه‌ای مشروح با خبرنگار سیاسی خبرگزاری فارس ،  با اسیب شناسی روند اجماع در جریان اصولگرایی ،  نظرات خود را برای پررنگ شدن مسیر وحدت این جریان و رسیدن به یک تصمیم صحیح تشریح کرد. * فارس :  به نظر شما جریان اصولگرایی در انتخابات ریاست جمهوری دهم چه راهبرد و استراتژی را دنبال کند تا در نهایت منجر به وحدت جریان اصولگرا شود ?   -  به نظر بنده بهترین راهبرد برای جریان اصولگرا حرکت جمعی است ،  حرکت فردی در انتخابات حتی اگر موفق هم شود به خود محوری و تک روی بعد از انتخابات کشیده خواهد شد و جامعه از حضور جریان اصولگرایی حداقل نفع را خواهد برد. بنابراین باید راهبرد جریان اصولگرایی به سمت حرکت جمعی باشد. مدل اصولگرایان در گذشته پیشبرد حرکت جمعی بود ولی نارسائی‌های زیادی داشته است. شورای هماهنگی در انتخابات مجلس هفتم موفق بود ولیکن در انتخابات ریاست جمهوری نهم از هم پاشید ؛  گروه 6 + 5 یا جبهه متحد اصولگرایان که به جای ان سبز شد خطوط قرمز را به داخل جبهه اصولگرایان کشاند و در انتخابات مجلس هشتم با وجود اینکه توانست به موفقیت‌هایی دست یابد ولی در عین حال نواقص زیادی در رساندن اصولگرایان به وحدت فراگیر داشت ،  جریان اصولگرایی در نهایت باید به مدلی جمعی برسد که هم منطق و شیوه قابل قبولی برای همه طیف‌های جریان اصولگرایی دران وجود داشته باشد و هم جنبه‌های دمکراتیک برای انتخابات در این مدل وجود داشته باشد. *فارس :  با توجه به تجربه موفقی که گروه 6 + 5 در مقطع انتخابات مجلس هشتم داشت و اینکه انتخابات ریاست جمهوری با انتخابات مجلس متفاوت است به نظر شما جریان اصولگرا چگونه سازوکاری را تدوین کند که به موفقیتش در انتخابات ریاست جمهوری دهم منجر شود ?   -  معیار انتخاب شورای تصمیم‌گیری اصولگرایان باید مورد قبول همه اصولگرایان باشد یعنی در حقیقت ان حالت پدرانه و متولی‌گرایانه‌ای که در یک جمعی وجود دارد و از بیرون گود برای همه تعیین تکلیف می‌کند اول بایستی تبدیل به یک رفتار برادرانه شود و همه خودشان را برادر بدانند در غیر این صورت ما شاهد یک وحدت فراگیر در جمع اصولگرایان نخواهیم بود و پیشنهاد این است که باید از همه کسانی که خودشان را اصولگرا می‌دانند دعوت شود تا در این تصمیم‌سازی شرکت کنند ،  یعنی یک عده ننشینند یک عده از اصولگرایان را کنار بگذارند این حرکت را حالت پدرانه و متولی‌گرایانه می‌دانم که از سوی یک جمع خاصی برای کل جریان اصولگرایی اتخاذ می‌شود و باید روحیه برادری و منطق بر مرکزیت تصمیم سازی حاکم شود. *فارس :  با توجه به اینکه شما بر لزوم ایجاد ساز و کار جدید برای وحدت اصولگرایان به عنوان ضرورت تاکید دارید ،  به نظر شما جریان اصولگرایی با استفاده از تجربیات قبلی چه مدلی را در این راستا دنبال کند ?   -  انتخابات فرصت خوبی برای رشد و بالندگی سیاسی احزاب و گروه‌ها است که باید از این فرصت در راستای اهداف خود استفاده کرد ،  لذا انتخابات در ایران اهداف زیادی را در بر دارد که یک هدف ان این است که دولتمردان را مردم از طریق انتخابات تعیین می‌کنند ،  یکی دیگر از کارکردهای انتخابات فرصتی برای سازندگی کادرهای اینده سیاسی کشور و تقویت احزاب در ایران است و دیگر انکه انتخابات قدرتنمایی از حضور گسترده مردم در تعیین سرنوشت سیاسی خودشان است که پیامدهای خارجی زیادی را در بر خواهد داشت و باعث تثبیت نظام و ثبات سیاسی کشور می‌شود و بعضی از توطئه‌ها را خنثی می‌کند باید اجازه داد انتخابات همه کارکرد خودش را داشته باشد و مردم حضور گسترده در انتخابات پیدا کنند. حفظ نظام یکی از مهمترین اصول اصولگرایان است حتی بعضی وقت‌ها اگر جریان اصولگرایی احساس کند با ایثارگری پایه‌های نظام بیشتر تقویت می‌شود اینجا نباید جنبه جناحی و جناحی بودن را بر حفظ نظام ترجیح دهند ،  بعضی وقت‌ها یک شرایطی پیش می‌اید که جریان اصولگرایی لازم است از منافع جناحی خودش برای حفظ نظام و تثبیت نظام بگذرد و این کاملا مطابق با منطق اصولگرایی است ،  یکی از اصول اصولگرایان حفظ نظام و اعتقاد به نظام است و لازم است گاهی دست به ایثارگری‌هایی بزنیم و از منافع شخصی‌مان بگذریم مثلا شرکت گسترده مردم و حضور جدی در صحنه برای حفظ نظام مهم است و نباید کاری کرد که ان کم رنگ شود. به نظر من یک مدل جدیدی پس از 30 سال باید در انتخابات پیدا شود ،  از منشور وحدت گرفته تا نحوه انتخابات نامزدهای انتخابات و تا حضور نامزدها در صحنه انتخابات. *فارس :  یعنی شما گذشتن از منافع جناحی و ایثارگری را مهم‌ترین عامل وحدت اصولگرایان در مدل جدید می‌دانید ?   -  بله اگر ایثارگری به خرج داده نشود هیچ وحدتی صورت نمی‌گیرد. البته من نظراتی در این رابطه دارم ولی فکر می‌کنم برای اینکه تک روی نشود باید با همه بزرگان و اصولگرایان صحبت کنیم و بعد ان را در سطح جامعه مطرح نماییم. به هرحال تکروی حالت خطرناکی است که در رفتار سیاسیون ایران شایع شده است. *فارس :  با توجه به تجربه‌هایی که شما در چندین سال گذشته در روند حرکتی جریان اصولگرایان و اشراف بر اسیب‌ها و نقاط قوت ان دارید ،  به نظرتان شناسایی نقاط اسیب‌پذیر اصولگرایی در رساندن اصولگرایی به وحدت چقدر موثر است ?   -  مهم‌ترین عاملی که جریان اصولگرایی را به واسطه ان در خطر می‌بینم تک روی و جمعی کار نکردن است که عنصر بسیار خطرناکی است و این اسیب می‌تواند لطمات جدی به جریان اصولگرایی بزند. تکروی در انتخابات به خودمحوری در حمکرانی تبدیل می‌شود. باید کاری کرد که وحدت جمعی ،  رفتاری و در حقیقت همفکری و مشورت تقویت شود. همچنین اسیب دوم عدم فراگیری است ،  جریان اصولگرا خیلی باید فراگیرتر از ان چیزی باشد که به نمایش گذاشته شد ،  محدود کردن جریان اصولگرایی یکی از مهم‌ترین اسیب‌های ان است و مسئله سوم هم انگیزه الهی است که نبایستی در فعالیت‌های سیاسی تضعیف شود چون اسلام ناب روی دو تا پایه استوار است که 1 -  خدایی بودن و کار برای خدا کردن و 2 -  عقلانی حرکت کردن است. اگر یک عده‌ای خدایی باشند ولی عقلانی حرکت نکنند یا اگر عده‌ای عقلانی باشند ولی خدایی نباشند اسیب‌های جدی به جامعه وارد می‌کنند. در خیلی از موارد است که ما بایستی حتی از دفاع از خودمان بپرهیزیم. اگر انگیزه ما رضایت خدا باشد حتی دفاع از خودمان را هم در بعضی شرایط نادیده می‌گیریم ولی اگر اینطور نباشد هر فردی بخواهد در مقابل هر تهمت و اهانتی که به او می‌شود حق خودش را بگیرد و احیا کند ممکن است اسیبی به جامعه وارد شود و در حقیقت ممکن است تفرقه و منازعه افزایش یابد و بدون انگیزه الهی نمی‌شود به وحدت رسید و وحدت را حفظ کرد. اگر این سه اسیب دوستانمان در مجموعه اصولگراها بنشینند و روی ان کار کنند یا اگر اسیب‌های دیگری را دوستان ما سراغ دارند قبل از انتخابات انجام دهند شانس موفقیت بیشتر خواهد بود. *فارس :  اخیرا دیده می‌شود که برخوردها و انتقادات تند و بعضا اهانت‌هایی در جبهه اصولگرایان به یکدیگر می‌شود ،  نظر شما چیست ?   -  به نظر من باید همکاری و تعامل در محیط سیاسی ایران تشدید شود. کسانی که به ان‌ها اهانت می‌شود باید برای حفظ منافع مردم و نظام صبر کنند و کسانی هم که اهانت می‌کنند باید بداند که بدون تقوا هیچ کس موفق نخواهد شد و اخرت خود را هم از دست می‌دهند و بزرگان هم باید طرف‌های مقابل را نصیحت کنند. با دولت و مجلس و قوه قضاییه که ارکان نظام هستند باید همکاری‌ها و تعاملات بیشتر شود. ان‌ها هم باید اغوش باز کنند و از همه ظرفیت‌ها استفاده کنند. حکومت ملک شخصی و یا پدری هیچ کس نیست. *فارس :  جریان اصولگرا را در یکسال اینده به چه صورت ارزیابی می‌کنید ?   -  من نگران جریان اصولگرا هستم. احساس می‌کنم یک غرور کاذبی در جریان اصولگرا پیدا شده که ان‌ها متوجه خطراتی که در کمین‌شان هست نیستند. قدر همدیگر را نمی‌دانند ،  به جای تقویت یکدیگر همدیگر را تضعیف می‌کنند و اخیرا هم روحیه تصفیه درون گروهی در بین گروه‌هایی از انان پیدا شده است ،  که بیشتر اخلاق منافقین و گروه‌های منحرف بوده است که باید از ان جلوگیری شود. نقد منصفانه باید جای نقد تخریبی قرار گیرد.