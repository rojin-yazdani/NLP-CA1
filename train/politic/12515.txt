محمدحسین روانبخش‌ :  ریشه‌یابی مشکلات عدیده اقتصادی که چند ماه اخیر اوج گرفته و طاقت از مردم گرفته است‌ ،  به سال‌های شروع دولت باز می‌گردد. دولت محمود احمدی‌نژاد از اولین روزها چنان رفتار غیرعلمی و مبتنی بر تصمیم‌های غیرکارشناسی و خلق‌الساعه در اقتصاد داشت که هر کارشناس خبره‌ای می‌توانست اینده بد اقتصاد را پیش‌بینی کند. یکی از مسائلی که پنج سال پیش باعث اعتراضات بسیاری شد ،  شیوه بودجه نویسی دولت بود که بر اساس ابتکارات !  دولت ،  بودجه چند صد صفحه‌ای با ذکر جزئیات به چند صفحه مختصر محدود شد که هیچ ذکری از جزئیات در ان نشده بود  !  این شیوه جدید بودجه نویسی در 14 ابان ماه 1386 با واکنش نمایندگان روبرو شده است. واکنش‌هایی که بیشتر در نقد روش جدید تدوین بودجه بود و نشان می‌داد اکثر نمایندگانی که در این باره به اظهار نظر پرداخته‌اند ،  چه از فراکسیون اقلیت و چه از فراکسیون اکثریت ،  مخالف این روش هستند ؛  اما متاسفانه دولت به این اعتراضات وقعی ننهاد و به این ترتیب یکی از مهمترین لوایح سالیانه ،  هر سال به شکلی مبهم به مجلس ارائه می‌شد و مشکلات بسیاری را پدید اورد.به گزرش مردم سالاری ،  ایرج ندیمی نایب رییس کمیسیون اقتصادی مجلس هفتم ،  در ان زمان ،  با بیان این که لایحه بودجه سال 87 برخلاف سالیان گذشته متولی ندارد و مجموعه‌ای از دولت یا وزارتخانه‌ها نمی‌توانند پاسخگوی مسایل بودجه به صورت عام باشند ،  تصریح کرد :  در سال‌های گذشته عمده مسایل توسط سازمان مدیریت و برنامه‌ریزی پاسخ داده می‌شد ،  ولی با تبدیل سازمان به معاونت نظارت ،  پاسخگویی با مشکلات زیادی رو برو خواهد شد. نماینده مردم لاهیجان با بیان این که کسری اشکار بودجه دیگر مشکل بودجه سال 87 خواهد بود ،  عنوان کرد :  با توجه به این که بودجه بر اساس سیاستی بین وزارتخانه‌ها تقسیم می‌شود و خود وزارتخانه‌ها سهم درون دستگاهی خود را معلوم می‌کنند ،  با کسری روبرو خواهیم شد ،  به عنوان مثال وزارت جهادکشاورزی مشخص می‌کند که ستاد یا سازمان‌های جهاد استانی دارای چه میزان بودجه باشند ،  یا در فصل جاری و عمرانی این تقسیم بودجه چقدر صورت گیرد ،  در این صورت با کسری روبرو خواهیم شد. به گفته وی ،  چون برنامه ریزی و بودجه‌ریزی و امکانات سازمان‌ها به شکل کامل نیست ،  در راستای نحوه توزیع و تقسیم انها قطعا مشکلات جدی بروز خواهد کرد. عضو فراکسیون اقلیت مجلس با بیان این که دراین نوع بودجه ریزی امکان دخالت و نفوذ و لابی اشخاص موثر و متنفذ تحت عناوین مسوولین یا مجموعه‌های قدرت را زیادتر و معنی دار می‌کند ،  اظهار کرد :  در این صورت دستگاه‌ها و پروژه‌ها با مشکل مواجه می‌شوند.عضو فراکسیون اقلیت عنوان کرد :  نمایندگان سال‌های گذشته زمان بررسی بودجه ،  توقف زیادی روی تبصره‌ها می‌کردند و این باعث می‌شد که فرصت بررسی ردیف‌ها را نداشته باشند ،  اما امسال بررسی هر دو را از نمایندگان گرفته‌اند و این مجلس را به هیچ کار تبدیل می‌کند. ندیمی‌در پایان در مورد محاسن این نوع بودجه نویسی اظهار کرد :  بودجه نویسی می‌توانست لااقل به اندازه چشم انداز و برنامه تحول پیدا کند ،  چیزی که سال‌های گذشته کمتر مورد توجه قرار گرفت و با وجود تذکرات ،  به حداقل خواسته‌های ما توجه شد ولی این که مجلس را به هیچ کاره مبدل کنیم ،  عقلانی نیست. سید محسن یحیوی ، نماینده مجلس هفتم نیز در ان روزها گفت :  تنظیم بودجه سال 87 به روش جدید که شیوه‌ای مترقی است دست دولت را برای مانور روی هزینه‌ها باز می‌گذارد ولی چون مجلس نمی‌تواند وارد ریز مسایل شود ،  این شیوه بودجه نویسی به مصلحت نیست. عضو کمیسیون انرژی مجلس هفتم با بیان این که هیچ تصمیمی خوب مطلق و بد مطلق نیست ،  افزود :  ضررهای تنظیم بودجه سال 87 به شیوه جدید بیش‌تر از منافعش است. وی ادامه داد :  حاصل تنظیم بودجه‌ای که مدنظر دولت است این است که دستگاه‌ها قدرت مانورشان در مصرف اعتبارات تخصیص یافته بیش‌تر خواهد بود و جابه جایی‌ها راحت‌تر انجام خواهد گرفت.نماینده مردم بروجرد در مجلس ،  افزود :  ولی با توجه به ساختار مدیریتی کشور و ساختار صرف اعتبارات و بودجه ،  نمایندگان مجلس معتقدند که مصارف و اعتبارات باید به صورت مشخص تعیین شده باشد ،  چون مجلس هر ساله اختیار می‌دهد که مدیر دستگاه اجرایی 10 درصد را جابه جا کند و اگر پروژه‌ای پیشرفت نداشت ،  دستگاه اعتبار را معطل نکند و به زخم پروژه دیگر بزند. این عضو فراکسیون اصولگرایان مجلس شورای اسلامی ،  تاکید کرد :  مجلس معتقد است که باید ابزاری برای اطمینان خاطر پیدا کردن از هزینه کرد به جای ان چه به تصویب می‌رساند ،  داشته باشد. از سوی دیگر محمدهاشمی ،  عضو مجمع تشخیص مصلحت نظام هم در ان روز شکل جدید ارائه لایحه بودجه سال 87 با توجه به مباحث کارشناسی مطرح شده را نوعی قانون گریزی و متمرکز کردن امور مالی و تصمیم‌گیری در دست یک اقلیت ارزیابی کرد و گفت :  ارائه بودجه به این شکل یعنی بازگذاشتن دست دولت و مجریان برای هزینه کردن به هر طریقی که می‌خواهند. هاشمی‌این شیوه بودجه نویسی را مانع نظارت قانونی دانست و ادامه داد :  معنای این نوع بودجه این است که دولت مفهوم برنامه و بودجه را قبول نداشته و نمی‌خواهد مطابق برنامه عمل کند و درصدد انجام امور به هر طریقی که خود تشخیص می‌دهد است ،  لذا با ارائه چنین بودجه‌ای تنها می‌خواهد به موضوع قانون گریزی خود مشروعیت بخشد.