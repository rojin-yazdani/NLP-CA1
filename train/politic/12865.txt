عسگر جلالیان در گفت و گو با خانه ملت ،  با اشاره به این مطلب که اصرارهای مکرر نمایندگان مبنی بر ارائه اساسنامه‌های شرکت‌های ملی نفت ،  گاز و پتروشیمی بی فایده بوده است ،  گفت :  کمیسیون انرژی به شدت نگران عدم ارائه اساسنامه شرکت ملی نفت و مشخص نشدن رابطه مالی دولت و شرکت ملی نفت است ؛  اما هر چه از سوی نمایندگان اصرار می‌شود دولت حرکتی برای ارائه این اساسنامه انجام نمی‌دهد .وی با اشاره به تشکیل کمیته ویژه‌ای در کمیسیون انرژی برای تدوین اساسنامه شرکت‌های ملی نفت و گاز و پتروشیمی ،  اظهار داشت :  تاخیر دولت و نگرانی‌های اعضای کمیسیون انرژی از تاخیر در ارائه اساسنامه شرکت ملی نفت ،  سبب شده است که این کمیته برای تدوین اساسنامه تشکیل شود .عضو کمیسیون انرژی متذکر شد :  همچنان از دولت انتظار داریم اساسنامه‌ای را که شرکت ملی نفت و وزارت نفت اماده کرده است در هیئت دولت تصویب و به ما ارائه دهد ،  اما در صورت امتناع مجدد دولت از ارائه اساسنامه ،  این کمیته کار خود را اغاز خواهد کرد .جلالیان همچنین افزود :  عدم ارائه این اساسنامه برای ما هم جای سوال دارد و واقعا از توجیهات دولت در این مورد بی خبر هستیم ؛  هرچند هیچ توجیهی برای زیر پا گذاشتن قانون مورد قبول نیست و نخواهد بود.