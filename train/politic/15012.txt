سخنگوی حزب کارگزاران با اشاره به محدودیت‌های اخیر برای احزاب اصلاح طلب گفت :  یک گروه افراطی در سطوح تصمیم‌گیری‌های کلیدی قرار گرفته‌اند و می‌خواهند نظام را به سمت یک جامعه تک صدایی سوق دهند .مرعشی در گفت‌وگو با خبرنگار ایلنا با اشاره به برگزاری دادگاه فعالان سیاسی گفت :  برخی می‌خواهند نظام را به سمت یک جامعه تک صدایی سوق بدهند و اینکه چقدر موفق خواهند شد بستگی به مقاومت نیروهای سیاسی و جامعه سیاسی ایران دارد ولی انها علاقه‌مند هستند که در ادامه دستگیری شخصیت‌های موثر سیاسی ،  احزاب را مورد اتهام قرار بدهند و می‌خواهند پرونده‌ها را اماده و با حکم دادگاه احزاب را منحل کنند .وی تاکید کرد :  مسایل اخیر به نفع نظام نیست و نظام تک صدایی ، نظامی نیست که امام  ( ره )  بنیان گذاری کرده و مردم به ان رای دادند .سخنگوی حزب کارگزاران خاطرنشان کرد :  اهدافی که این اشخاص به دنبال ان هستند حاکمیت یک‌پارچه ،  بی‌دردسر و بدون منتقد یا مخالف است.