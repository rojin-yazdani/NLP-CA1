رئیس کمیسیون بهداشت مجلس با اشاره به کارنامه موفق وحید دستجردی در حوزه بهداشت و درمان ،  خواستار حفظ وی در کابینه دولت دهم شد و تصریح کرد :  کنار گذاشتن وزیر بهداشت به صلاح دولت و کشور نخواهد بود.به گزارش تابناک ،  در جلسه علنی امروز  ( یکشنبه 26 اذرماه )  مجلس شورای اسلامی ،  حسینعلی شهریاری در نطق میان دستور خود با اشاره به برخی شایعات پیرامون کنار گذاشتن وزیر بهداشت از کابینه گفت :  یکی از افتخارات دولت احمدی نژاد قرار دادن یک وزیر زن در کابینه بود که با توجه به تلاش‌های فراوان وی می‌توان گفت از موفق‌ترین وزرا بوده است.نماینده مردم زاهدان در مجلس شورای اسلامی با اشاره به تعریف و تمجیدهای مکرر احمدی نژاد از خانم وحید دستجردی افزود :  توجه ویژه رئیس جمهور به حوزه سلامت مشهود است. همچنان که در زمان تحویل بودجه ابراز امیدواری کرد ،  پزشک خانواده در طول دو سال اجرایی شود تا شاهد کم شدن مشکلات حوزه سلامت باشیم.شهریاری بیان کرد :  از سال گذشته با توجه به شرایط جامعه مسائل و مشکلاتی در خصوص ارز بهداشت و درمان و بودجه ان به وجود امد و اعضای کمیسیون بهداشت مجلس به این موضوع اعتراض داشتند ؛  اما خانم دستجردی به صورت محرمانه موضوع را پیگیری می‌کرد و اطلاعاتی نیز در اختیار ما قرار نمی‌داد.وی با اشاره به تخصیص ندادن ارز مرجع از سوی بانک مرکزی به حوزه بهداشت و درمان تصریح کرد :  اطلاع پیدا کردیم که در اولویت بندی کالاها برای دریافت ارز مرجع ،  غذای سگ ،  دسته بیل و زین اسب بالاتر از برخی مواد دارویی و سلامتی همچون دستگاه اتاق‌ای سی یو و یا داروی درمان سرطان سینه است و نسبت به این موضوع به خانم وزیر نیز گله داشتیم.شهریاری تصریح کرد :  قطعا اقای احمدی نژاد به این موضوع توجه دارد و با حذف وزیر زن از کابینه دولت دهم  ،  کاری نمی‌کند که بیش از 50 درصد جامعه زنان دلگیر شوند.رئیس کمیسیون بهداشت مجلس یاداور شد :  در این مقطع زمانی که نمایندگان از استیضاح و سوال خود صرف نظر کرده‌اند و حتی طرح سوال از رئیس جمهور با دستور مقام معظم رهبری متوقف شد ،  کنار رفتن هر یک از وزرا مخصوصا وزیری که در حوزه سلامت کار می‌کند ،  به صلاح نخواهد بود.وی با اشاره به صحبت‌های رئیس جمهور مبنی بر این که وحید دستجردی را سرامد کابینه خود می‌دانست گفت :  قطعا احمدی نژاد چنین وزیری را در کابینه حفظ خواهد کرد و با مسئولان بانک مرکزی و یا معاونت نظارت راهبردی که بودجه حوزه بهداشت را کاهش دادند ،  برخورد خواهد کرد وخانم دستجردی با قوت به کار خود ادامه می‌دهد.