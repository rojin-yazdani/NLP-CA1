حمید بقایی معاون رئیس‌جمهور سابق دوران بازداشت موقت خود را در زندان اوین می‌گذراند.به گزارش فارس ،  بررسی‌ها نشان می‌دهد حمید بقایی معاون رئیس جمهور سابق با توجه به بازداشتش در هفته گذشته در زندان اوین به سر می‌برد.پرس و جوی خبرنگار قضایی فارس از مسئولان قضایی حکایت از ان دارد این فرد دوران بازداشت موقتش را در زندان اوین می‌گذراند.حجت‌الاسلام محسنی اژه‌ای در تاریخ 18 خرداد امسال و در هشتادمین نشست خبری خود با اصحاب رسانه از بازداشت حمید بقایی خبر داد.وی افزود :  حمید بقایی معاون رئیس جمهور سابق پرونده اتهامی در قوه قضاییه داشت که بازپرس پرونده این فرد را امروز برای بازجویی احضار کرد.سخنگوی قوه قضاییه تصریح کرد :  پس از برگزاری جلسه بازپرس پرونده برای این شخص قرار بازداشت صادر کرد و به این ترتیب این فرد اکنون در بازداشت به سر می‌برد.محسنی اژه‌ای گفت :  متاسفانه به دلیل مسائل قانونی از بیان جزئیات اتهامی این فرد معذور هستم.