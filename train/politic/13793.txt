در پی انتشار اخباری مبنی بر ارائه لیست جداگانه از سوی بانوان اصولگرا در برخی از سایت‌های خبری ،  سخنگوی کمیته بانوان جبهه متحد اصولگرایان این ادعا را از اساس تکذیب کرد.زهره الهیان در گفتگو با پایگاه اطلاع رسانی جبهه متحد اصولگرایان با رد اخبار برخی از سایت‌ها در این خصوص اظهار داشت :  کمیته بانوان جبهه متحد اصولگرایان قبلا مواضع خود را در رابطه با حضور زنان در انتخابات مجلس نهم اعلام کرده است. این کمیته بنایی برای ارائه لیست جداگانه ندارد و ما به شدت این مسئله را تکذیب می‌کنیم.وی افزود :  انچه که برای ما ملاک است ،  همان نظر شورای مرکزی جبهه متحد اصولگرایان است که ان را مواضع درست و به جایی می‌دانیم. ضمن اینکه اعلام شده حداقل کاندیداهای زن لیست جبهه متحد ،  شش نفر بوده و سقفی برای ان در نظر گرفته نشده است. یعنی اگر اگر بانوانی متعهد و ازمون پس داده در عرصه باشند و بتوانند با اقایان رقابت کنند ،  قطعا در لیست حضور خواهند یافت.الهیان در همین زمینه خاطرنشان کرد :  در خصوص استان‌ها هم ابلاغ شده که خانم‌های توانمندی که برای این انتخابات ثبت نام کرده‌اند ،  شناسایی شده و جبهه متحد از انان حمایت کند.عضو کمیته بانوان جبهه متحد اصولگرایان ضمن تکذیب دوباره ارائه لیست جداگانه ،  گفت :  اینکه برخی از لیست جداگانه خبر داده‌اند ،  صرفا موضع شخصی برخی است چنانکه برخی از همین افراد در دور گذشته نیز لیست جداگانه ده نفره برای تهران ارائه داده و نام برخی از خانم‌های اصلاح طلب را نیز در ان جای دادند. این در حالی است که ما اصلا این موضوع را صحیح نمی‌دانیم ،  چرا که ملاک ما برای انتخابات اتی همان چارچوب‌های اصولگرایی است و اینکه برای افزایش تعداد بانوان در مجلس بخواهیم از اصول و چارچوب‌های اصولگرایی عدول کنیم تا جایی که حتی اصلاح طلبان نیز در ان حضور یابند قطعا به صلاح خواهد بود.این نماینده مجلس افزود :  کمیته بانوان جبهه متحد اصولگرایان ضمن تکذیب ارائه لیست جداگانه اعلام می‌کند که لیست ما قطعا مشترک خواهد بود و مواضع کمیته مرکزی جبهه متحد اصولگرایان که توسط جناب اقای دکتر زاکانی اعلام شده و همچنین در بیانیه پایانی همایش بزرگ بانوان اصولگرا امده ،  همان موضع ما نیز هست و بانوان اصولگرا همچنان در چارچوب سازوکار جبهه متحد اصولگرایان فعالیت خواهند کرد.الهیان در پایان خاطرنشان کرد :  هدف اول کمیته بانوان جبهه متحد اصولگرایان مشارکت بالای بانوان کشورمان از تمامی اقشار در انتخابات 12 اسفندماه است و در مرحله بعد برای افزایش سهمیه بانوان در لیست جبهه متحد تلاش خواهد کرد.افتخاری :  به جای تخریب به دنبال اثبات خود باشید لاله افتخاری دیگر عضو کمیته بانوان جبهه متحد نیز در واکنش به این خبر به پایگاه اطلاع رسانی جبهه متحد اصولگرایان گفت :  کمیته بانوان جبهه متحد اصولگرایان تابع نظر جمعی جبهه متحد اصولگرایان مبنی بر حضور حداقل 6 کاندیدای زن در لیست تهران خواهد بود و بر این اساس هرگونه گمانه دیگر مبنی بر لیست‌های جداگانه به شدت تکذیب می‌شود.وی همچنین خاطر نشان کرد :  البته طبق انچه که به صورت رسمی نیز اعلام شد ،  تعداد زنان در لیست جبهه متحد سقف خاصی ندارد و در مورد 24 نفر دیگر لیست نیز معیارها سنجیده می‌شود به طوریکه اگر فردی از جامعه بانوان ،  شایستگی بالاتری در حوزه فردی ،  کارامدی و مقبولیت داشته باشد بر اساس اصل شایسته سالاری ،  در فهرست نامزدهای جبهه متحد اصولگرایان در تهران قرار خواهد گرفت.افتخاری همچنین با اشاره به رایزنی‌های کمیته بانوان با مسئولان جبهه متحد برای افزایش تعداد کاندیدهای خانم در شهرهای دیگر گفت :  خواسته‌های خود را به صورت مکتوب خدمت حضرت ایت الله مهدوی کنی ارسال کرده‌ایم و ایشان نیز به شورای مرکزی ابلاغ کرده اندتا مفاد این نامه از سوی جبهه متحد رسیدگی و پیگیری شود.نماینده مردم تهران در مجلس شورای اسلامی با اشاره به بی اخلاقی‌های صورت گرفته بر علیه جبهه متحد اصولگرایان در چند روز گذشته گفت :  توصیه ما به فعالین سیاسی و رسانه‌های دیگر این است که طبق فرمایش رهبر انقلاب از تخریب دیگران پرهیز کرده و تنها به دنبال اثبات خود باشند.