عصر دوشنبه دانشجویان دانشگاه رازی کرمانشاه با یک حلقه گل به استقبال کروبی امدند. این حلقه گل از سوی حامیان سبز پوش موسوی اهدا شد و ان را نشانه‌ای از وفاق و همیاری اصلاح‌طلبان توصیف کردند. حامیان میرحسین موسوی با شعار سلام بر موسوی ،  درود بر کروبی و موسوی ،  کروبی حمایتت می‌کنیم جلوه‌ای از هماهنگی و همیاری گروه‌های اصلاح‌طلب در برابر جناح رقیب را به نمایش گذاشتند. اما روز کروبی در دانشگاه کرمانشاه نیز چندان ارام نبود. وی هنگامی که خواست سخنرانی خود را اغاز کند مجبور شد تا به علت شعارهای تندی که از سوی برخی از اخلالگران سر داده می‌شود سخنانش را قطع کند. وی با تاکید بر اینکه ایران متعلق به تمام ایرانیان است ،  اظهار داشت :  قانون اساسی نیز در این مورد به صراحت اعلام می‌دارد ،  همگان در برابر قانون برابرند. شیخ اصلاحات در ادامه با اشاره به انتخابات ریاست جمهوری ،  ان را بسیار مهمتر از دوره‌های قبل و سرنوشت‌ساز دانست و گفت :  روسای جمهور ما تاکنون در پایان چهار ساله اول ریاست جمهوری خود ،  هرگز با رقیبی جدی روبه‌رو نبودند ،  اما امروز اقای احمدی‌نژاد با رقبای جدی روبه‌رو است. کروبی در ادامه خطاب به حامیان دولت که در سالن ورزشی دانشگاه رازی گاه با سردادن شعارهایی سعی در ایجاد اغتشاش در برنامه‌ها را داشتند ،  گفت :  حامیان دولت بدانند که رقابت در این انتخابات جدی است و باید برای پیروزی دولت خود در رقابتی سالم به پای صندوق‌های رای بیایند. اما انها که ناراضی هستند و خواستار تغییرند ،  باید در صحنه انتخابات حضور یابند و تلاش بیشتری را انجام دهند. وی افزود :  تخریب نمی‌کنم ،  اما مواضع خود را به صراحت می‌گویم و نقاط ضعف دولت را خواهم شمرد. لازمه انتخابات نیز بیان انتقادات به گونه‌ای صحیح و اصولی است. مثلا بگوییم که مسوولان به مردم دروغ نگویند. امارهای غیرواقعی و غیرحقیقی به مردم ندهند. وی گفت :  من اگر رئیس‌جمهور شوم ،  هرگز اجازه نمی‌دهم پول بیت المال گم شود. دولت باید پاسخ رئیس دیوان محاسبات که خود فردی اصولگراست را بدهد و بگوید این پول‌ها را کجا هزینه کرده است. وی گفت :  من اگر رئیس‌جمهور شدم ،  حتما به اقشار اسیب‌پذیر کمک خواهم کرد ،  اما سیب‌زمینی پخش نخواهم کرد. اگر روزی با مشکلی هم روبه‌رو شدم ،  صادقانه با مردم در میان خواهم گذاشت. ولی نمی‌گویم بیایید سرکوچه ما گوجه‌فرنگی بگیرید. همواره در دفاع از امام ایستادگی کرده‌ام پس از انکه سخنان کروبی به پایان رسید نماینده بسیج دانشجویی پشت تریبون قرار گرفت و خطاب به کروبی گفت ،  شما همواره دم از راه و سیره امام می‌زنید ،  اما فکر نمی‌کنید ،  با برنامه‌ها و شعارهایتان وحدت را در داخل کشور به چالش کشیده‌اید و برای مقابله با ترفندهای دشمنان جهت بزرگنمایی اختلافات داخلی چه برنامه‌ای دارید ?  این دانشجو خطاب به دانشجویان گفت :  از اینکه این بار به ما اجازه دادید تا سخن خود را بگوییم و به مخالفان ازادی دادید ،  تشکر می‌کنم. کروبی نیز در پاسخ گفت :  من همواره در خط امام بوده‌ام و بارها با صراحت در این راه دفاع کرده‌ام و ایستاده‌ام. شما می‌توانید سخنان و نوشته‌های من را ببینید تا متوجه این قضیه بشوید. کروبی با بیان اینکه اسلام امروز از دو طرف تهدید می‌شود ،  افزود :  یکی از سوی متحجران که نتیجه ان گریز مردم از اسلام می‌شود و دیگر گروهی که اسلام را به گونه‌ای تفسیر می‌کند که تنها ظاهری از ان باقی می‌ماند. وی افزود :  درخصوص جمهوریت نظام نیز به طور مستمر نسبت به حفظ ان هشدار داده‌ام و هرگاه گروهی جمهوریت را به مشورت دادن مردم تغییر داده‌اند ،  مخالفت و اعتراض کرده‌ام. مهدی کروبی در ادامه این دیدار گفت :  امام تاکید داشته‌اند که نباید کارهای خودسر و خارج از قانون صورت گیرد و هنگامی که عده‌ای با انگیزه دینی به جوانان و مردم در خیابان‌ها تعرض می‌کردند ،  دستور داد که با انها مقابله شود و انها را از سطح خیابان‌ها جمع کنند. ایران برای همه ایرانیان استدانشجویی کرد وقتی پشت تریبون قرار گرفت به انتقادات صریح نسبت به عملکرد دولت نهم پرداخت ،  شیخ اصلاحات در پاسخ به این دانشجو گفت :  مطمئن باشید ایران برای همه ایرانیان است ،  من نیز به ان اعتقاد دارم. رئیس‌جمهور یکسری اختیارات دارد که در صورت پیروزی از این اختیارات استفاده کامل خواهم کرد و اصول معطل مانده قانون اساسی همچون 15 و 19 را اجرا خواهم کرد. اهدای نشان درخواست ازادی به کروبی نماینده دانشجویان تحکیم وحدت طیف علامه نیز به عنوان دانشجوی بعدی به قرائت بیانیه‌ای پرداخت. وی خود را نماینده دانشجویان ازادیخواه تحکیم وحدت طیف علامه معرفی کرد و گفت :  اگر صادقانه پیگیر ازادی دانشجویان سیاسی هستید ،  از شما می‌خواهم این بازوبند را از ما قبول کنید. کروبی نیز این بازوبند که نشان از درخواست ازادی دانشجویان در بند بود را گرفت و در میان تشویق گسترده دانشجویان به ارائه پاسخ پرداخت و گفت :  همواره برای ازادی دانشجویان دربند تلاش کرده‌ام و هفته‌ای نیست که برای ازادی و رفع مشکل دانشجویان تلاش نکرده باشم. کروبی در ادامه پاسخ به پرسش‌های دانشجویان در برابر این سوال نماینده جامعه اسلامی دانشجویان که شعارهای شما تغییر است اما با ساسی مانکن دیدار می‌کنید ،  می‌گویید کابینه 180 میلیونی تشکیل می‌دهید و مردم را در درامد نفت سهیم می‌کنید که شعارهای احمدی‌نژاد است ،  ایا با این برنامه‌ها و شعارها می‌خواهید رئیس‌جمهور شوید و ایا با این هواداران باز هم در مواضع خود هستید ?  شیخ اصلاحات نیز در پاسخ گفت :  من از روز اول حضور در انتخابات با شعار تغییر امدم. در ضمن زمان انتخابات است و باید توجه کنید که من می‌خواهم از همه مردم رای بگیرم و نه‌تنها از نخبگان و اگر بخواهم با گروه‌های خاص و انتخاب شده دیدار کنم که کانالیزه می‌شوم و من مخالف این رفتار هستم. هرکس هم که بخواهد مرا ببیند ،  راحت می‌تواند انجام بدهد و نه شناسنامه از او درخواست می‌کنیم و نه می‌گوییم سوابق او را دراورند. دنبال عوام‌فریبی نیستم کروبی با حضور در مسجد جامع کرمانشاه گفت :  یک رای شما با یک رای من یا با یک رای رهبری نظام هیچ فرقی ندارد و همه ما فقط یک رای داریم. امام راحل فرمود :  میزان رای ملت است. اما عده‌ای این تفکر را قبول ندارند و رای را زینتی و مشاوره‌ای می‌دانند. لذا مردم باید قدر این نعمت که تاثیرگذاری در سرنوشتشان است را بدانند و از این حق خود به نحو احسن استفاده کنند. وی گفت :  بنده یکی از کاندیداهای دهمین دوره انتخابات ریاست جمهوری هستم. مطمئن باشید با مردم صادقانه سخن می‌گویم و هیچ‌گاه دروغ نمی‌گویم. در اداره کشور از نیروهای کاردان و مجرب استفاده خواهم کرد. همکارانی انتخاب می‌کنم که علاوه بر متعهد بودن ،  توانمند در اداره کشور باشند. من به دنبال عزت و عظمت این ملت و فرزندان امام هستم. مطمئن باشید که هیچ‌گاه عوام‌فریبی و سیب‌زمینی توزیع نمی‌کنم. باید در پی تغییر باشیم دبیرکل حزب اعتمادملی دوشنبه شب با حضور در مسجد جعفراباد کرمانشاه با قدردانی از احساسات مردم اظهار داشت :  من از تنگناهای اقتصادی ،  مشکلات روزمره ،  بیکاری گسترده و نابسامانی‌های موجود خبردارم.چنانچه به یاری خدا و لطف شما مردم توانستیم در روز 22 خرداد با حضور گسترده در پای صندوق‌های رای سرنوشت خود را تغییر دهیم با تیم مجربی که در کنار من هست تلاش برای رفع کاستی‌ها را اغاز خواهیم کرد. وی با اشاره به اهمیت انتخابات پیش‌رو گفت :  باید مدیریت کشور را تغییر دهیم که اگر تغییری ایجاد نکنیم وضعیت ما در سیاست خارجی ،  سیاست داخلی ،  اقتصاد ،  دانشگاه‌ها و …  بیشتر خواهد شد .کروبی به مسجد شافعی اهل سنت رفت کروبی همچنین با حضور در مسجد امام شافعی اهل سنت کرمانشاه طی سخنانی ضمن تاکید بر اهمیت وحدت بین شیعه و سنی اظهار داشت :  تلاش دشمنان بر این است که وحدت بین مسلمانان را دچار خدشه نمایند و بین انها تفرقه و تقابل را حاکم کنند. وی افزود :  در ابتدای انقلاب حوادثی پیش امد که در جهت تقابل شیعه و سنی بود و امام راحل فرمود انها نه اهل تسنن هستند و نه شیعه. فقط می‌خواهند بین مسلمانان تفرقه ایجاد کنند. وی ضمن تاکید بر وحدت شیعه و سنی افزود :  از علمای بصیر می‌خواهم در هر دو سو به وحدت شیعه و سنی توجه تمام داشته باشند. وی اظهار داشت :  خوشبختانه در کرمانشاه شاهد وحدت خوبی بین شیعیان و اهل سنت هستیم و باید توجه کنیم که دشمنان نتوانند مومنین را تحریک کنند. وی با اشاره به وضعیت کشور گفت :  باید تلاش کنیم که در کشور تغییری ایجاد کنیم تا قوانین معطل مانده اجرایی شود. در این دیدار مولامحمد محمدی نماینده ولی فقیه در امور اهل سنت نیز حضور داشت. انتقاد از عملکرد شورای نگهبان کروبی در سفر یک روزه خود به استان کرمانشاه ،  با حضور در حوزه علمیه امام خمینی ( ره )  طی سخنانی کوتاه اظهار داشت :  من به عنوان یک سرباز کوچک در این نظام احساس می‌کنم خالی کردن میدان ،  گناه است و من در ادوار مختلف چه زمانی که مسوول بوده‌ام و چه زمانی که خارج از ارکان قدرت بوده‌ام ،  همیشه در صحنه و در میدان حضوری جدی و فعال داشته‌ام و تمام تلاشم را برای دفاع از ارمان‌های امام ،  انقلاب ،  حقوق مردم ،  ارزش‌ها و …  انجام داده‌ام و این را وظیفه خود می‌دانسته‌ام. وی با انتقاد از عملکرد شورای نگهبان گفت :  رهبری معظم انقلاب فرمودند ؛  احراز صلاحیت عرفی است. حالا وقتی که شورای نگهبان در احراز صلاحیت کاندیداها ناتوان است ،  چرا باید کاندیداها هزینه‌اش را بپردازند ،  این چه مبنای عقلایی دارد. واقعا اگر در احراز صلاحیت‌ها ناتوان هستید ،  اعلام کنید تا چاره اندیشی شود.