مشاور نماینده ولی‌فقیه در سپاه گفت :  ملت ایران با توجه به این تجربه تاریخی به غرب اعتماد ندارند و برای جلب اعتماد انها نیاز به زمان است و غرب باید با گذشت زمان اعتماد ملت ایران را جلب کند.سردار یدالله جوانی رئیس سابق اداره سیاسی سپاه پاسداران در گفت‌وگو با خبرگزاری فارس درباره مذاکرات سوم خرداد و احتمال پایبندی غرب به تعهداتش در استانبول 2 اظهار داشت :  مذاکرات استانبول چهره متفاوتی از مذاکرات بین ایران و گروه 1 + 5 ارائه کرد و به همین دلیل بازتاب خاصی داشت.جوانی ادامه داد :  نمی‌توانیم بنابرنتایج مذاکرات استانبول نگاه خوش بینانه‌ای به این موضوع داشته باشیم و امیدوار شویم که غرب رویکردهای قبلی خود را ادامه نمی‌دهد.مشاوره نماینده ولی فقیه در سپاه با تاکید بر اینکه اعتماد به غرب نیاز به زمان دارد ،  یاداور شد :  کشورهای غربی در طول 33 سال گذشته برخورد خوبی با ملت ایران نداشتند و ما در طول دفاع مقدس شاهد رفتار خصمانه انها و همچنین فشارهای اقتصادی با بهانه‌های مضحک علیه کشورمان بوده‌ایم.وی ادامه داد :  ملت ایران با توجه به این تجربه تاریخی به غرب اعتماد ندارند و برای جلب اعتماد انها نیاز به زمان است و غرب باید با گذشت زمان اعتماد ملت ایران را جلب کند.جوانی با بیان اینکه جلب اعتماد با سخن گفتن محقق نمی‌شود و باید در رفتار غرب تغییر به وجود‌اید تصریح کرد :  انچه در مذاکرات استانبول مطرح شد یک سری صحبت و مباحث کلی بود در حالی که در عمل چنین اتفاقی نیفتاد.وی افزود :  ما باید شاهد رفتاری عملی از سوی غرب باشیم ،  لغو تحریم‌ها و فشارها در همین راستاست همچنین انها باید حقوق ملت ایران را به رسمیت بشناسند و تازه ان زمان انتظار داشته باشند که ملت ایران رفتاری درخوری با انها داشته باشد.رئیس سابق اداره سیاسی سپاه یاداور شد :  در طول یک دهه گذشته غربی‌ها با فشار بر ما تصور می‌کردند این امر موجب عقب‌نشینی ایران از فعالیت هسته‌ای خود خواهد شد از این رو وقتی در سال 82 و 83 موضوع هسته‌ای ما در اژانس هسته‌ای مطرح و مذاکرات بین ایران و غرب اغاز شد مدعی شدند اگر ایران روند هسته‌ای خود را متوقف نکند کار را به شورای امنیت سازمان ملل می‌کشانند و با قطعنامه‌ها ایران را تحت فشار قرار می‌دهند.وی افزود :  بعد از یک دوره گفت‌وگو و مذاکره با هدف ابهام زدایی از ماهیت هسته‌ای کشورمان ،  ملت ایران متوجه شد غرب در ماهیت هسته‌ای ما تردیدی ندارد و صرفا به دنبال بهره برداری سیاسی است و در واقع با استفاده صلح امیز ما از انرژی هسته‌ای نیز مخالف است. بنابراین فعالیت هسته‌ای ایران دوباره از سر گرفته شد.جوانی ادامه داد :  پس از این روند ،  تحریم و صدور قطعنامه از سوی سازمان ملل و همچنین تحریم‌های یک سوریه از جانب اتحادیه اروپا و امریکا از سر گرفته شد اما دنیا امروز ناکامی غرب و موفقیت ایران را دیده است چراکه جمهوری اسلامی با فشارها و تحریم‌های متنوع نه تنها فعالیت هسته‌ای خود را متوقف نکرد بلکه به ان شتاب نیز بخشید.مشاور ولی فقیه در سپاه با بیان اینکه جمهوری اسلامی امروز کشوری برخوردار از چرخه سوخت است ،  یاداور شد :  صلح امیز بودن موضوع هسته‌ای کشورمان را بازرسان نیز تایید کردند.* غرب می‌کوشد با مذاکره از بن بست خودساخته خارج شودوی بر همین اساس به احساس نیاز غرب به مذاکره به ایران اشاره و تصریح کرد :  غرب در چنین شرایطی و با ناامیدی از تاثیرگذاری فشارها می‌کوشد از طریق دیپلماتیک موضوع ایران را حل و فصل کند بنابراین انها به این مذاکرات نیازمند هستند.جوانی با تاکید بر اینکه جمهوری اسلامی حقوق هسته‌ای خود را در چارچوب معاهدات NPT پیش می‌برد و در عین حال طبق فتوای رهبر معظم انقلاب تولید سلاح هسته‌ای را حرام شرعی می‌داند تصریح کرد :  از انجایی که غرب فعالیت هسته‌ای کشورمان را بهانه‌ای برای فشار بر ایران کرده بود پس از به نتیجه نرسیدن این امر می‌کوشد با مذاکره از این بن بست خارج شود.این مقام مسئول در سپاه در همین زمینه یاداور شد :  با توجه به بحران‌های اقتصادی ،  مالی و اجتماعی در غرب و افزایش اعتراضات مردمی انها بیش از هر زمان دیگری به مذاکره با ایران احتیاج دارند. * رژه همجنس‌بازان در باکو نقشه رژیم اسرائیل استوی در ادامه گفت‌وگوی خود با فارس درباره اقدامات ضداسلامی حکومت اذربایجان مبنی بر برپایی رژه همجنس‌بازان در 6 خرداد اظهار داشت :  به دلیل نفوذ رژیم اسرائیل در برخی از کشورها ما شاهد چنین رفتارهایی از سوی برخی دولت‌ها هستیم که این رفتار انها با اعتقادات مردمش همخوانی ندارد.جوانی تاکید کرد :  تجربه تاریخی نشان می‌دهد وقتی حکومت‌ها اعتقاد مردم خود را نادیده می‌گیرند و با ان وارد ستیز می‌شوند این حرکت به ضرر انها تمام خواهد شد.مشاور نماینده ولی فقیه در سپاه با بیان اینکه مردم اذربایجان مسلمان هستند و اعتقادات اسلامی دارند یاداور شد :  چنین رفتاری از سوی مردم اذربایجان موجب خشم ملت اذربایجان خواهد شد و انها را نسبت به نظام خود بدبین می‌کند.وی گفت :  طبق تجربه تاریخی وقتی یک نظام با مردم خود وارد چالش شود پایه‌های ان متزلزل می‌شود تصریح کرد :  مصداق ان ترکیه است که با وجود مبارزه حکومت لائیک‌ها با مظاهر دینی سرانجام یک دولت اسلامگرا در ترکیه روی کار امد و لائیک‌ها را از صحنه خارج کردند.جوانی در پایان افزود :  ستیز با اعتقادات و باورهای اسلامی مردم توطئه‌ای غربی ،  صهیونیستی است که دولت اذربایجان با غفلت از این موضوع عامل این برنامه‌ها شده در حالی که باید بدانند تبعات ان گریبانگیر دولت‌اش خواهد شد.