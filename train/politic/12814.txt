سخنگوی وزارت امور خارجه با اشاره به نامه ایران به مقامات امریکایی گفت :  در پاسخ به نامه مقامات امریکایی ،  ایران این نامه را داد.پیگیری عذرخواهی رسمی امریکا از ایران حق ماستبه گزارش ایسنا رامین مهمان‌پرست در نشست هفتگی خود با خبرنگاران تاکید کرد :  این حق ملت ماست که در اعتراض به سناریوسازی‌ها به دنبال عذرخواهی رسمی طرف امریکایی باشد.وی تصریح کرد :  اتهاماتی که به ایران نسبت می‌دهند به هیچ وجه صحت ندارد. بهتر است ایالات متحده امریکا به جای دنبال کردن این سناریوها مسیر اشتباهی که در سیاست خارجی دنبال می‌کند را اصلاح کند.وی افزود :  این سناریو ،  سناریوی طراحی شده امریکا برای ایراد اتهام به ایران و بسیار عجولانه و بی‌پایه و اساس است. ما ایراد این اتهام را صحیح نمی‌دانیم و ان را کاملا رد می‌کنیم و برای اطلاع همه کشورهای مختلف به مسوولین ان‌ها اگاهی لازم را خواهیم داد.سخنگوی وزارت امور خارجه خاطرنشان کرد :  نامه‌هایی در این زمینه توسط وزیر امور خارجه کشورمان به همتایان وی ارسال شده است که در ان توضیح داده شده که اساسا ایراد این اتهامات به صورت شتابزده اهداف خاصی را دنبال می‌کند که شاید مهمترین ان ایجاد اختلاف بین کشورهای منطقه است. امریکایی‌ها به‌ویژه با طرح ایران‌هراسی ،  ایجاد اختلاف میان کشور ما و کشورهای منطقه به‌ویژه عربستان سعودی را دنبال می‌کنند.تعدادی اززائرین به دلیل ویزای غیرواقعی دچارمشکل شده‌اندوی هم‌چنین در مورد بازگرداندن تعدادی از زائران ایرانی گفت :  زائران بر اساس توافقی که با عربستان انجام شده باید روادید خود را از طریق سازمان حج و زیارت دریافت کنند. تعداد زیادی از مردم عزیز ما سال‌ها به انتظار می‌نشینند تا نوبت‌شان برای انجام فرایض حج فرا برسد و صحیح نیست که خارج از روالی که سازمان حج تعیین می‌کند گروه‌هایی تلاش کنند روادیدی را اخذ کنند و در این مسیر گرفتار مشکلاتی شوند.وی افزود :  بر اساس بررسی‌های انجام شده روادید تعدادی از افراد درست نیست و شماره‌ای که باید در ازا روادید در گذرنامه‌ها ثبت شود ،  اشکال دارد ،  مشخص است شبکه‌ای ویزای جعلی برای این افراد صادر کرده است. جزئیات ان در دست بررسی است. تعدادی از این افرادی با هواپیمای که موجود بود به ایران بازگردانده شدند و بقیه ان‌ها منتظرند که به کشور بازگردند. البته این مساله فقط مختص به زائران ایرانی نیست و زائران کشورهای دیگری که ویزای جعلی داشتند از ورودشان جلوگیری شده است و به کشورهای خود برخواهند گشت.رویکرد جدیدی نسبت به مطالبات مردمی در بحرین مشاهده نکردیمسخنگوی وزارت امور خارجه در ارزیابی‌اش از تمدید ممنوعیت پرواز به ایران از بحرین گفت :  هیچ اتفاق جدیدی که نشان دهنده رویکرد جدیدی نسبت به مطالبات مردمی در بحرین مشاهده نکردیم. ما همچنان توصیه می‌کنیم راه درست اقتدار کشورها شنیدن صدای مردم و پاسخ دادن مثبت به مطالبات مردمی است.وی تاکید کرد :  برخورد خشن با اعتراضات مردمی و سرکوب ان‌ها نمی‌تواند مشکلی را حل کند و وضعیت ان کشور و منطقه را پیچیده‌تر خواهد کرد ؛  بنابراین تا زمانی که تغییر جدی در نوع رفتار با مردم مشاهده نشود فکر نمی‌کنیم اتفاق جدیدی در مورد مسائلی که ما دنبال می‌کنیم مشاهده شود.از گزارش منتشر نشده اژانس استفاده تبلیغاتی و سیاسی می‌شودوی همچنین درباره رویکرد ایران نسبت به این‌که روسیه به اژانس بین‌المللی انرژی اتمی برای صدور گزارش ماه اینده این اژانس که قرار است در مورد فعالیت‌های هسته‌یی ایران باشد هشدار داده است ،  گفت :  زمزمه‌هایی از گزارش بعدی دبیرکل اژانس شنیده می‌شود که ممکن است اشاراتی به اهداف غیرصلح‌امیز فعالیت هسته‌یی ایران کند. باید گفت این زمزمه‌ها و انتشار اخبار نشان دهنده این است که از گزارشی که هنوز منتشر نشده استفاده تبلیغاتی و سیاسی می‌شود.هشدار روسیه و چین به اژانس به تقویت جایگاه حقوقی یک نهاد بین‌المللی کمک می‌کندسخنگوی دستگاه دیپلماسی کشورمان تاکید کرد :  طبیعی است کشورهای مستقل در اژانس بین‌المللی انرژی اتمی مایل نیستند نهادی که وابسته به سازمان ملل است به جای این‌که جایگاه حقوقی خود را دنبال کند اسیر دست بازی‌های سیاسی قدرت‌های بزرگ شود. هشدار روسیه و چین و کشورهای مستقل دیگر نسبت به اژانس و درخواست رفتار عادلانه و بی‌طرفانه ان‌ها نسبت به گزارش فعالیت‌های هسته‌یی صلح‌امیز کشورمان کاملا طبیعی است و در جهتی است که به تقویت جایگاه حقوقی یک نهاد بین‌المللی می‌تواند کمک کند.وی گفت :  این تلاش‌ها به منظور این است که اجازه داده نشود از اژانس بین‌المللی انرژی اتمی به عنوان ابزار سیاسی برای فشار اوردن به ملت‌ها استفاده شود.شکایت شهرداری تهران از سفارت انگلیس را قوه قضاییه بررسی می‌کندخبرنگار دیگری در مورد شکایت شهرداری تهران از سفارت انگلیس در مورد باغ قلهک پرسید که دستیار ویژه وزیر امور خارجه پاسخ داد :  پرونده این موضوع به دستور شهردار به قوه قضاییه ارسال شده است و بررسی خواهد شد ،  چنانچه تخلفی صورت گرفته باشد برخورد مناسب با این تخلف انجام می‌شود.ما و عربستان در روابط دوجانبه هیچ محدودیتی در همکاری‌ها نداریموی همچنین در مورد اظهارات اخیر نخست‌وزیر قطر مبنی بر این‌که مقامات ایران و عربستان باید به صورت مستقیم با یکدیگر دیدار داشته باشند ،  گفت :  ما همواره تاکید کرده‌ایم که باید مراقب طراحی‌ها و فتنه‌هایی که مخالفین جهان اسلام ایجاد می‌کنند ،  بود. تمام طراحی‌ها و سناریویی‌هایی که دنبال می‌شود توسط رژیم صهیونیستی و کشورهایی که منافع ان را اولویت خود می‌دانند برای دامن زدن به اختلافات است تا مسیری دنبال نشود که منجر به بیرون کردن اشغالگران و متحدین غربی ان‌ها از منطقه شود.مهمانپرست ادامه داد :  ما و عربستان سعودی در روابط دوجانبه هیچ محدودیتی در همکاری‌ها نداریم.طبیعی است که ما فکر می‌کنیم تقویت همکاری‌ها می‌تواند طراحی‌های دشمنان منطقه را خنثی کند. البته در مورد مسائل منطقه‌ای به هر حال اختلاف نظر وجود دارد و ما نقطه نظرات‌مان را در مورد تحولات منطقه و بیداری اسلامی اعلام کرده‌ایم و در رایزنی‌های‌مان با همه کشورها نسبت به اشتباهاتی که در این‌باره صورت گرفته مطالب خود را منعکس کرده‌ایم.وی افزود :  باید با رایزنی و تبادل نظر در مورد تحولات منطقه اقدامات صحیحی را دنبال کرد به هیچ وجه نباید به شکلی عمل کنیم که منطقه ما دچار بحران شود و فضای اختلاف بین کشورها بهانه‌ای ایجاد کند که نیروهای فرامنطقه‌ای در منطقه حضور یابند و یا مجالی به رژیم صهیونیستی بدهد تا به تجاوزات و تعدیات خود ادامه دهد.منتظر نتایج بررسی‌های قوه قضاییه درباره خاوری هستیموی در پاسخ به این پرسش که ایا برای بازگرداندن خاوری مدیرعامل پیشین بانک ملی به ایران مسوولیتی به وزارت امور خارجه سپرده شده است ?  گفت :  این پرونده در قوه قضاییه در حال بررسی است. ما به عنوان دستگاه سیاست خارجی راسا جدای از اقدامات قضایی نمی‌توانیم اقدامی را انجام دهیم. اگر قوه قضاییه به این نتیجه برسد که باید مساله‌ای از طریق وزارت خارجه و نهادهای بین‌المللی پیگیری شود و ما وظیفه مشخصی در این‌باره داشته باشیم حتما ان را دنبال خواهیم کرد. منتظر نتایج بررسی‌های قوه قضاییه هستیم. طبیعی است پس از روشن شدن وضعیت افرادی که به ان‌ها اشاره می‌شود اگر محکومیتی مطرح باشد و برای بازگرداندن ان‌ها اقدامی را باید دستگاه سیاست خارجی انجام دهد حتما ان را دنبال خواهیم کرد.رابطه ایران و روسیه بسیار خوب استخبرنگار دیگری در مورد انتشار اخباری در رسانه‌های روسی مبنی بر فروش مجموعه سیستم‌های جنگی الکترونیکی به ایران پرسید و این‌که ایا قرار است این تجهیزات در قبال فروش اس‌300 انجام شود که مهمان‌پرست گفت :  بین ایران و روسیه روابط بسیار خوبی برقرار است ،  همکاری‌ها در حوزه‌های مختلف ادامه دارد و به صورت طبیعی این روال دنبال می‌شود. اگر جزئیات مربوط به همکاری‌ها در اینده مشخص شود ان را اعلام خواهیم کرد.موج حمایت از حقوق فلسطینی‌هاسخنگوی دستگاه دیپلماسی کشورمان در مورد عضویت کامل تشکیلات خودگردان فلسطین در یونسکو گفت :  این حرکت نمادی از موج حمایت از حقوق فلسطینی‌ها در سطح بین‌الملل و جهانی است که با رای قاطعی که نمایندگان کشورهای مختلف دادند در حمایت از فلسطین محقق شد ،  این در حالی است که امریکایی‌ها و چند کشور اروپایی متاسفانه همچنان با حقوق ملت فلسطین مخالفت می‌کنند ،  حتی امریکایی‌ها تهدید کردند به خاطر ای‌نکه فلسطین به عضویت یونسکو درامده است سهم خود را در هزینه‌های مربوط به یونسکو کاهش خواهند داد.وی ادامه داد :  حمایت کردن یک طرفه و کورکورانه از رژیم صهیونیستی ،  رژیم نامشروعی که سرزمین ملت فلسطین را غصب کرده است در بین افکار عمومی مردم دنیا و سیاستمداران جایگاهی ندارد. بهتر است مقامات امریکایی و برخی از کشورهای غربی همراه با امریکا هم به احقاق حقوق ملت فلسطین توجه کنند و بیش از این ابروی خود را در گرو حمایت از رژیم صهیونیستی هزینه نکنند.نامه اشتون به جلیلی در دست بررسی استوی در مورد نامه اخیر کاترین اشتون به جلیلی برای از سرگیری گفت‌وگوها با ایران نیز گفت :  بحث مذاکرات با گروه 1 + 5 و نامه خانم اشتون توسط هیات مذاکره کننده ایرانی به سرپرستی اقای جلیلی در دست بررسی است ،  حتما در مورد اصل گفت‌وگو ،  زمان و مکان ان تبادل نظر بین طرف‌ها صورت خواهد گرفت. پس از توافق نهایی هم جزئیات ان اعلام می‌شود ،  هنوز در این‌باره موضوعی اعلام نشده است.به احتمال بسیار زیاد در نشست استانبول شرکت می‌کنیممهمان‌پرست هم‌چنین در مورد شرکت ایران در نشست استانبول و بن‌دو که قرار است به مسائل افغانستان بپردازد ،  گفت :  بررسی‌های ما در این‌باره ادامه دارد. مذاکرات خوبی صورت گرفته است که باید این نشست‌ها منجر به احقاق حقوق مردم افغانستان شود. اگر دو شرط مهم حاصل شود این زمینه را فراهم خواهد کرد. باید اداره این‌گونه جلسات و تدبیری که می‌خواهد اعمال شود توسط مقامات افغانستان صورت گیرد ؛  ضمن این‌که باید نقش و جایگاه کشورهای منطقه برای حل این بحران‌ها مشخص باشد.وی تاکید کرد :  از نتیجه مذاکرات ،  طرفین به این نتیجه رسیدند که حضور ایران کاملا می‌تواند تاثیرگذار باشد و در خواست مقامات رسمی افغانستان هم نشان دهنده این موضوع است که کشور ما باید حضور فعالی در این نشست‌ها داشته باشد.وی گفت :  به احتمال بسیار زیاد ما در نشست استانبول شرکت خواهیم داشت اما سطح حضور هیات ایرانی را پس از مشخص شدن ان به اطلاع خواهیم رساند.سخنگوی دستگاه دیپلماسی کشورمان در ابتدای این نشست عید سعید قربان را به مسلمانان جهان و به ویژه ایرانیانی که در مراسم حج در عربستان سعودی به سر می‌برند تبریک گفت.وی سالروز 13 ابان که روز مبارزه جهانی با استکبار است را نیز گرامی داشت.