اگر پس از اتمام طرح فراخوانی انصراف از یارانه ،  امار و ارقام نشان دهد که درصد قابل توجه‌ی از مردم حاضر به انصراف نشده‌اند این موضوع تلخ نشان دهنده ان است که نه دولت و نه رسانه‌ها نتوانسته‌اند به خوبی مردم را قانع کنند.الف در ادامه نوشت :  وقتی در 27 اذر 1389 رئیس دولت دهم اعلام کرد طرح اصلاح اقتصادی کشور با عنوان هدفمندی یارانه‌ها از فردا اجرایی خواهد شد بسیاری از کارشناسان اقتصادی بر این باور بودند این طرح که به ان جراحی اقتصادی نیز گفته می‌شد هر چند دارای شیرین کامی‌های کوتاه مدت برای مردم است  ( به دلیل تزریق پول نقدی به حساب مردم  )  اما در دراز مدت منجر به بروز نوعی بیماری اقتصادی در کشور در قالب تورم بی قواره خواهد شد . لذا در همان مقطع طرح هدفمندی یارانه‌ها نظر موافقان و مخالفان زیادی را به خود جلب نمود و حتی پس از اجرایی شدن ان بسیاری از منتقدان دولت بر شجاعت دولت بر اجرایی کردن این طرح درود فرستاده و اظهار امیدواری کردند با عملیاتی شدن فاز اول طرح هدفمندی یارانه‌ها بسیاری از خلا‌های اقتصادی و اجتماعی کشور در بخش عدالت اجتماعی و تولید و رونق اقتصادی پر گردد.از این رو طرح مذکور پس از تصویب نمایندگان محترم مجلس و واریز یارانه‌ها در بودجه سال 90 علی رغم پیش بینی و اینده نگری کارشناسان با تجربه اقتصادی در شکست این جراحی اقتصادی  ،  طرح فوق با حمایت رسانه ملی و مطبوعات همسو با دولت دهم با عنوان فاز اول طرح هدفمندی عملیاتی شد.با توجه به مشکلات اقتصادی کشور و گردش سیاسی در قوه مجریه و نقایصی که در اجرای فاز اول هدفمندی مشاهده شد دولت یازدهم با همراهی نمایندگان محترم مجلس تصمیم گرفتند با گردشی 180 درجه‌ایی با ترتیباتی که در بودجه 93 دیده‌اند طرحی که عمرش کمتر از چهار سال می‌باشد را علی رغم قول‌های انتخاباتی خیلی با شکوه و محترمانه و البته با همکاری رسانه ملی و مطبوعات همسو تشیع کرده و کنار بگذارند. بنابراین از 20 فروردین 93 مردم با تکمیل فرم‌هایی با اعلام وضعیت اقتصادی خود در حقیقت به این سوال پاسخ دادند که ایا به یارانه نیاز دارند یا خیر ? انچه که به نظر می‌رسد در شرایط کنونی به اندازه کافی به ان توجه نشده و شاید در پس شتاب زدگی سیاسی توسط سیاستمداران مغفول مانده است عدم توجه به اعتماد مردم به سیاست گذاری‌هایی است که از سوی قوه مقننه تصویب و توسط قوه مجریه عملیاتی می‌گردد.این موضوع وقتی جدی‌تر می‌شود که از اجرای سیاست‌های اعلامی زمان کافی و لازم نگذشته باشد.از سوی دیگر هر چند انعطاف و تغییر در سیاست‌های کلان اقتصادی و سیاسی کشور با نگاه مثبت نشان از بالندگی نظام سیاسی و استقلال و حاکمیت ان دارد اما در حالی که کشور دارای برنامه‌های توسعه پنج ساله و چشم اندازهای بیست ساله بوده و قبلا مورد تصویب قرار گرفته و اجرایی شده است ،  نباید این واقعیت را نادیده گرفت که هرگونه تغییر در برنامه‌های اقتصادی کلان کشور که با معیشت روزانه مردم ارتباط پیدا کرده و توانسته تاثیر مستقیم خود را نشان بدهد اگر بدون پشتیبانی لازم و بستر سازی قبلی در جامعه صورت گیرد می‌تواند اسیب‌های جبران ناپذیری در اعتماد مردم به دولت و کارایی ان وارد نماید.اگر پس از اتمام طرح فراخوانی انصراف یا همان اهدای یارانه ،  امار و ارقام نشان دهد درصد قابل توجه‌ی از مردم حاضر به انصراف نشده‌اند این موضوع تلخ نشان دهنده ان خواهد بود که نه دولت و نه رسانه‌ها نتوانسته‌اند به خوبی نسبت به توجیه عمومی مردم اقدام نموده و برای سوالاتی که در ارتباط با این طرح ممکن است در اذعان عمومی ایجاد شده باشد پاسخ قانع کننده ارایه دهند.یکی از این سوالات می‌تواند اشاره به این مطلب داشته باشد که قبل از اجرایی شدن فاز اول هدفمندی ،  ایا شرایط کنونی کشور به لحاظ تورمی و اقتصادی قابل پیش بینی نبود ?  و اگر قابل پیش بینی بود و پیش بینی گردید ؛  چرا بدان توجهی نشده است ?  و چه کسانی باید پاسخگوی این کوتاهی باشند ? و اکنون نیز که اجرای طرح دوم هدفمندی در دستور کار قرار گرفته است مردم به خود حق می‌دهند بپرسند چه ضمانتی وجود دارد اگر انچه که در سبد دریافتی ماهانه انان قرار دارد را با دست خود برداشته و سخاوتمندانه در اختیار دولت قرار دهند شرایط تورمی و اقتصادی کشور بهبود خواهد یافت ? به نظر می‌رسد قبل از اینکه معیشت روزانه مردم صحنه خطا و ازمایش سیاستمداران و اقتصادانان کشور قرار گیرد ،  بهتر است اینان به این دو سوال اصلی ،  پاسخ قانع کننده‌ای داشته باشند که چرا یارانه را دادند ?  و چرا حالا ان را می‌گیرند ?