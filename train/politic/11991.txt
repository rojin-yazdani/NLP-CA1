یک عضو جامعه روحانیت مبارز گفت :  اگر مجلس شورای اسلامی در دور بعد خالی از روحانیت باشد ،  فاجعه است.احمد سالک در گفت‌وگو با ایسنا ،  با اشاره به همایش همگرایی اصولگرایان اظهار کرد :  هدف اصلی این جلسه که در راستای وحدت اصولگرایان و با سخنرانی ایت‌الله مصباح و تلاش گسترده حجت‌الاسلام تقوی برگزار شد ،  ایجاد همگرایی میان اصول‌گرایان بود.رئیس کمیسیون فرهنگی مجلس شورای اسلامی با بیان اینکه با تشکیل این نشست به ابهامات و مشکلات اصول‌گرایان پاسخ داده شد ،  افزود :  برخی مشکلات و نگرانی‌ها میان اصولگرایان با گفتمان منطقی حل شد لذا این گونه نشست‌ها باید تکرار شود.سالک با بیان اینکه برگزاری چنین جلساتی یک خطر و یک نکته مثبت دارد ،  تصریح کرد :  خطر این است که با برگزاری این جلسات دشمنان بیدارتر می‌شوند و تلاش می‌کنند اختلاف‌ها را افزایش دهند ،  درحالی که هوشیاری اصول‌گرایان باعث می‌شود تا یک صف واحد و پولادینی در برابر دشمن تشکیل دهند لذا ارزیابی ما از این جلسه بسیار مثبت است.وی با اشاره به اینکه جبهه پایداری منشور 12 ماده‌ای اصول‌گرایی را پذیرفته است ،  تاکید کرد :  فرمایشات ایت‌الله موحدی کرمانی این مسائل را تقویت کرد ،  ما نباید بر نظریه‌های افراد انگشت بگذاریم بلکه باید این نظریه‌ها را تبیین و ارزیابی کنیم.رئیس کمیسیون فرهنگی مجلس شورای اسلامی در پاسخ به این سوال که ایا ایت الله مصباح را به عنوان رهبر اصولگرایان می‌دانید ،  خاطرنشان کرد :  چه اشکال دارد تمام علما همواره در صحنه حضور داشته باشند و مهمتر از پایداری ،  اینکه ایت‌الله مصباح سخنران مراسم بودند که با حاشیه‌های مثبت این جلسه را همراه کرد.رئیس کمیسیون فرهنگی مجلس شورای اسلامی افزود :  علی رغم اینکه این همایش در ایام تعطیلی مجلس برگزار شد اما شخصیت‌هایی که در این همایش حضور پیدا کردند بر قوام این همگرایی تاثیر مضاعفی گذاشتند.وی در بخش دیگری از سخنان خود با بیان اینکه عده‌ای از جریانات سیاسی در داخل کشور قصد ایجاد اختلاف میان جامعه اصولگرایی را دارند ،  اظهار کرد :  هدف اصلی انها ولایت است و قصد دارند در مجلس خبرگان بعدی به طور قانونی به این هدف خود برسند که انشاالله این ارزو را به گور خواهند برد.سالک با تاکید بر اینکه انتخابات مجلس خبرگان اینده بسیار حساس و اساسی است ،  خاطرنشان کرد :  اگر مجلس شورای اسلامی در دور بعد خالی از روحانیت باشد ،  فاجعه است ،  ما این خطر را به حوزه علمیه قم هم منتقل کردیم.