نماینده مشهد گفت :  سیاست‌های دولت اقای اردوغان در قبال سوریه که تبعیت محض از سیاست‌های امریکا و همپیمانان این کشور است ،  جایگاه ترکیه را در افکار عمومی اسلام به شدت تنزل داده است. به گزارش فارس ،  امیرحسین قاضی‌زاده نماینده مردم مشهد در مجلس شورای اسلامی پیش از ظهر امروز  ( سه‌شنبه )  طی نطق میان دستور در صحن علنی مجلس اظهار داشت :  حضور چشمگیر مردم در انتخابات بر اثر دعای خیر ولی عصر  ( عج )  و مقام معظم رهبری و نشانه شناخت عمیق و رابطه خوب بین امام جامعه و امت امام بود.وی افزود :  این حضور پاسخ به تمام تحریم‌ها به ادعاهای کسانی بود که می‌خواستند بین نظام و امت اسلامی فاصله انداخته و حتی بعضی با امدن بر سر صندوق‌ها و گفتن سخنانی تلخ سعی بر بی‌اعتمادسازی مردم داشتند.نماینده مردم مشهد در خانه ملت خاطرنشان کرد :  این حضور چشمگیر پاسخ به تمام مصاحبه‌هایی بود که برای رای مردم انجام می‌شد ،  چه انهایی که با نبودشان دنبال اثبات این بودند که مردم به خاطر انها رای نمی‌دهند و چه کسانی که پیروزی‌های ملت در انتخابات گذشته را از ان خود می‌دانستند.قاضی‌زاده تصریح کرد :  این پیروزی بزرگ پاسخ دندانشکن و مایوس‌کننده ملت بزرگ ایران به طمع‌ورزانی بود که قصد جدا کردن این مردم بصیر از ارمان‌های انقلاب اسلامی را داشتند.وی ادامه داد :  انچه باعث پیروزی و رشد رای اصولگرایان و حضور پرشور مردم نسبت به دوره‌های قبل شد ،  اعتقاد مردم به گفتمان انقلاب اسلامی بود.نماینده مردم مشهد در مجلس اضافه کرد :  پیروز اصلی در این انتخابات ،  نظام مقدس جمهوری اسلامی ایران و رهبر فرزانه بود که همراه با هدایت بی‌نظیرشان سبب پیروزی‌های مستمر پیش‌رونده در ایران و جهان و شکست مستمر پیش‌رونده نظام سلطه جهانی شده‌اند.قاضی‌زاده بیان داشت :  افراد منتخب مردم باید بدانند که این پیروزی اشخاص نیست و باید از کارهایی که سبب ایجاد گردن‌کشی در مقابل اسلام و ولایت می‌شود ،  بپرهیزند.وی گفت :  انچه مردم در انتخابات به ان رای دادند ،  رای به ولایتمداری بود و مردم همواره ثابت کرده‌اند تا وقتی همراه کسی هستند که او را در مسیر اطاعت از ولی ببیند.نماینده مردم مشهد در خانه ملت با اشاره به شعار امسال مبنی بر تولید ملی و حمایت از کار و سرمایه ایرانی افزود :  اصرار چند ساله مقام معظم رهبری به موضوعات اصلاحات اقتصادی به ویژه محوریت تولید داخلی و ارزش گذاشتن به کار و سرمایه داخلی ،  حاکی از یک نظام راهبردی است نه یک برنامه یکساله.قاضی‌زاده تصریح کرد :  با توجه به اینکه صحنه جهاد امروز و برخورد ما با نظام سلطه با محوریت حوزه اقتصادی اتفاق می‌افتد ،  لازم است تمام عناصر و ارکان موثر بر اساس یک تعبیر کلان در تمامی روابط منتهی به تولید ،  عرضه و مصرف اعم از تمامی قوانین ساختارهای اجرایی ،  روش مدیریت ،  نظام تامین مالی ،  نظام ارزشیابی و پرداخت ،  نظام‌های حمایتی و بیمه‌ای ،  نظام هیئت‌گذاری و بازاریابی ،  سیاست‌های پولی و مالی و مالیات بر اساس ضرورت تغییر و تحولی بنیادی در ان صورت پذیرد که به نظر می‌رسد مجموعه‌های مشترکی در کل نظام باید شکل بگیرد و یا اگر وجود دارد ،  تقویت شود تا بتوان به نتیجه مطلوب و سریع رسید.وی با تبریک سالروز تولد حضرت زینب  ( س )  و روز پرستار ادامه داد :  جامعه پزشکی به ویژه پرستاران ،  جامعه خدوم و فرهیخته‌ای هستند که در شرایط سخت بیماری با گذشت از جان و خانواده خود به بیمارداری می‌پردازند و قوانین بسیار خوبی در حمایت از این جامعه مانند قانون ارتقای بهره‌وری کارکنان بالینی نظام سلامت و قانون برنامه پنجم وجود دارد که امیدواریم وزارت‌های بهداشت و درمان و رفاه اجتماعی زمینه اجرای ان را فراهم اورند تا بتوانیم با هماهنگی بیشتر شاهد عملکرد فوق مدیریتی و بهبود شاخص‌های سلامتی جامعه باشیم.قاضی‌زاده با اشاره به اجرای مرحله دوم قانون هدفمندی یارانه‌ها ادامه داد :  اصل اجرای این قانون با تمام جوانب ان مورد درخواست قاطع مسئولان است اما بحث حذف یارانه بعضی از افراد بدون اطلاع از شرایط و وضعیت اقتصادی انها باعث ایجاد نگرانی شده است که لازم است مسئولان مربوطه با بازبینی اطلاعات و بررسی دقیق اعتراضات ،  اقدام موثر به اجرای دقیق همه جانبه این طرح مهم اقتصادی با همراهی به همه مردم کمک کنند.نماینده مردم مشهد در خانه ملت با اشاره به سیاست خارجی ترکیه در قبال امریکا اضافه کرد :  جای تاسف است که کشور مهم اسلامی مانند ترکیه به جای داشتن سیاست خارجی مستقل مبتنی بر منابع ملی و اسلامی ،  دنباله‌رو سیاست‌های امریکا شده است و از رژیم صهیونیستی تاثیرپذیر است و استقرار سپر موشکی امریکا در خاک ترکیه مستقیما در جهت منافع رژیم صهیونیستی است.قاضی‌زاده خاطرنشان کرد :  سیاست‌های دولت اقای اردوغان در قبال سوریه که تبعیت محض از سیاست‌های امریکا و همپیمانان این کشور است ،  جایگاه ترکیه را در افکار عمومی اسلام به شدت تنزل داده است به گونه‌ای که ترکیه امروز شایستگی میزبانی اجلاس 1 + 5 را ندارد و مخالفت خود را در این زمینه صریحا اعلام می‌کنم.