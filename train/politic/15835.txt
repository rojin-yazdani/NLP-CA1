تغییر راهبردهای امریکا بدین معناست که این کشور از این پس کمتربه لشگرکشی اندیشیده و عملیات اطلاعاتی خود را علیه دیگر کشورها افزایش خواهد داد.عملیاتی که ایران به عنوان یکی از کانون‌های اصلی ان مطرح است.اما چرا امریکا وارد نبردی اطلاعاتی امنیتی با ایران شده است ? به گزارش باشگاه خبرنگاران ،  گفتگوی خبری سه شنبه شب شبکه دوم سیما با حضور مهدی محمدی کارشناس مسایل راهبردی در استودیو و ارتباط مستقیم با دکتر ابوذکریا کارشناس ارشد رسانه از بیروت به بررسی اقدامات امنیتی امریکا برعلیه ایران پرداخت.در ابتدا مجری برنامه از مهدی محمدی پرسید چرا امریکا سیاست کوچک سازی ارتش را درپیش گرفته و در سیاست راهبردی جدید خود بیش از پیش برروی منطقه اسیا و اقیانوسیه به خصوص ایران وچین تمرکز کرده و قصد انجام عملیات اطلاعاتی بیشتری برروی این دو کشور را دارد ? محمدی درپاسخ به این سوال اظهار داشت : درخصوص راهبرد جدید نظامی دولت اوباما باید گفت این راهبرد نشان دهنده وضعیت امنیت ملی امریکاست و برای درک بهتر این وضعیت باید به چند نکته کلیدی در سند راهبردی ارتش امریکا توجه کرد.وی تصریح کرد : اولین نکته این است که امریکا به شدت دچار محدودیتهای عملیاتی و اقتصادی است وراهبرد اخیر نیز نشانگر این حقیقت است که دولت امریکا به دلیل ضعف نظام اقتصادی قادر به انجام عملیات‌های بزرگ نظامی در دنیا نیست و اقتصاد مبتنی برجنگ امریکا منطق خود را از دست داده است.امادومین نکته مربوط به محدودیت‌هایی است که افکار عمومی داخلی امریکا به دولت این کشور تحمیل می‌کند.افکار عمومی امریکا به دلیل نافع نبودن عملیات‌های نظامی گذشته این کشور در دیگر کشورها و مناطق دنیا نگران است ومردم امریکا به این باور رسیده‌اند که وضعیت اقتصادی امریکا در طول ده سال گذشته نه تنها بهتر نشده بلکه افول نیز داشته است.وی درادامه افزود : درحال حاضر امریکاییها می‌گویند قصد کوچک‌تر کردن ارتش را دارند و می‌خواهند ارتش را کوچکتر ولی ماهرتر کنند.امریکا می‌خواهد از ارتش در عملیات‌های ویژه استفاده کند و هدف کانونی برای انجام عملیات ویژه اطلاعاتی نیز دو منطقه است ؛ ایران به عنوان منشا ایجاد ایدئولوژی دینی دردنیا و چین به عنوان اصلی‌ترین رقیب اقتصادی.مجری از کارشناس برنامه پرسید ایا با این اوصاف باید منتظر انفجار در مناطق مختلف دنیا و انجام اقدامات جاسوسی درکشورهای مختلف باشیم که محمدی درپاسخ به ان گفت : بله اما نکته کلیدی این است که انجام عملیات اطلاعاتی یک مزیت برای امریکا نیست چرا که امریکاییها تا کنون برروی برتری نظامی سرمایه گذاری کرده‌اند و انجام یک عملیات اطلاعاتی موفق نیاز به نفوذ اطلاعاتی و دارا بودن شبکه‌های قوی دارد که در حوزه خاورمیانه امریکاییها از این لحاظ ضعیف هستند.چون تا پیش از این دولتهای خاورمیانه نیازهای امریکا را برطرف می‌کردند.دولت‌هایی مانند دولت مبارک و قذافی.وی با تاکید بر شبکه سازی گسترده جمهوری اسلامی ایران طی سی سال گذشته درمنطقه و شکل گیری گروه‌هایی مانند حزب الله لبنان که به اذعان مقامات امریکایی در انجام عملیات اطلاعاتی نسبت به تمامی شبکه‌ها وگروههای حاضر در منطقه برتری دارند گفت : امریکا وارد منطقه‌ای شده است که در ان ضعیف است وتمرکزش بر روی نیروی قدس نیز بدین منظور است که احساس می‌کند ایران بازوهای توانمندی در منطقه دارد و با این قبیل اقدامات می‌تواند این بازوان قدرتمند را ضعیف کند.مجری برنامه از محمدی پرسید چرا با وجود چنین راهبردی در دولت امریکا که بر افزایش عملیات‌های ویژه تاکید دارد سیاستمداران امریکایی دائما بر وجود تمامی گزینه‌ها در مقابل دولت امریکا که یکی از انها گزینه نظامی برعلیه ایران است تاکیدمی کنند ? محمدی درپاسخ به این سوال گفت : فضایی که ما دران قرار گرفته‌ایم سه ویژگی دارد.اولین ویژگی این است که ما در مرکز یک عملیات روانی بسیار بزرگ قرار گرفته‌ایم به شکلی که 80درصد از اتفاقات را عملیات روانی تشکیل می‌دهد و امریکایی‌ها سعی می‌کنند ضعف هایشان را با عملیات روانی و بحرانی جلوه دادن فضا جبران کنند.دومین ویژگی این است که امریکاییها طی دوسال گذشته سعی کرده‌اند جدولی هماهنگ برای انجام عملیات بر روی ایران ایجاد کنند که برای ایجاد این جدول از عوامل فتنه داخلی ، عوامل ضد انقلاب در خارج از کشور وکشورهای خارجی استفاده کرده‌اند که البته کلیدی‌ترین راهبردشان نیز بوده است.اما ویژگی سوم که مقام معظم رهبری نیز بران تاکید دارند این است که ایجاد چنین فضایی در منطقه توسط امریکا ناشی از احساس قدرتشان نیست بلکه برعکس نشان از ضعف امریکا دارد.امریکا سعی دارد با انجام اقداماتی ضعف خود را از چشمان جهانیان دور نگه دارد چراکه امریکا در طول تاریخ خود تا این حد ضعیف نبوده ونمی خواهد کسی صدای خرد شدن استخوانهایش را بشنود.اما ایا گزینه نظامی بر علیه ایران یکی از گزینه‌های مطرح برای امریکاست ? محمدی در جواب به این پرسش اظهار داشت : مخاطب تمامی گزینه‌های اعلام شده توسط امریکا کسی نیست جز اسرائیل تا امریکا از این طریق به اسرائیل اطمینان دهد که درمقابل ایران کوتاه نخواهد امد.وی با تاکید براینکه بنا به دلایل متعددی حمله نظامی برعلیه ایران امکان پذیرنیست به تشریح دلایل ناتوانی امریکا در به راه انداختن نبرد نظامی با ایران پرداخت وگفت : هرگونه اقدام نظامی برعلیه ایران باعث می‌شود تا پتانسیل‌های موجود درمنطقه به رادیکالی به سمت وعلیه امریکا بدل شود.در شرایط فعلی منطقه دیگر مصر مبارکی وجود ندارد تا جلوی مردم مصر درمقابله با اسرائیل را بگیرد.از سوی دیگر هرگونه حمله نظامی امریکا به ایران بزرگترین سرمایه این کشور درداخل ایران را که همانا عوامل فتنه است برای همیشه نیست و نابود خواهد کرد و برپایه همین دو موضوع امریکا تنها به لفاظی در این دوموضوع می‌پردازد و هیچ گاه دست به اقدام نظامی بر علیه ایران نخواهد زد.مجری علت مطرح شدن دوباره پرونده هسته‌ای ایران توسط امریکا در شرایط موجود را جویا شد وکارشناس برنامه در پاسخ به این درخواست گفت : نکته قابل تامل در فضای فعلی این است که امریکاییهای پس از اینکه حرفهایشان را به زبان می‌اورند  ، تحریم می‌کنند واز فتنه داخلی حمایت می‌کنند دراخر وقتی از انها پرسیده می‌شود می‌خواهند از کنار تمامی این اقدامات به چه نتیجه‌ای برسند می‌گویند می‌خواهیم با ایران مذاکره کنیم.چون ایران انگونه که ما می‌خواهیم حاضر به مذاکره نیست.امریکایی‌ها می‌خواهند دست خود را برای یک مذاکره دراینده پر کنند.از سوی دیگر امریکا به شدت نگران الگو شدن ایران برای مردم خاورمیانه است.چراکه به عقیده مقام معظم رهبری خاورمیانه درحال حاضر دریک پیچ تاریخی قرار دارد و برای گذر از این پیچ وطی شدن فرایند به یک الگونیاز دارد.الگویی که امریکا به خوبی می‌داند خودش نیست.مجری به باج دادن امریکاییها به تمامی کشورها به منظور تحت فشار قرار دادن ایران اشاره کرد وپرسید تحریم‌ها و فشارهای امریکا بر روی ایران تا چه میزان می‌تواند در تصمیم گیری مسئولان نظام تاثیر منفی داشته باشد ? محمدی در پاسخ به این سوال گفت : تفکری در بین سیاستمداران امریکایی وجود دارد که معتقد است امریکا به جای باج دادن به تمامی کشورها یکبار به ایران باج بدهد.اما چنین رفتار امریکا برای مقابله با ایران وباج دادن به دیگر کشورها برای تحریم ایران به نوعی التماس به ایران است.امریکا نه تنها نمی‌خواهد جمهوری اسلامی ایران الگویی برای کشورهای منطقه باشد بلکه می‌خواهد انقلاب اسلامی ایران را مدلی شکست خورده جلوه دهد.وی افزود :  امریکا قصد دارد کاری کند که مردم ایران برتری‌های خود را فراموش کنند و اینگونه فکر کنند که ایران نمی‌تواند الگویی برای جهانیان باشد.طرح هدیه 60چیست وچه ویژگی‌هایی دارد ? محمدی در جواب به این سوال گفت : یکی از برنامه‌های دشمن القای این موضوع است که انتخابات پیش روی مجلس شورای اسلامی مورد توجه مردم نیست و امریکا به انتخابات مجلس ایران نگاه ویژه‌ای دارد.وی خاطرنشان کرد :  اگر انتخابات مجلس انطور که مدنظر مقام معظم رهبری است انجام شود مدل ایرانی اسلامی در منطقه تثبیت خواهد شد و به همین دلیل است که امریکاییها قصد دارند با برنامه ریزیهایی که از دوسال پیش انجام داده‌اند انتخابات را مخدوش جلوه دهند ونسخه بازنویسی شده از فتنه 88را دوباره در ایران اجرا کنند.وی تاکید کرد  : افرادی قصد دارند نتیجه انتخابات مجلس را مخدوش جلوه دهند حتی اکبر گنجی مقاله نوشته وگفته است که در هرصورت ما نتیجه انتخابات را قبول نداریم.محمدی خاطرنشان کرد :  محور بعدی امریکاییها برای تاثیر گذاری بر روی انتخابات مجلس تمرکزشان برروی کاهش مشارکت مردم است تا زمینه برای دخالت خارجی‌ها فراهم شود.بدین منظور هم دراولین اقدامات سعی دارند گروه‌های مرده داخلی را احیا کنند گروه‌هایی مانند حزب مشارکت را که سالهاست مرده تحت فشار می‌گذارند که بیانیه دهد و انتخابات را تحریم کند ! می خواهند با ایجاد موج تبلیغاتی سنگین در خارج از کشوراینگونه جلوه دهند که موج سبز خارج از کشور هنوز زنده است درحالیکه موج سبزامیرارجمند و عبادی انهم از خارج از کشور هیچ فایده‌ای برایشان نخواهد داشت.امریکاییها در سطح وسیعی به توزیع پول برای ساماندهی به گروهک‌های ضد انقلاب می‌پردازند وچون این کار را با عجله انجام می‌دهند خیلی سریع کارها اقداماتشان لو می‌رود.دشمنان قصد دارند قبح نشست وبرخاست با تروریست‌ها را از بین ببرند به نحوی که در گزارش کمسیون اصل 90مجلس نیز به این نکته اشاره شده است که فعالان سیاسی و مخالف خارج نشین به راحتی درکنار پژاک و منافقین می‌نشینند.حال ایا جای طرح این سوال از محمد خاتمی نیست که چرا دوستانش درکنار عوامل اسرائیل نشسته‌اند و ایا نمی‌خواهد موضعش را دراین خصوص مشخص کند ? وی بی بی سی فارسی ورادیو فردا را به عنوان پوششی برای عملیات اطلاعاتی غرب دانست وگفت : این دو بنگاه دروغ پراکنی به بنگاه‌های جذب تروریست بدل شده‌اند وپس ازمدتی اسلحه به دست عوامل خود می‌دهند.شبکه‌هایی که تحت نفوذ شدید بهائیت ومنافقین قرار دارد ومسئولیت دادن امریکا به این شبکه‌ها نشان از تقسیم کار ناشیانه امریکائی هاست.وی درپاسخ به این سوال که چرا اینبار تمامی سرویس‌های امنیتی از سعودی گرفته تا سرویس‌های امنیتی اسرائیل و انگلیس و فرانسه درکنار سازمان سیا به انجام عملیات اطلاعاتی برعلیه ایران می‌پردازند اظهارداشت : این تمرکز به دلیل احساس خطری است که از جانب ایران می‌کنند.سرویس‌های اطلاعاتی خارجی پیش ازاین به صورت مستقل عمل می‌کردند اما امروز این سرویس‌های اطلاعاتی اتاق عملیات تشکیل داده‌اند وبه همین دلیل تمامی عملیات‌هایی که درایران انجام می‌شود بین سرویسی است نه تک سرویسی.از سویی هم پیروزی‌های دستگاه اطلاعاتی ایران پیروزی بر یک سرویس اطلاعاتی نیست بلکه پیروزی بریک شبکه اطلاعاتی است.وی خاطرنشان کرد :  سرویس‌های اطلاعاتی بیگانه سعی دارند ضد انقلاب را با یکدیگر پیوند دهند درست مانند کاری که امریکاییها درماجرای دولت تبعید اجرا کردند و سعی کردند با برگزاری همایشی درپاریسبرای اولین بار نمایندگان موسوی و کروبی را با امثال نوری‌زاده ، سازگارا ، بهائیان وحتی نمایندگانی از سرویس اطلاعاتی فرانسه دور یک میز جمع کنند.محمدی تصریح کرد :  امریکا قصد داشت چنین برنامه‌ای را در 27اذر سال گذشته در لندن برگزار کند که به دلیل ترس ضدانقلاب از نفوذ ایران برگزار نشد و امروز در حال برنامه ریزی مجدد برای تشکیل چنین جلسه‌ای دربهمن ماه هستند.وی مدعیان دموکراسی درداخل را هم نشینان تروریستها دانست و گفت : خط تحریم انتخابات وضربه زدن به مشروعیت انتخابات از خارج ازکشور می‌اید و این افراد تن به نیاز امریکا داده اند.این کارشناس مسایل راهبردی نکته کلیدی اتفاق نظر دشمنان برای مقابله با ایران با جلوگیری از عبور ایران از پیچ استراتژیکی که امروز درحال گذر از ان است دانست و گفت : تمامی دشمنان ما بر سر این موضوع اتفاق نظر دارند که اگر ایران از این پیچ گذر کند مهار نشدنی است و به گفته ایهود باراک دارای مصونیت خواهد شد.چنین تصوری از سوی امریکاییها نشانگر این حقیقت است که امریکا و متحدانش به شدت نگرانند ولی از ابزارهای ناکارامدی نیز بر علیه ایران استفاده می‌کنند.وی با اذعان به سنگین بودن حجم فعالیت امریکا علیه ایران تاکید کرد : با وجود سنگینی حجم فعالیت‌ها امریکا قادر به نتیجه گرفتن نیست چراکه اشراف و توان اطلاعاتی ایران بسیار بالاست و افرادی که امریکا از انان استفاده می‌کند ضعیف و ناکارامدند و این بدان معناست که امریکا بارسنگینی را بردوش شانه‌هایی نحیف قرار داده است.شانه‌هایی مانند عطاالله مهاجرانی که به دلیل بحرانهای عمیق از کشور خارج شد.مجری برنامه از مهدی محمدی پرسید استفاده امریکا از موضوعات مختلف برعلیه ایران مانند موضوع هسته‌ای و دیپلماسی تا چه حد می‌تواند در کم کردن اراده مردم ومسئولین تاثیر بگذارد ? سوالی که این کارشناس مسایل راهبردی درپاسخ به ان گفت : نباید این را از یاد برد که امریکاییها بحران نتیجه دارند و هرگز به انچه می‌خواسته‌اند نرسیده‌اند و همیشه توانشان از ادعاهایشان کمتر بوده است.غربی‌ها حتی اعلام کرده‌اند درصورت مسدود شدن تنگه هرمز توسط ایران می‌توانند14میلیون بشکه نفت را به مدت یک ماه به بازار عرضه کنند تا بازار نفت دچار بحران نشود.ادعایی که خود نشان از این دارد که سقف توان جامعه جهانی برای کنترل بازار نفت فقط یک ماه است.وی تحریم بانک مرکزی و نفت ایران را غیر قابل اجرا برای غرب و امریکا دانست و افزود : تحریم نفتی ایران باعث افزایش یافتن قیمت نفت در بازارهای جهانی خواهد شد و این درحالی است که ایران بازار اسیایی خود را حفظ خواهد کرد و درامدش را ازناحیه فروش نفت از دست نخواهد داد.بازارهایی مانند کره جنوبی.وی درخاتمه گفت : اشتباه بزرگ امریکاییها این است که به دلیل نداشتن درک درست از ایران از روش‌هایی استفاده می‌کنند که درنهایت باعث افشا شدن شبکه‌هایی می‌شود که بیش از 20سال برای ایجادشان زحمت کشیده‌اند و با این کار خود بیشتر به خود ضربه می‌زنند تا ایران.مجری برنامه از دکتر ابوزکریا کارشناس ارشد رسانه که ازبیروت در این گفتگو شرکت می‌کرد پرسید : علت توجه ویژه امریکا به ایران وچین در استراتژی جدید خود چیست ? ابوزکریا درپاسخ به این پرسش گفت : ایران از همان ابتدای پیروزی انقلاب اسلامی درسال 57مورد توجه امریکا بوده است وهمگی به خوبی به یاد داریم که از همان ابتدا امریکا درزمان ریاست جمهوری کارتر سیاست‌هایی ضد ایرانی را برعلیه ایران درپیش گرفت وبرنامه‌هایی را برای سرنگونی جمهوری اسلامی ایران طراحی واجرا کرد.توطئه‌هایی که خوشبختانه همگی به ناکامی کشیده شدند توطئه‌هایی مانند واقعه طبس و ترور رهبران ایران وفرماندهای سپاه پاسداران توسط امریکا.وی تصریح کرد :  درحال حاضر نیز امریکا تلاش می‌کند ماهواره‌های خود را درحریم ایارن قرار دهد و بر روی ایران عملیات اطلاعاتی انجام دهد.وی با تاکیدبر اینکه ایران همیشه مانعی در برابر امریکا و اهدافش بوده است گفت : به همین دلیل امریکا برای ضربه زدن به ایران به راههای گوناگونی مانند جاسوسی ازخاک ایران دست می‌زند.اما اینکه چرا امریکا هم زمان با پیدایش موج بیداری اسلامی درمنطقه دست به تغییر استراتژی خود برعلیه ایران زد سوالی بود که ابوزکریا در پاسخ به ان گفت : ذهنیت امریکا شیطانی است و هرگونه تغییر راهبردی در نظام امریکا به معنی بر سرعقل امدنش نمی‌تواند باشد.وی افزود :  اجرای جنگ نرم امریکا نشان می‌دهد امریکا به جای حمله با جنگنده می‌خواهد از بحران‌های داخلی کشورها استفاده کند و از به وجود اوردن این بحران‌ها حداکثر استفاده راببرد.وی تاکید کرد :  در سوریه هم انچه رخ می‌دهد سناریوی تقسیم سوریه وانجام کاری است که درسودان انجام گرفته است و طبیعی است وقتی چنین راهبردهایی اهداف امریکا را تامین می‌کند به سمت چنین استراتژی‌هایی حرکت می‌کند.