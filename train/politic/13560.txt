نماینده مردم خرم‌اباد در مجلس شورای اسلامی از استعفای 7 نفر از نمایندگان استان لرستان در اعتراض به بودجه 93 خبر داد.ابراهیم اقامحمدی نماینده مردم خرم‌اباد در مجلس در گفت‌وگو با خبرگزاری فارس ،  از استعفای 7 نفر از 9 نماینده استان لرستان خبر داد.وی علت استعفای این افراد را اعتراض به بودجه تخصیص یافته به این استان برای سال اینده عنوان و خاطرنشان کرد :  این نمایندگان استعفای خود را تقدیم هیئت رئیسه مجلس کرده‌اند.نماینده مردم خرم‌اباد با انتقاد از اعتبارات اختصاص یافته در بودجه سال 93 به استان لرستان گفت :  با بررسی بودجه دریافتیم بحث محرومیت زدایی و توجه به استان‌های کمتر توسعه یافته ،  در ان لحاظ نشده است.اقامحمدی با بیان اینکه در بودجه 93 اعتبارات لازم برای طرح‌های کلان استان لرستان در نظر گرفته نشده ،  افزود :  اعتبارات کافی برای پروژه‌های عمرانی در بودجه سال اتی تخصیص نیافته که این مساله باعث تعطیلی این پروژه‌ها خواهد شد.وی لرستان را دارای رتبه نخست بیکاری در کشور معرفی کرد و متذکر شد :  در چنین شرایطی ما دیگر حرفی برای گفتن به مردم نخواهیم داشت و چگونه می‌توانیم پاسخ مطالبات انها را بدهیم.نماینده مردم خرم‌اباد در مجلس با اشاره به جلسه امروز مجمع استان لرستان با معاون برنامه‌ریزی و نظارت راهبردی رئیس‌جمهور ،  اظهار داشت :  در جلسه امروز وضعیت این استان را برای اقای نوبخت تشریح کردیم که او وعده داد طی جلساتی با حضور کارشناسان مباحث را بررسی کند.اقامحمدی افزود :  قرار است شنبه هفته اتی طی جلسه‌ای با اقای نوبخت و کارشناسان ،  بحث بودجه استان لرستان را مورد بررسی قرار دهیم.وی گفت‌وگوی خود با فارس را با ذکر این جمله پایان داد که استان لرستان در بودجه تحریم شده است .