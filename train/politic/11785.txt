افوض امری الی الله ان الله بصیر بالعباداکنون یکسال از حماسه حضور مردم در انتخابات ریاست جمهوری دهم می‌گذرد. نقطه عطفی دیگر در تاریخ انقلاب اسلامی ایران که با وجود همه چالش‌ها و فرصت‌هایی که بعد از ان ایجاد شد نقطه عطفی را در تاریخ این مملکت به ثبت رساند. بعد از انتخابات حوادثی رخ داد که تقریبا همه احاد جامعه به نوعی تلخی ان را چشیدند. حوادثی ایجاد کردند و در پی ان حوادثی دیگر ایجاد شد. حوادثی که به ازمونی بزرگ مبدل شد و عده‌ای در ان مردود و عده‌ای پیروز و سربلند شدند. عده‌ای هم برگ ازمون خود را سفید دادند که چون ازمون بر سر ارزش‌ها بود٬ فرق چندانی با مردود شدن ندارد.عده‌ای دلیل بروز فتنه را مناظره‌ها می‌پندارند و عده‌ای موضوع را فراتر از این می‌بینند٬ اما ذکر امار بعضا متناقض در مناظره ها٬ نام بردن از اشخاصی که برای انقلاب زحمت کشیده‌اند و خارج شدن از موضع انصاف توسط دو کاندیدای شاخص در مناظره سوم قبل از انتخابات 88 در بی اعتماد کردن گروهی معترض بی خبر از حقیقت٬ بی شک مؤثر بوده٬ همانطور که دامن زدن به افتراهای بی اساس و ثابت نشده در هیچ دادگاهی توسط عده‌ای اندک مدعی دفاع از رئیس جمهور دولت نهم نیز موثر بوده است. اما در استانه این سالگرد شیرین با حواشی تلخ٬ نکاتی را باید یاداوری کرد : 1. اگر نگوییم دهه هشتاد شبیه دهه شصت است شباهت‌هایی وجود دارد که ذهن را به یاد وقایع اول انقلاب می‌اندازد. ازمون‌های بزرگی رخ داد که چهره خیلی‌ها را بر ملا ساخت. ملی مذهبی‌هایی که در پاریس اطراف امام را گرفته بودند بعد از فرصتی که امام ( ره )  و مردم در اختیار انها قرار داد سو استفاده کردند و امام انها را طرد کرد و مردم انها را منزوی.سازمان مجاهدین خلق مارکسیست شدند و با سوت و کف روی انقلاب مردم اسلحه کشیدند.خیابان‌ها را با لباس خاکستری به شورش کشیدند و خواص و یاران امام را ترور کردند. بنی صدر تحت تاثیر خلقی‌ها قرار گرفت و چهره پنهان خود را هویدا ساخت. او ایت الله زاده‌ای بود که قبل از انقلاب کتاب‌هایی با موضوع اسلام نوشت و خود را در حلقه اطرافیان امام در اروپا قرار داد. به محض ورود به ایران سخنرانی‌هایی علیه جبهه ملی و مصدق انجام داد. مردم اما حال او را نمی‌دانستند پس بر اساس دیروزش تصمیم گرفتند و او شد رئیس جمهور. در انتها کارش به جایی رسید که روسری به سر از ان سر دنیا سر دراورد و چه پالوده‌ها با دشمنان دیروزش که نخورد. دهه شصت خواصی ریزش کردند. از قائم مقام رهبری و یکی از مراجع تا نوه امام و فرزند برخی علما و مبارزین. حقیقتا باید پرسید این چه انقلابی است که بعد از هر نقطه عطفی پوست اندازی می‌کند و تهدیدها را به فرصت‌ها تبدیل می‌کند. راز و رمز این ماندگاری در چیست ? شرایط چندان تغییر نکرده. ازمون سخت هنوز هم خودنمایی می‌کند. حماسه‌ای رخ می‌دهد و اتفاقی بی نظیر در تاریخ ایران را رقم می‌زند. ملی مذهبی‌ها را امیدوار به مشارکت می‌کند جوری که طمع بازگشت به قدرت را در دل می‌پرورانند و به فکر تعیین کاندیدا می‌افتند. اصلاح طلبان را به عرصه می‌کشاند. خاکستری‌ها سبز می‌شوند و میرحسین موسوی بعد از کش و قوس‌هایی 20 ساله اعلام کاندیداتوری می‌کند.مردم شناختی از اکنون او ندارند پس موسوی در ذهن مردم می‌شود نخست وزیر امام و هر کس درباره او افشاگری می‌کند می‌شود مخالف خط امام !  انتخابات انجام می‌شود و حماسه‌ای کم نظیر رخ می‌دهد. طوری که همه سران عالم را شگفت زده می‌کند. اما سبزها جور دیگر شگفت زده می‌شوند. موسوی با اینکه شب را به امید پیروزی‌اش در انتخابات نخوابیده٬ از اختلاف رایش با رقیب اصلی انتخابات شوکه می‌شود. سبزی رؤیای پیروزیش در انتخابات رو به زردی می‌نهد و راه برون رفت از زردی را به سیاهی روزگارش مبدل می‌کند ،  چرا که نمی‌خواهد یا نمی‌تواند فرق قائل شود میان اعتراض قانونی به یک روند یا اعتراض غیر قانونی به اصل نظام با همه تبعات منفی اش. مهندسی تقلب و تجاوز در زندان٬ کلید واژه‌های انها می‌شود. خیابان‌ها شلوغ می‌شود و اسمان غبار الود. موجی درست می‌شود که موج سواری ضد انقلاب و منافقین و همه دشمنان زخم خورده را ظاهر می‌کند. هر کس چیزی می‌گوید. کسی می‌گوید این فتنه است و کس دیگر می‌گوید نفاق. خواصی از راس انقلاب سقوط می‌کنند و عده‌ای تا مرز ورود به اپوزیسیون پیش می‌روند.راوی وصیت نامه امام اما در جایگاه رهبری ناظر است. گذشته افراد را دیروز دیده است و حالشان را هم امروز. مبانی و اصول انقلاب در اولین حضور رهبر انقلاب در نماز جمعه تاریخی ایشان مشخص می‌شود :  اصول انقلاب هم مشخص است که چیست. اصول انقلاب امور سلیقه‌ای نیست که هر که از یک گوشه‌ای در بیاید ،  سنگ اصول را به سینه بزند ؛  بعد که سراغ این اصول می‌رویم ،  می‌بینیم بیگانه از انقلاب است. اصول انقلاب ،  اسلام است ؛  قانون اساسی است ؛  رهنمودهای امام است ؛  وصیت‌نامه امام است ؛  سیاست‌های کلی نظام است که در قانون اساسی معین شده است که این سیاست‌های کلی بایست تدوین بشود. صف معترضین از اغتشاشگران جدا می‌شود و اینطوری شناسایی سران اغتشاشات راحت‌تر می‌شود. عده‌ای روزی برای انقلاب کتک خورده بودند و عده‌ای دیگر از توابین بودند. از همین رو نظام اسلامی از خود رافت نشان می‌دهد.عده‌ای از رافت چیزی نمی‌فهمند و به تکرار اشوب می‌پردازند. غارت می‌کنند و در روز عاشورا کف و سوت می‌زنند. به تمثال امام رحم نمی‌کنند که چه رسد به کودکان مظلوم فلسطینی. ملت که هوشیار شده یکی پس از دیگر حماسه می‌افریند. بعد از حماسه نماز جمعه تاریخی رهبری ،  حماسه 9 دی رقم می‌خورد و سپس حماسه 22 بهمن٬ که این حماسه‌ها چیزی جز حاصل پاسخ‌های عمارهای تازه روئیده انقلاب به اغتشاشگران نیست.2. ولایت فقیه و بصیرت ناشی از ایمان مردم٬ دو عامل نگاهدارنده انقلاب در طول این 31 سال بوده است. اگر اخلال و فتنه‌ای رخ داده٬ روشن نگهدارنده راه حق٬ ولی فقیه بوده و مردم به فاصله کمی بیعت تاریخی را با ولی فقیه داشته اند. در فتنه سال 88 مردم چهار حضور تاریخی را به ثبت رساندند که در تاریخ انقلاب کم نظیر بوده است. اول حضور مردم در پای صندوق‌های رای در انتخابات ریاست جمهوری دهم است. دوم حضور در نماز جمعه تاریخی 29 خرداد است. سوم حضور حماسی در محکومیت هتک حرمت نسبت روز عاشور در 9 دی است و چهارم حضور مردم در سالگرد 22 بهمن است.وقتی امام خمینی می‌فرمایند :  ملاک حال فعلی افراد است این شامل مردم نیز می‌شود. عده‌ای همواره در گوشه و کنار به مانند زنگ ناکوک وقت نشناس٬ ناله می‌کردند که اری این نظام مقبولیت خود را از دست داده است و یا اکنون بعد از 30 سال مردم عوض شده‌اند و یا دیگر این مردم انقلابی نیستند و از این طور حرف ها. این چهار حماسه عظیم به همه ثابت کرد مقبولیت این نظام جا افتاده و نهال انقلاب با وجود کم تحملی‌ها و کندکننده‌های سرعت انقلاب اسلامی٬ باز به مسیر خود ادامه می‌دهد. از همین رو تعداد اپوزیسیون داخل نظام هم معلوم می‌شود و سالبه به انتفا موضوع است.3. سابقه نشان داده ملت ایران همواره تهدیدهای اطراف خود را به فرصت در جهت اینده خود تبدیل کرده است. بازخوانی تاریخ انقلاب و تاریخ صدر اسلام و فتنه‌های مقابل حضرت علی و نهج البلاغه در سال 88 باعث افزایش اگاهی و بصیرت ملت بیش از پیش شد.نسل سوم و چهارم انقلاب که در کوران وقایع سخت و طاقت فرسای سال‌های مقاومت مردم در مقابل استکبار و سلطنت حضور نداشته و به دلایل گوناگون از ظرافت‌های ان بی خبر بود٬ ناچار شد دوباره نگاهی به تاریخ بیاندازد و این یعنی فرصتی برای بر ملا شدن نقشه‌های تکراری.رهبر انقلاب شاخص‌ترین فردی است که در بیانات خود ملت را در طول فتنه 88 از تاریخ اسلام و تاریخ انقلاب بهره مند کرد. از همین رو اهمیت بازخوانی تاریخ انقلاب و تاریخ اسلام و نقاط عطف ان انکار ناپذیر است. 30 سال بعد ایندگان چه نظری راجع به این برهه از تاریخ انقلاب خواهند داشت. انها که نه انقلاب را دیده‌اند و نه جنگ را و نه فتنه‌های ابتدای انقلاب و دهه هشتاد را٬ به مراتب به روایت درست تاریخ از وقایع امروز و دیروز نیازمندند.یکی از مغالطه‌هایی که همواره ضد انقلاب خارج نشین یا شاید داخل نشین در مورد حوادث پس از انتخابات داشته است٬ شبیه سازی ان با روند پیروزی انقلاب اسلامی از 15 خرداد 42 تا 22 بهمن سال 57 که قیاسی مع الفارق است.سال 42 امام خمینی  ( ره )  چون با کلام نورانیشان از اسلام و قیام عاشورا و نماز و امر به معروف و نهی از منکر می‌گفتند مردم جذب می‌شدند. چون از خیانت‌های شاه و نفوذ امریکا و استکبار در بلاد اسلامی و ایران سخن می‌گفتند مردم جذبشان می‌شدند. در حالی که اپوزیسیون اعتقادی به اسلام و ولی فقیه دارد و امریکا و صهیونیزم و همه معاندین به اسلام که پشت سرشان صف کشیده‌اند نه اعتقادی به اسلام هست و نه روحیه ضد استکباری. پس هیچ وقت نمی‌توان این دو موضوع را شباهت داد. تا چه رسد به انقلابی دیگر که کاملا مضحک است.