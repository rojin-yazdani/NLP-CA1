عضو کمیسیون امنیت ملی مجلس با بیان اینکه وزرای دولت اینده باید از حاشیه‌های سیاسی دور و کلان‌نگر باشند ،  گفت :  متاسفانه گاهی وزرا به جای اینکه وزیر ملی باشند ،  وزیر استانی یا وزیر حوزه‌های انتخابیه خاص می‌شوند که این ایراد است.نوذر شفیعی نماینده مردم ممسنی و عضو کمیسیون امنیت ملی و سیاست خارجی مجلس شورای اسلامی با اشاره به ویژگی‌های دولت اینده اظهار داشت :  هم رسانه‌ها و هم جریانات سیاسی باید برای رئیس‌جمهور جدید این امکان را فراهم کنند که او بتواند با فراغ بال و ارامش خاطر اعضای کابینه‌اش را انتخاب کند.وی با بیان اینکه کشور هم‌اکنون در شرایطی است که اگر در اجزای دولت ناهماهنگی وجود داشته باشد ،  قطعا کارها پیش نخواهد رفت ،  افزود :  این موضوع به سرخوردگی مردم منجر خواهد شد و ممکن است نتایج منفی برای کشور به بار اید.این عضو کمیسیون امنیت ملی و سیاست خارجی مجلس در ادامه یاداور شد :  به نظرم اقای روحانی باید اعضای کابینه‌اش متشکل از افراد فنی و تخصصی باشد ،  چون امروز مردم کار می‌خواهند و به دنبال حل مشکلات و مسائل‌شان هستند ،  البته نظام هم در پی این موضوع است تا مسائل ملت حل شود و نوعی وحدت ،  انسجام ،  همدلی و هماهنگی بین مردم ،  دولت و نظام حاصل شود. وی خاطرنشان کرد :  به نظرم رئیس‌جمهور منتخب صرف‌نظر از جنجال‌ها ،  هیاهوهای تبلیغاتی و فشارهای سیاسی ،  کابینه‌اش را برگزیند چون او در برابر مردم و رهبری مسئول خواهد بود. شفیعی تصریح کرد :  اگر دولت اینده ناکارامد باشد ،  اقای روحانی باید پاسخگو باشد ،  رئیس‌جمهور منتخب باید تیم خود را به گونه‌ای انتخاب کند که ماحصل کار رضایت کلی نظام ،  مردم و انجام یکسری اموری باشد که عقب‌ماندگی‌های گذشته جبران شود. وی همچنین تاکید کرد :  افرادی که وزیر می‌شوند حتما باید به لحاظ رشته تخصصی در حوزه مربوطه دارای تحصیلات تخصصی و سوابق اجرایی مربوطه باشند و یا تجربه کاری در ان وزارتخانه را داشته باشند یا به مسائل مربوط به ان وزارتخانه اگاه باشند.به گزارش فارس ، نوذر شفیعی در خاتمه یاداور شد :  وزرای دولت اینده باید از حاشیه‌های سیاسی دور و کلان‌نگر باشد نه خودنگر ،  متاسفانه گاهی وزرا به جای اینکه وزیر ملی باشند ،  وزیر استانی و وزیر حوزه‌های انتخابیه خاص می‌شوند که این اشکال و ایراد است.