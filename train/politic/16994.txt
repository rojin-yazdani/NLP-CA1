مسئول روابط عمومی سازمان دانشجویی حزب کار گفت :  زمانی که در قانون روشی برای توجه به منش سیاسی کاندیداها پیش بینی نشده ،  شورای نگهبان چطور و با چه معیاری می‌تواند منش سیاسی و اجتماعی افراد را مورد بررسی قرار دهد ? ساعده سیما در گفت‌وگو با ایسنا ،  در ارتباط با پیامدهای سنجش سلوک سیاسی و منش اجتماعی اظهار کرد :  به فعل در اوردن این امر موجب حذف افرادی از جناح‌هایی که مورد قبول شورای نگهبان نیست می‌شود و در واقع تک صدایی را در جامعه ایجاد می‌کند.وی ادامه داد :  اگر بنا باشد فقط یک جناح و یک سری افراد خاص مورد قبول و همسو با شورای نگهبان در انتخابت حق حضور و کاندیداتوری داشته باشند ،  پس اصلا چرا انتخابات بر گزار می‌کنیم ?  احراز صلاحیت افراد باید در یک انتخابات سالم و با حضور همه جناح‌ها و افراد توسط رای دهندگان صورت گیرد. همه می‌دانند که حذف رقیب به این شیوه ،  ان هم پیش از انتخابات قطعا دافعه ایجاد خواهد کرد که به صلاح هیچ فرد و گروهی نیست.این فعال دانشجویی با بیان این‌که سنجش منش اجتماعی و سلوک سیاسی اعمال نظر شخصی است گفت :  اگر قرار باشد نظر شخصی افراد عضو شورای نگهبان اعمال شود که دیگر باید فاتحه قانون را خواند. در اصل قوانین برای جلوگیری از اعمال نظرهای شخصی وضع می‌شد. تصور کنید اگر هر کس در هر مقام قانونی که قرار دارد به نظر شخصی خود عمل کند که سنگ روی سنگ بند نمی‌شود.سیما همچنین در پایان گفت :  شورای نگهبان طبق قانون مسئول بررسی صلاحیت کاندیداها است و باید طبق قانون عمل کند. در اصل شورای نگهبان صلاحیت خود را از قانون می‌گیرد و اظهار نظرهای این چنینی فراتر رفتن از قانون است که بی طرفی شورای نگهبان در برگزاری انتخابات را زیر سوال می‌برد .جای سوال است زمانی که در قانون روشی برای توجه به منش سیاسی کاندیداها پیش بینی نشده ،  شورای نگهبان چطور و با چه معیاری می‌تواند منش سیاسی و اجتماعی افراد را مورد بررسی قرار دهد ?