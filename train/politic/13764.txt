علی عباسپور با تاکید بر این‌که طرح سوالات کلان نمایندگان از وزرا سازنده است ،  گفت :  سوالات کلان نمایندگان در راستای اقتدار مجلس و قدرت نظارتی مجلس است. به گزارش ایسنا ،  رییس کمیسیون اموزش و تحقیقات مجلس شورای اسلامی ،  سوال نمایندگان از وزرا را به دو بخش تقسیم کرد و گفت :  یک بخش از سوالات مربوط به خواسته‌های نمایندگان است که چون از سوی وزرا محقق نمی‌شود ،  به عنوان سوال مطرح می‌شود. وی افزود :  البته بعضا شاهد بوده‌ایم که نمایندگان در بعضی حوزه‌های انتخابیه راجع به انتصاب یا انتخاب یک مدیر در ان منطقه یا عملکرد یک مدیر اعتراض داشته‌اند که این موضوع را به صورت سوال مطرح کرده و نهایتا با توافق با وزیر سوال را پس گرفته‌اند. به گفته نماینده مردم تهران در خانه ملت ،  این دسته از سوالات می‌تواند مطرح نشود اما در عین حال وزرا نیز باید توجه بیشتری نسبت به تعامل با نمایندگان داشته باشند. به گفته وی ،  دسته دیگری از سوالات هستند که مربوط به مسائل ملی و یا عدم اجرای یک قانون هستند. طرح این‌گونه سوالات موجب پویایی می‌شود و از بعد نظارتی مجلس بسیار حائز اهمیت است. عباسپور با بیان این‌که انچه در قانون اساسی به عنوان سوال از وزیر ذکر شده معطوف به همین منافع کلان ملی و نظام است ،  اظهار داشت :  مسائل منطقه‌ای و حوزه‌های انتخابیه نباید به صورت سوال مطرح شود ،  چرا که هم وقت کمیسیون و هم وقت نماینده و وزیر را می‌گیرد. رییس کمیسیون اموزش و تحقیقات مجلس ،  اظهار داشت :  تا این تاریخ حدود 26 سوال از وزیر علوم و 35 سوال از وزیر اموزش و پرورش در کمیسیون مطرح است. البته بسیاری از این سوالات جزو ان دسته از سوالاتی هستند که با تعامل و هماهنگی با وزیر قابل رفع کردن هستند. به گفته وی ،  تعدادی از این سوالات معطوف به منافع ملی است که ارزشمند است و می‌تواند در کمیسیون مطرح شده و نهایتا بعد نظارتی مجلس را تقویت کند. نماینده مردم تهران در خانه ملت ،  افزود :  با طرح این سوالات ملی ،  وزرا خود را در این چارچوب قرار می‌دهند که مجلس در ارتباط با اجرای قانون پیگیر و خواهان اجرای سیاست‌های کلی و منافع کلان کشور است. عباسپور با اشاره به تجربه کمیسیون اموزش و تحقیقات مجلس مبنی بر در دستور کار گذاشتن سوالات نمایندگان و دعوت از وزیر مربوطه و سپس انصراف نماینده از طرح سوال خود ،  اظهار داشت :  فکر می‌کنم صحبت اخیر دبیر شورای نگهبان معطوف به این سوالات بوده که می‌تواند با تعامل دقیق‌تر با وزیر مربوطه مطرح نشود. رییس کمیسیون اموزش و تحقیقات مجلس ،  افزود :  هدفمندی یارانه‌ها امر مهمی است ،  اما وزرای مربوط به کمیسیون اموزش در حیطه اجرای این قانون خیلی درگیر موضوع نیستند. انچه الان موضوع مربوط به کمیسیون ماست سفرهای استانی است که در روزهای سه‌شنبه انجام می‌شود که کمیسیون نیز جلسه داشته و از وزرا جهت پاسخ به سوالات دعوت می‌کند. در روزهای یکشنبه نیز جلسه هیات وزیران است و دعوت از وزرا در کمیسیون درهمین دو روز انجام می‌شود.