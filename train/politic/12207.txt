تسنیم نوشت : حجت‌الاسلام محمدحسین موسی‌پور دبیر ائتلاف پنج‌گانه اصولگرایان با اشاره به انتشار برخی اخبار مبنی بر ثبت نام دیگر اعضای ائتلاف در انتخابات ریاست جمهوری گفت :  براساس تصمیمی که در نشست ائتلاف گرفته شده و خروجی نهایی ان برای انتخابات ریاست جمهوری مشخص شده است ،  بنابراین باهنر ،  ال‌اسحاق و پورمحمدی ثبت نام نمی‌کنند.وی ادامه داد :  ائتلاف پنج‌گانه در یک توافق جمعی اقای ابوترابی‌فرد را برای ثبت نام در انتخابات ریاست جمهوری اعلام کرد که وی امروز نیز ثبت نام کرده است.دبیر ائتلاف پنج‌گانه اصولگرایان در ادامه به موضوع تصمیم متکی از دیگر اعضای ائتلاف برای ثبت نام در انتخابات ریاست جمهوری اشاره کرد و گفت :  تصمیم متکی یک تصمیم فردی است و ربطی به ائتلاف پنج‌گانه اصولگرایان ندارد. این تصمیم با حضور اکثریت اعضا گرفته شده است.محمدرضا باهنر یکی دیگر از اعضای ائتلاف پنج‌گانه اصولگرایان نیز پیش از این به خبرنگار خبرگزاری تسنیم گفته بود که به هیچ‌وجه قصد ثبت نام در انتخابات ریاست جمهوری را حتی با حمایت برخی دوستان و تشکل‌ها ندارد اما منوچهر متکی از دیگر اعضای ائتلاف همچنان قصد ثبت نام در این دوره از انتخابات ریاست جمهوری را دارد.