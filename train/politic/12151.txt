وزارت اطلاعات از شناسایی و دستگیری یک جاسوس سازمان سیا خبر داد.به گزارش تابناک  ،  روابط عمومی وزارت اطلاعات با صدور اطلاعیه‌ای اعلام کرد :  دولت امریکا در تداوم اقدامات دشمنانه و همه‌جانبه اطلاعاتی و عملیاتی علیه جمهوری اسلامی ایران و مردم سربلند کشورمان ،  سرمایه گذاری سنگین و طراحی پیچیده و گسترده‌ای را ترتیب داده بود تا امکان نفوذ در تشکیلات اطلاعاتی جمهوری اسلامی ایران را پیدا کند.این اطلاعیه می‌افزاید :  در این راستا ،  سازمان جاسوسی امریکا  ( سیا )  به یکی از تحلیلگران اطلاعاتی خود که سوابقی همچون فعالیت در واحدهای اطلاعاتی ارتش امریکا و حضور در پایگاه نظامی این کشور در افغانستان و عراق را دارد اجرای سناریوی اطلاعاتی ،  عملیاتی پیچیده‌ای را واگذار کرد.بنا بر اعلام وزارت اطلاعات ،  در این سناریو ،  جاسوسی مورد نظر باید خود را در دالان‌های اطلاعاتی منتهی به وزارت اطلاعات جمهوری اسلامی قرار می‌داد تا مراحل بعدی امکان القای اطلاعات فریب در مقیاس گسترده به این وزارتخانه و نیز انجام جاسوسی را فراهم اورد.وزارت اطلاعات در ادامه اطلاعیه خود تصریح کرد :  این مامور ایرانی تبار سازمان سیا ،  پس از گذراندن اموزش‌های پیچیده اطلاعاتی در چند مرحله و ورود به منطقه ،  با جمع‌اوری‌های اطلاعاتی و نیز سلسله فعالیت‌های هدفمند و برنامه‌ریزی شده ،  ماموریت خود را اغاز کرد ،  ولی با هشیاری سربازان گمنام امام زمان  ( عج )  ،  به محض ورود این فرد به پایگاه بگرام افغانستان ،  شناسایی و جاسوسی نامبرده و ماموریت‌های محوله به وی اشکار شد.بر پایه این گزارش ،  جاسوس یاد شده سپس زیر نظر مامورین اطلاعاتی جمهوری اسلامی ایران قرار گرفت و پس از ورود به خاک کشورمان ،  مدتی تحت تعقیب بود و همزمان با اغاز ماموریت جاسوسی خود ،  مقتدرانه توسط سربازان گمنام امام زمان  ( عج )  بازداشت شد.وزارت اطلاعات در پایان اطلاعیه خود ،  با تاکید بر اینکه بدین ترتیب طرح سازمان جاسوسی سیا افشا و خنثی و یک بار دیگر نیات پلید دشمنان  ، با اشراف و اقتدار اطلاعاتی جمهوری اسلامی با شکست روبه‌رو شد ،  از اطلاع‌رسانی درباره ابعاد و زوایای این پرونده و اطلاعات تکمیلی به مردم در روزهای اینده خبر داد.