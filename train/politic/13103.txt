روزنامه مردمسالاری در گفتگو با حبیب الله عسگراولادی نوشت : *نظام پارلمانی منوط به داشتن احزاب قوی در کشور است که مسوولیت حسن و قبح برنامه‌های خود را پذیرفته باشند. فعلا ما فاقد این احزاب قوی هستیم.اما باید به چنین سمتی حرکت کنیم و فکر نمی‌کنم امری نشدنی و مذموم باشد. * قرار نیست انقلاب فرزندان خود را بخورد یا فرزندان انقلاب ،  انقلاب را بخورند. حداقل این موضوع در انقلاب ما جواب نمی‌دهد. هرکس که خود را با معیارهای اسلام و انقلاب تطبیق ندهد در زیر چرخ پرشتاب حرکت انقلاب از بین می‌رود. همه باید دقت کنیم انقلاب چک سفید به هیچ‌کس نداده است و باید حرکت ما براساس ارزش‌ها و اهداف نظام و انقلاب باشد.*بنده در جریان چند و چون بررسی صلاحیت ایت‌الله هاشمی در شورای نگهبان نیستم. اما یک چیز را باید به عنوان اصل قرار دهیم و ان اینکه هیچ رجل سیاسی و مذهبی حق ندارد و مجاز نیست که تصمیم‌گیری و داوری نهادهای فیصله‌بخش نظام را زیر سوال ببرد یا از ان تمرد کند.*خوشبختانه ایت‌الله‌هاشمی به این داوری گردن نهاد و اعتراضی هم نکرد. این به معنای این نیست که تصمیم شورای نگهبان درست بوده یا اقای هاشمی صلاحیت تصدی این پست را ندارند. بلکه ایشان یک سنتی را پاس داشت و ان سنت احترام به قانون و نهادهای قانونی است.*حضور ایت‌الله‌هاشمی رفسنجانی در نماز جمعه به خود ایشان و شورای سیاست‌گذاری ائمه جمعه بر می‌گردد. بنده از روی خیرخواهی و نصیحت به ائمه مسلمین عرض می‌کنم خوب است ایشان مسیر را برای حضور مجدد در نماز جمعه تهران هموار کنند. الان بحمدالله شرایط عمومی کشور از نظر سیاسی و اقتدار ملی خوب است و اقای هاشمی می‌تواند بعضی سو تفاهم‌ها را با موضع‌گیری هماهنگ با مقام‌معظم رهبری و در چارچوب مصالح انقلاب و نظام برطرف کند و این کار مقدمه‌ای خواهد بود تا مردم از خطبه‌های مفید ایشان در نماز جمعه استفاده کنند.*بنده به صراحت از اقای کروبی و موسوی با عنوان برادر یاد کردم اما انها پاسخی به این برادری ندادند.بنده اعلام کردم انها از سران فتنه نیستند بلکه امریکا و اسرائیل و انگلیس مکار سران فتنه هستند.*عرض کردم انها مفتون قرار گرفته‌اند. بنده خواستم راه را برای بازگشت انها به مردم و اغوش پر مهر انقلاب و نظام و رهبری باز کنم اما متاسفانه هنوز تغییری نشان نداده و در موضع خود ایستاده‌اند. یک رجل سیاسی و مذهبی اگر اشتباه کرد باید انقدر شجاعت داشته باشد در برابر مردم ظاهر شود و بگوید اشتباه کردم و عذر تقصیر به پیشگاه خداوند متعال ببرد. به عقیده من وقتی خداوند راه را برای توبه باز گذاشته است. ما نباید این باب را بسته ببینیم.*بنده به اقای خاتمی احترام می‌گذارم. شما به جایگاه ایشان در عرصه بین‌المللی اشاره کردید. بنده می‌خواهم همین جایگاه را در داخل مورد مداقه قرار دهم. بنده گلایه دارم چرا ایشان از موقعیت خود برای مهار خشونت‌های سال 88 استفاده نکردند. ده‌ها نفر دراین خشونت‌ها کشته شدند ،  حداقل 22 نفر از حزب‌اللهی‌ها شهید شدند.* اگر بزرگان اصلاح‌طلب مصالح نظام را رعایت می‌کردند این اتفاقات رخ نمی‌داد. شما ملاحظه بفرمایید در همین انتخابات اخیر از دماغ کسی خون نیامد همه هم نتایج را پذیرفتند و به رئیس‌جمهور منتخب با انکه اختلاف رای بسیار پایین بود تبریک گفتند اما چه شد که در سال 88  ،  اختلاف بیش‌از 11 میلیون رای فرد منتخب با رقیب اصلی انکار شد و فرمان شورش صادر شد ?  فرد مورد حمایت اقای خاتمی قبل از پایان رای‌گیری و قبل از شمارش ارا خود را پیروز انتخابات نامید ؛  در کجای دنیا یک چنین رفتار سیاسی مورد قبول است ?  اقای خاتمی باید مردانه در این معرکه حاضر می‌شد و از جمهوریت نظام دفاع می‌کرد. *ما اصولگرایان عملکرد دولت را رصد هوشمندانه می‌کنیم. هر جا اشکال دیدیم نقد منصفانه می‌کنیم و هر جا عملکرد را صحیح دیدیم حمایت می‌کنیم و این حمایت را از باب حفظ اقتدار و امنیت ملی و صیانت از مصالح ملی انجام می‌دهیم و منتی هم بر کسی نداریم.