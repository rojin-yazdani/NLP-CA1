کتاب کالبدشکافی فتنه هشتاد و هشت از سوی دفتر حفظ و نشر اثار ایت‌الله خامنه‌ای منتشر شد .به گزارش پایگاه اطلاع رسانی دفتر حفظ و نشر اثار ایت‌الله خامنه‌ای ،  کالبدشکافی فتنه هشتاد و هشت  ،  شامل نمایه بیانات رهبر معظم انقلاب از اول فروردین سال جاری در حرم امام رضا  ( علیه‌السلام )  تا سخنان ایشان در جمع مبلغان مذهبی در استانه ماه محرم است .این کتاب با محوریت بیانات رهبر معظم انقلاب در قالب نمودار درختی در پنج فصل تنظیم شده است که در فصل اول شاهد سخنان رهبری پیش از انتخابات هستیم که در ان به وظیفه مردم ،  نامزدها ،  چالش‌های پیش رو و اسیب‌های احتمالی پرداخته شده است. فصل دوم ،  مواضع ،  تحلیل‌ها ،  اسیب‌شناسی ،  توصیه‌ها و هشدارهای ایشان در فاصله انتخابات تا نماز جمعه تاریخی29 خرداد را در بر می‌گیرد .ماجرای فتنه و جوانب ان و همچنین راهکارهای رهبری برای خروج از فضای فتنه فصل سوم این کتاب را تشکیل می‌دهد. فصل چهارم به موضوع بصیرت توجه دارد و فصل پنجم به جنگ نرم و بازی بازیگرانش می‌پردازد .با مطالعه این کتابچه خواننده می‌تواند به یک درک جمع‌بندی شده و نظام‌مند از مواضع ،  تحلیل‌های رهبر معظم انقلاب اسلامی در برابر این فتنه دست پیدا کند ؛  خطوط اصلی تحلیل ماجرا را بدست اورد ؛  ارزیابی جامعی از عوامل موثر در ماجراهای پس از انتخابات داشته باشد ؛  و جایگاه ،  نقش و وظایف خود را در افق اینده مشخص نماید .علاقمندان به تهیه این کتاب می‌توانند با شماره تلفن 66977268 ( 021 )  و 66977270 ( 021 )  موسسه پژوهشی فرهنگی انقلاب اسلامی تماس حاصل نمایند.