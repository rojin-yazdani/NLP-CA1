همسر سخنگوی دولت احمدی‌نژاد با انتشار یک شکوائیه سرگشاده خطاب به سعید مرتضوی دادستان عمومی و انقلاب تهران ،  از تخریب خود شکایت کرد . به گزارش ایلنا ،  همسر غلامحسین الهام در این شکوائیه خود را یک پژوهش‌گر و صدای ازادی‌خواه خوانده و مدعی شده است که اعتماد و اقبال بیش از پیش مردم متدین را از گروه‌های مختلف و در سراسر کشور با خود دارد . وی سپس تاکید کرده که شکوائیه‌اش را به عنوان یک شهروند و نه یک شخصیت می‌نویسد و روزنامه صدای عدالت و خبرگزاری ایلنا را به دروغ‌پردازی و تخریب خود متهم کرده است . همسر وزیر دادگستری در ادامه این نامه سرگشاده تاکید کرده که هیچ‌گاه درصدد اعدام یا کشتن سیدمحمد خاتمی بر نیامده و هیچ‌گاه نیز میرحسین موسوی را شبیه بختیار نخوانده است.