محسن رضایی پس از انداختن رای خود به صندوق در شعبه اخذ رای در یکی از روستاهای رباط کریم گفت  :  من به اینجا امدم تا بگویم مساله اصلی ما مردم هستند و به همین دلیل امده‌ام رای خود را به صندوق بیندازم.به گزارش ایسنا  ،  این کاندیدای انتخابات ریاست جمهوری ادامه داد  :  پیام من به هوادارانم این است که انتخابات و تعیین دولت  ،  مجلس یا شوراها یکی از دستاوردهای بزرگ ملت ایران است که توسط خود انها به دست امده و بهای سنگینی برای ان پرداخته‌اند.وی خاطرنشان کرد  :  ما سرنوشت خودمان را به دست خودمان می‌سازیم و به همین دلیل  ،  باید از این دستاورد پاسداری کنیم و حضور فعالی در ان داشته باشیم و ثابت کنیم به دستاوردها و میراث گذشته‌هایمان پایبند هستیم و انها را به زیر پا نمی‌گذاریم.دبیر مجمع تشخیص مصلحت نظام همچنین تاکید کرد  :  باید با شرکت در انتخابات  ،  سرنوشت خودمان را تعیین کنیم و به شکل باشکوهی در انتخابات حضور پیدا کنیم.وی نخستین اقدام خود در صورت انتخاب شدن توسط مردم را حل مشکل گرانی و برداشتن مشکلات اقتصادی از روی دوش مردم اعلام کرد و در پاسخ به این که اگر انتخاب نشدید چگونه به قانون تمکین خواهید کرد  ،  گفت  :  از هر تصمیمی که ملت ایران بگیرند  ،  تشکر می‌کنم و مطمئنم ملت ایران امروز شگفتی می‌افریند.این کاندیدای یازدهمین دوره انتخابات ریاست جمهوری درباره پیامک‌های انتخاباتی نیز خاطرنشان کرد  :  از برخی از انها خنده‌ام گرفت  ؛  البته این بد نیست که نشاط و شادابی به جامعه برگردد. من خوشحال می‌شوم که نشاط و شادابی را در چهره مردم ببینیم.بنا بر این گزارش  ،  رضایی پس از انداختن رای خود به صندوق  ،  راهی مراز شهدای روستای منجیل‌اباد شد و در انجا نیز گفت  :  دلیل اینکه به اینجا امده‌ام  ،  این است که بگویم اساس امروز کشور ما مردم و زندگی مردم هستند. با هیچ راهی دیگر نمی‌توانستم ثابت کنم که نظرمان نظر مردم است  ،  جز اینکه به یکی از روستاهای اطراف تهران بیایم و رای دهم و به این طریق بگویم  ،  نقاط محرومی اطراف تهران است که از خیلی از نقاط محروم‌تر است.وی ادامه داد  :  امدن امروز من به اینجا پیامی دارد و ان پیام این است که برای ما مردم و زندگی مردم مهم است و به دلیل به این صحنه امدیم که زندگی مردم را سامان دهیم.رضایی با بیان این که خود را سرباز مردم می‌دانم  ،  تاکید کرد  :  امیدوارم با کمک شما ارزوی کسانی که اینجا خوابیده‌اند  (  شهدا  )  براورده شود. ارزوی شهدا این بود که در جمهوری اسلامی ایران زندگی مردم درست شود. ما نصف راه را رفته‌ایم و نصف دیگر ان هنوز تحقق پیدا نکرده است.دبیر مجمع تشخیص مصلحت نظام با اشاره به حضور امروز خود بر مزار شهدا ادامه داد  :  راه من  ،  ادامه راه برادران شهیدم است. امیدوارم بتوانم خدمتی به مردم ایران انجام دهم.