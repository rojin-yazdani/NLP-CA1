وضعیت محیط زیست در کشور ،  یکی از معضلاتی است که در چند سال اخیر ،  بسیار از ان سخن به میان امده و کمتر برای بهبود وضعیت ان کار شده است. هم‌اکنون وضعیت منابع طبیعی و محیط زیست در کشور ،  روزگار خوبی ندارد و همین ،  باعث نگرانی مسئولان و دوستداران طبیعت شده است.به گزارش تابناک  ،  امروز در کشور بیش از هر زمان دیگری ،  شاهد خشک شدن تالاب‌ها و دریاچه‌ها هستیم ؛  قطع درختان ،  جنگل‌سوزی‌های اخیر ،  شکار حیوانات نادر ،  افزایش و زایش کویر ،  همه و همه حکایت از حال بد محیط زیست کشور دارد ،  ولی ایا این امر مهار شدنی نیست ?  متولی این کار کدام نهاد است ?  شکنندگی طبیعت و محیط زیست کشور وضعیت نگران کننده‌ای پدید اورده است. ایران در ساختارها و قوانین وضعیت بدی ندارد ،  ولی محیط زیست و منابع طبیعی با چالش‌های بسیار جدی مواجه است. سفره‌های زیرزمینی اب در کشور به دلیل خشکسالی‌های پی در پی طی سال‌ها افت مستمری داشته ،  الودگی سفره‌ها ،  الودگی روان اب‌ها ،  الودگی منابع اب کشور مساله‌ای جدی است ؛  افزون بر این بحث الودگی سواحل و خاک نیز بسیار مهم است. همین وضعیت را در رابطه با الودگی هوا می‌بینیم ؛  هرچند با برنامه‌های اجرا شده در دولت‌های گذشته هوای شهرهای بزرگ رو به بهبودی گذاشت و در چند سال اخیر هم اثار ان برنامه‌ها را دیدیم ،  به دلیل چرخشی که در این زمینه رخ داد ،  متاسفانه خیلی از ان برنامه‌ها عملا متوقف شد. اجرای مستمر ان برنامه‌ها طی یک دوره پانزده تا بیست ساله می‌توانست به بهبود کامل کیفیت هوای شهرهای بزرگ منتهی شود. از سویی در بحث تنوع جانوری و پوشش گیاهی ،  کشور وضعیت خوبی ندارد و شاید در مقایسه با همه شاخص‌های جهانی ،  ما از متوسط جهانی قدری عقب‌تر باشیم. علت این مشکل را باید در چند نکته جستجو کرد :  مساله اول ،  بحث فرهنگ عمومی جامعه و رفتارهای فردی و اجتماعی ماست. مساله دوم ،  نوع نگاه دولت‌ها و در واقع ارتباط بین بحث توسعه پایدار و نگرش‌های سیاسی حاکم بر کشور است. تغییر و تحولات ناگهانی در سطح سیاست‌ها به تغییر رویکرد نسبت به بحث مهم توسعه پایدار منتهی شده است. به هر حال اوضاع محیط زیست در کشور حال خوبی ندارد ،  هفته گذشته ابتکار در مجلس شورای اسلامی حاضر شد و در جلسه غیر علنی مجلس جملات تکان دهنده‌ای را به زبان اورد و پشت پرده اوضاع بد محیط زیست را به اگاهی نمایندگان رساند. کمال الدین پیرموذن ،  نماینده مردم اردبیل در باره این جلسه گفت :  در جلسه غیر علنی مجلس خانم ابتکار اشاره نمودند که هشت سال است برنامه‌های محیط زیست تعطیل شده است. هفته اینده برنامه و وظایف دقیق همه دستگاه‌ها را در خصوص مسائل زیست محیطی و بخصوص الودگی هوا جمع‌بندی کرده و در حضور رئیس جمهور در شورای عالی محیط زیست مطرح خواهد شد و با جدیت سازمان و رئیس جمهور پیگیر خواهند بود و از دستگاه‌ها مراتب حل مشکلات محیط زیست را در سه موضوع استاندارد سازی سوخت ،  استاندارد سازی خودرو و واحدهای الاینده پیگیری خواهند کرد. این نماینده افزود :  ابتکار مسائلی را مطرح کردند که واقعا تکان دهنده بود. رئیس سازمان محیط زیست گفت :  فرسایش خاک ایران شش برابر میانگین جهانی است. وی به سومدیریت منابع اب اشاره کردند که باعث برداشت بی‌رویه و فرسایش خاک شده است. این نماینده افزود :  خانم ابتکار بر برنامه‌هایی که در خصوص سازمان‌های مردم نهاد داشتند تاکید کردند. ما نمی‌دانستیم که حتی از جانب افغانستان نیز تحت تاثیر پدیده ریزگردها هستیم. این مساله تمام کشور را تحت تاثیر قرار داده است. موضوع دیگری که اشاره کردند ،  این بود که 25 میلیون در خصوص مسائل زیست محیطی در سطح کشور تحت اسیب هستند. مسائل زیست محیطی یک سوم مردم کشور را تحت تاثیر خود قرار داده است. این عضو فراکسیون محیط زیست مجلس افزود :  ابتکار از نمایندگان درخواست کمک داشتند و اینکه برنامه جامع کاهش الودگی هوا هر چه زودتر تصویب شده و به اجرا دراید. همچنین مسائل زیست محیطی باید در کنار مسائل مهم دیگر کشور مورد توجه قرار گرفته و به ان پرداخته شود.