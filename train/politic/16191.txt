توکلی در پاسخ به اصرار خبرنگار فارس ،  برای اطلاع رسانی به افکار عمومی در مورد نتیجه حکمیتش در مسئله بین زاکانی و مرتضوی گفت :  حاضر به مصاحبه در رابطه با این موضوع نیستم.به گزارش خبرگزاری فارس ،  قرار بود احمد توکلی نماینده مردم تهران جلسه‌ای با استیضاح کنندگان وزیر کار که به خاطر انتصاب مرتضوی این استیضاح را در دستور کار خود گذاشته‌اند ،  داشته باشد.قرار بود در این جلسه توکلی نظرش را در مورد مسائلی که علیرضا زاکانی عضو کمیسیون اصل 90 در خصوص مرتضوی عنوان کرده ،  بیان کند.مقرر شده در صورتی که توکلی اظهارات منتسب به مرتضوی را که از سوی زاکانی عنوان شده با توجه به اسناد و مدارک ارائه شده قبول کند ،  مرتضوی از سمت خود کناره‌گیری کند تا بحث استیضاح وزیر کار هم منتفی شود.اما طی روز گذشته پیگیری‌های خبرنگار فارس برای کسب اطلاع از نظر توکلی در مورد مسائل بین زاکانی و مرتضوی بی نتیجه ماند ؛  تا جایی که تعداد زیادی از همکاران توکلی در مجلس هم گفتند که هنوز از نظر رئیس مرکز پژوهش‌های مجلس در رابطه با این موضوع بی اطلاعند.بالاخره با پیگیری‌های خبرنگار فارس برای اطلاع رسانی به افکار عمومی در رابطه با این موضوع و تماس‌های مکرر با احمد توکلی وی اعلام کرد در رابطه با اعلام نظرش معذوریت دارد.توکلی در پاسخ به این سوال که بالاخره نظر نهایی شما در مورد مسئله بین اقای زاکانی و مرتضوی چیست ،  گفت :  بهتر است این موضوع را از خودشان بپرسید.وی در پاسخ به این سوال که ایا قصد رسانه‌ای کردن این موضوع را ندارید ،  گفت  :  خیررئیس مرکز پژوهش‌های مجلس در پاسخ به این سوال که شنیده‌ایم قرار است نظرتان را کتبا اعلام کنید ،  اظهار داشت :  من معذورم ،  معذرت می‌خواهم.توکلی در پاسخ به اصرار خبرنگار فارس ،  برای اطلاع رسانی به افکار عمومی گفت :  شما بگویید که من حاضر به مصاحبه در رابطه با این موضوع نیستم.وی در پاسخ به این سوال که ظاهرا در حال حاضر استیضاح یا عدم استیضاح وزیر کار هم در گرو نظر شما است ،  گفت :  من یک وظیفه داشتم که انجام دادم و الان هم مصاحبه نمی‌کنم.