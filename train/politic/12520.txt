رییس‌جمهور کشورمان دقایقی قبل مقارن با عصر یکشنبه به وقت محلی وارد فرودگاه کاراکاس پایتخت ونزوئلا شد.به گزارش ایسنا محمود احمدی‌نژاد که در راس یک هیات عالی‌رتبه سیاسی اقتصادی به امریکای لاتین سفر کرده است ،  در بدو ورود به ونزوئلا مورد استقبال الیاس اوواس معاون رییس‌جمهور این کشور قرار گرفت.جمعی از ایرانیان مقیم کاراکاس نیز با حضور در فرودگاه این شهر ،  پس از پیاده شدن رییس‌جمهور کشورمان از هواپیما به وی خوش‌امد گفتند.قرار است در این سفر ،  رییس‌جمهور با همتای ونزوئلایی خود در خصوص روابط دوجانبه و مسائل منطقه‌ای و بین‌المللی دیدار و گفت‌وگو کند.برخی از اعضای هیات دولت از جمله علی‌اکبر صالحی وزیر امور خارجه ،  مجید نامجو وزیر نیرو ،  سید شمس‌الدین حسینی وزیر امور اقتصادی و دارایی ،  مهدی غضنفری وزیر صنعت ،  معدن و تجارت ،  اسفندیار رحیم‌مشایی رییس دفتر رییس‌جمهور ،  مجتبی ثمره هاشمی دستیار ارشد رییس‌جمهور ،  حمید بقایی معاون اجرایی رییس‌جمهور ،  علی سعیدلو معاون بین‌الملل رییس‌جمهور و بهبهانی مشاور رییس‌جمهور ،  احمدی‌نژاد را در این سفر همراهی می‌کنند.بر اساس این گزارش ،  طبق برنامه زمان‌بندی شده ،  صبح دوشنبه به وقت محلی ،  مراسم استقبال رسمی از رییس‌جمهور کشورمان در کاخ ریاست جمهوری ونزوئلا برگزار می‌شود.به گزارش ایسنا ،  احمدی‌نژاد پس از ونزوئلا به نیکاراگوئه ،  کوبا و اکوادور نیز سفر خواهد کرد.