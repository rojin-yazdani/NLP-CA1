پس از انتشار خبر تابناک درباره انتشار رمانی غیراخلاقی از یک نویسنده امریکای لاتین ،  وزیر فرهنگ و ارشاد اسلامی با بیان اینکه انتشار این کتاب بر اثر یک غفلت بوده ،  از برکناری عامل انتشار ان خبر داد.به گزارش خبرگزاری فارس ،  محمدحسین صفارهرندی ،  وزیر فرهنگ و ارشاد اسلامی در حاشیه بازدید خود از چهاردهمین نمایشگاه مطبوعات ،  در پاسخ به اظهار تاسف برخی از بازدیدکنندگان به خاطر انتشار این کتاب غیر اخلاقی ،  با بیان اینکه انتشار این کتاب بر اثر غفلت بوده است ،  گفت :  فردی که عامل این غفلت بوده از کار برکنار شد و برای اینکه چنین امری بار دیگر تکرار نشود ،  اقدامات لازم صورت گرفته است. وی با بیان اینکه در میان 50 هزار کتابی که سالانه منتشر می‌شود ،  ممکن است از این اتفاقات نیز رخ بدهد ،  خاطرنشان ساخت :  سعی داریم همین احتمالات را نیز برطرف کنیم ،  چرا که نمی‌شود این اقدامات را توجیه کرد. صفار هرندی در پایان با بیان اینکه این کتاب حتما قبیح بوده است ،  تصریح کرد :  ناشری که این کتاب را با علم بر محتویات ان عرضه کرده است نیز باید پاسخگو باشد.گفتنی است ،  این کتاب که در تیراژ 5500 نسخه منتشر و در استانه چاپ دوم بود ،  در زمان وزارت صفار هرندی مجوز انتشار گرفته بود . اقدام وزیر ارشاد در برخورد سریع با عوامل این غفلت قابل تحسین است ،  اما‌ای کاش در دیگر مقوله‌های ضد فرهنگی نیز شاهد برخورد موثر بودیم .