حاشیه جلسه علنی روز چهارشنبه مجلس ،  شاهد نزاعی میان نمایندگان شیراز و سروستان بود که طی ان نصرالله کوهی‌باغ اناری به احمدرضا دستغیب سیلی زد. دستغیب نیز در نامه‌ای به رئیس مجلس خواستار احقاق حقوقش شد. حاشیه جلسه علنی روز چهارشنبه مجلس ،  شاهد نزاعی میان نمایندگان شیراز و سروستان بود که طی ان نصرالله کوهی‌باغ اناری به احمدرضا دستغیب سیلی زد. به گزارش ایلنا ،  پس از ان دستغیب عضو فراکسیون خط امام ( ره )  ،  در نامه‌ای به رئیس مجلس نوشت :  اقدام یکی از نمایندگان حامی دولت در حاشیه صحن علنی مجلس در مورخه 21 / 7 / 1389 به همراه توهین وافترا به اینجانب مغایر با حقوق وادامه وظایف قانونی نمایندگی اینجانب می‌باشد که با محفوظ بودن حق قانونی خود برای طرح شکایت در مجامع قضایی  ،  تا بررسی موضوع واقدامات قانونی هیات رئیسه مجلس ،  از حضور در کلیه جلسات رسمی مجلس خودداری می‌نمایم. وی همچنین در بیانیه‌ای اعلام کرده است :  ما فرزندان سجاد و حسین و علی و از نسل فاطمه‌ایم . اولین سیلی اسلام را مادر پهلوشکسته‌مان زهرا ( س )  خورد ودنیا را شرمنده کرد. ما مبارزه در راه حق و دفاع از مظلوم را از اجدادمان به ارث برده‌ایم . ما در دفاع از مظلوم لحظه‌ای درنگ نخواهیم کرد و براساس سوگندی که دربرابر قران مجید به خدای قادر متعال یاد کرده‌ایم تعهد نموده‌ایم با تکیه بر شرف انسانی خویش پاسدار حریم اسلام ونگهبان دستاوردهای انقلاب اسلامی ،  ملت ایران وجمهوری اسلامی باشیم. ما سوگند خورده‌ایم که امینی عادل برای ملت باشیم  ،  ما سوگند خورده‌ایم که در انجام وظایف وکالت ،  امانت وتقوی را رعایت کنیم ،  ما سوگند خورده‌ایم که به حفظ حقوق ملت وخدمت به مردم پایبند باشیم ،  ما سوگند خورده‌ایم که از قانون اساسی دفاع کنیم ،  ما سوگند خورده‌ایم که استقلال کشور وازادی مردم وتامین مصالح انها را مد نظر داشته باشیم وما سوگند خورده‌ایم حداقل انسان باشیم. دستغیب با بیان اینکه اکنون در زمانه‌ای هستیم که برخی اصول قانون اساسی نقض می‌شود ،  نمایندگان برای انجام وظایف قانونی خود مورد تهدید و ارعاب قرار می‌گیرند و کار بجایی می‌رسد که حتی درخانه ملت هم امنیت جانی و ابرویی ندارند ،  نوشته است :  بی‌شک ولایت‌فقیه دارای جایگاه بسیار رفیعی است و اولین اعتقاد و باور سیاسی ما در نظام مقدس جمهوری اسلامی ولایت مطلقه فقیه است. امروز کسانی ما را به مخالفت با ولایت‌فقیه متهم می‌کنند که خود حتی در نوشتن کلمه ولایت فقیه مشکل دارند چه رسد به درک مفهوم ان و این گناهی است نابخشودنی که ریشه در بی تقوایی ومقام پرستی دارد. رهبر معظم انقلاب همواره از خود سری‌ها وتندروی‌های برخلاف قانون افراد خود سر شکوها کرده اند.