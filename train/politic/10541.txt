اسدالله بادامچیان معتقد است :  نقل قول تذکر اخیر رهبر انقلاب از تریبون مجلس ،  نوعی بهره برداری سیاسی است.به گزارش خبرانلاین ،  نماینده مردم تهران در مجلس شورای اسلامی پیرامون تذکر اخیر رهبر انقلاب به مجلس ،  گفت :  تذکر اخیر ایشان به هیات رئیسه خصوصی بوده است و اگر سخنران محترمی در پشت تریبون مجلس این سخنان را علنی کند ،  نوعی بهره برداری جناحی و سیاسی از نظرات رهبری است.فاطمه الیا دیگر نماینده تهران که از سوی برخی از رسانه نماینده حامی دولت شناخته می‌شود امروز در نطق خود با اشاره به فریادهای دو - دو نمایندگان در روز رای اعتماد وزیر ورزش ،  گفت :  این اقدام سبب شد که مقام معظم رهبری ،  هیات رئیسه و زعمای مجلس را فراخوانده و تذکر دادند. نقل به مضمون فرمودند که مجلس به رئیس جمهور اهانت کرد ،  مجلس حق ندارد به هیچ کس بویژه رئیس جمهور اهانت کند …  بادامچیان با بیان اینکه اگر ما در هر موردی که رهبری راهنمایی فرمودند فرمایشات ایشان را تفسیر کنیم معلوم نیست مقام معظم رهبری این تفسیر را قبول کنند  ،  افزود :  این نشانه ولایت ناپذیری این افراد است. ما باید انچه را که رهبری می‌خواهند ،  عمل کنیم. اینکه ایا اقا نظر مبارکشان این بوده است که مجلس را تضعیف یا دولت را تقویت کنند چنین چیزی نیست.عضو کمیسیون شوراها ،  ادامه داد :  رهبری ازدولت و مجلس و قوه قضائیه همواره حمایت کرده‌اند چرا این افراد مسئولین اجرایی کشور هستند ؛  اما در عین حال تذکر هم می‌فرمایند و راهنمایی هم می‌کنند که این تذکر و راهنمایی با هدف تقویت است نه تضعیف.وی درباره اظهارات برخی نمایندگان که تذکر اخیر رهبری انقلاب را متوجه هیات رئیسه و رئیس مجلس دانستند تصریح کرد :  درباره مدیریت رئیس مجلس باید گفت مدیریت اقای لاریجانی مدیریت بسیار قوی است و هر سال در انتخابات هیات رئیسه هم ایشان با رای بالای 200 نفر انتخاب شدند.عضو فراکسیون اصولگرایان با بیان اینکه همواره مقام معظم رهبری نه تنها به مجلس بلکه به دولت و سایر نهادها تذکر دادند به دیدار روز گذشته مسئولان عالی قضایی با رهبر انقلاب اشاره کرد و گفت :  ایشان روز گذشته تذکرات و رهمنودهای خوبی را داشتند و مجلس هم از همه رهنمودها و تذکرات رهبری انقلاب تبعیت می‌کند و این امر را در عمل هم نشان داده است.بادامچیان با اشاره به فریاد‌های دو -  دو نمایندگان در روز رای اعتماد وزیر ورزش و جوانان ،  اظهار داشت :  این شیوه در مجلس بوده ،  اما اخیرا این از جریان طبیعی خودش خارج شده بود در حالی که در هیجانات این جریان‌های اخیر کشور این قضایا گاهی خارج از محدوده هم می‌شد. وی در پاسخ به اینکه ایا فریادهای دو -  دو نمایندگان را بی حرمتی به رئیس جمهور می‌دانید ،  اظهار داشت :  اصولا دو -  دو کردن نسبت به هر فردی غلط است. ما معتقدیم هر کس نظرات خودش را می‌گوید و اگر خلاف گفت ،  این برای ملت روشن می‌شود. چرا ما موضع گیری کنیم. اقای رئیس جمهور محترم است و بنابراین باید مطلقا مراقبت کنیم که دو -  دو در مجلس ادامه پیدا نکند.