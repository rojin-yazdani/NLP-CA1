نماینده تهران در مجلس گفت :  فساد اصلی مهدی هاشمی قبل از ان که سیاسی باشد ،  اقتصادی است. به گزارش خبرگزاری فارس ،  حجت‌الاسلام حمید رسایی نماینده مردم تهران در مجلس شورای اسلامی در نطق میان دستور پیش از ظهر امروز  ( سه‌شنبه )  خود در صحن علنی گفت :  ایا اصل 19 و 20 قانون اساسی درباره اقازاده که 13 عنوان اتهامی از جمله اخلال در نظم اقتصادی ،  اختلاس ،  جاسوسی و همکاری با دولت‌های بیگانه دارد ،  اعمال شده است ?  متن کامل این نطق در ادامه می‌اید : با سلام و درود به محمد و ال محمد  ( ص )  و با سلام و درود به روان پاک شهیدان و امام شهیدان که تمام نعمت‌هایی که امروز از ان بهره مندیم نشات گرفته از خون‌هایی است که در این راه بر زمین ریخته و به جاست تا یاد کنم از خون شهدای بسیجی و نیروی انتظامی و خون مجروحان این نهادهای مقدس که سه سال قبل در این ایام در راه مقابله با کودتای خزنده‌ای فتنه 88 بر زمین ریخت ،  کودتایی که تحت نام پرچم دولت وحدت ملی طراحی شد و با نامه بدوم سلام و السلام کلید خورد.هفته گذشته حادثه‌ای در پایتخت رخ داد که انتشار عمومی ان افکار عمومی را جریحه دار کرد.چند جوان ناپاک با ایجاد رعب و وحشت به اخاذی از یک رهگذر پرداختند ،  انتشار این تصاویر در افکار عمومی سبب شد تا نیروی انتظامی در اقدامی قابل تقدیر ،  به سرعت متهمان را بازداشت و تحویل دستگاه قضایی کند.رئیس محترم دستگاه قضایی در اقدامی قابل تحسین با قاطعیت از صدور اشد مجازات برای متهمانی که ارامش جامعه را به هم ریخته بودند در اینده نزدیک خبر داد که ما نه برای این اقدام بلکه برای بسیاری از اقدامات دیگر این قوه محترم ،  سپاسگذاریم.اما در عین حال لازم می‌دانم در خصوص موضوع دیگری که از نظر وسعت فاجعه و نوع جرم بسیار بزرگ‌تر از این اخاذی همراه با ایجاد رعب وحشت بوده است ،  صحبت کنم.ام‌الفسادی پس از دو دهه فساد و تباهی ،  نهایتا وقتی در حوادث فتنه 88 نشان داد که تبدیل به یک غول مفسد شده است ،  با توصیه و مشورت بزرگترش از کشور گریخت ،  اقازاده فراری وقتی بعد از سه سال اقامت در کشور روباه پیر مورد همه نوع بهره‌برداری قرار گرفت ،  در استانه دادگاهی که حاشیه‌های اسناد ان در قالب چند نوار صوتی امروز در فضای مجازی منتشر می‌شود ،  باز با توصیه و سفارش بزرگترش به داخل ایران باز می‌گردد ،  چراکه پدر احساس می‌کند در سرهم بندی پرونده پسر در درون کشور موفق‌تر خواهد بود ! متاسفانه با تمام احترامی که برای دستگاه قضایی قائلم باید بگویم که انگار حدس پدر نزدیک به واقعیت است ،  اقازاده مفسد که پرونده‌های فساد اقتصادی ،  سیاسی ،  امنیتی و موارد دیگر را از سال‌های ریاست پدر بر امور اجرایی کشور در کارنامه خود داشت و همواره از مصونیت اهنین برخوردار بود ،  در فتنه سال 88 با تمام قدرت مدیریت کودتای ان سال را به عهده گرفت و فقط در یک قلم اسناد به دست امده از دانشگاه ازاد نشان می‌دهد که وی در روزهای بعد از انتخابات سال 88 صدها میلیون تومان به اراذل و اوباش پرداخت کرده است تا برخی از میادین تهران ،  بانک‌ها و امکان عمومی را به اتش بکشند و ایجاد رعب و وحشت کنند.شاید اگر مهدی همچنان ازاد بود ،  این چند جوان ناپاک همچنان از طریق وی تغذیه می‌شدند و دیگر با قمه و ایجاد رعب و وحشت از رهگذران اخاذی نمی‌کردند ! خوب توقع این است که چنین متهمی وقتی پس از سه سال فرار و اقامت در کشوری متخاصم به کشور باز می‌گردد ،  بازداشت شود اما اقازاده فراری به محض ورود به جای زندان به منزل پدر می‌رود ،  در همان شب تمام اموزش‌های لازم را از وکلای اجیر شده می‌بیند و با وعده اینکه پس از چند روز ازاد می‌شود به دستگاه قضایی و امنیتی تحویل می‌شود.فشارهای زیادی متوجه دستگاه قضایی شد و این دستگاه مقاومت کرد. با این همه شاه کلید کودتای 88 با وجود اینکه در مرحله بازجویی بود اما نه تنها اجازه ملاقات با خانواده داشت که دائما از طریق تلفن با همان مشاور عالی‌اش در ارتباط بود و رهنمود می‌گرفت.کار به شورای امنیت کشور کشیده می‌شود و با ورود این شورا در برابر فشارهای سنگین ،  نهایتا مهدی هاشمی تنها دو ماه در زندان می‌ماند.مهدی هاشمی حتی یک بار وقتی در برابر روند درست قضایی و اسناد متقن کم می‌اورد در همان مکالمات تلفنی خط را از مشاور اصلی‌اش می‌گیرد و با بهانه بیماری قلبی ،  خود را به بیمارستان می‌رساند.قرار بوده که از بیمارستان به خانه برده شود که نهایتا توسط ماموران ذی ربط از بیمارستان دزدیده و به زندان بازگردانده می‌شود ،  همین حرکت نشان می‌دهد که دستگاه قضایی و امنیتی کشور تا چه اندازه مظلوم بوده و در پرونده مهدی هاشمی در فشار یک خانواده  …  قرار داشته‌اند.و متاسفانه در حالی که بر اساس اطلاعات موثق ،  هنوز تحقیقات در پرونده وی به اتمام نرسیده و در حالی که برخی مرتبطان سفید در پرونده وی که بر اساس ادعای مسئولان قضایی ،  اطلاعات مهمی از انها به دست امده تازه بازدداشت شده‌اند ،  اما با وثیقه‌ای که هیچ تناسبی با جرم وی ندارد ،  نهایتا با فشارهای بسیار ازاد می‌شود و وکیل وی امروز اعلام می‌کند که مهدی دیگر به زندان بازگردانده نمی‌شود ! اکنون مخاطب بنده دستگاه قضایی محترم است ،  جناب اقای املی لاریجانی !  از تلاش‌های شما سپاسگذاریم و می‌دانیم که این فشارها از این پس قطعا بیش از اینها خواهد شد.بر اساس اطلاعات موثق مشاوران عالی مهدی که او را فراری دادند و بعد از سه سال بازگرداندند ،  اکنون تمام تلاش خود را می‌کنند تا پرونده مهدی هاشمی را به ابعاد سیاسی ان منحصر کنند ،  بر این اساس از هیچ کاری دریغ نمی‌کنند تا از مفاسد اقتصادی و امنیتی وی عبور کنند و موضوع اصلی پرونده را در مسائل سیاسی متمرکز کنند ،  در حالی که فساد اصلی مهدی هاشمی قبل از ان که سیاسی باشد ،  اقتصادی است.امام حسین  ( ع )  در روز عاشورا خطاب به لشکر یزید فرمود :  فقد ملئت بطونکم من الحرام ،  شکم‌هایتان از حرام پر شده ،  برای همین کلام حق را نمی‌فهمید و مقام معظم رهبری فرمودند که از فساد اقتصادی است که فساد سیاسی ،  فساد اخلاقی ،  فساد اعتقادی و فساد امنیتی به وجود می‌اید.جناب اقای املی لاریجانی !  انتظار از دستگاه قضایی ،  مقابله با دانه درشت‌هایی مانند مهدی هاشمی است ،  این نکته همواره مورد تاکید رهبر معظم انقلاب و از جمله مطالبات به حق مردم بوده است.اما اکنون سئوال افکار عمومی این است که وقتی بر اساس اصل 19 قانون اساسی مردم از هر قوم و قبیله که باشند از حقوق مساوی برخوردارند و رنگ و نژاد و زبان و مانند اینها سبب امتیاز نخواهد بود.بر اساس اصل 20 قانون اساسی همه افراد در حمایت قانون قرار دارند و از همه حقوق انسانی ،  سیاسی ،  اجتماعی ،  اقتصادی و فرهنگی با رعایت موازین اسلام برخوردارند.اکنون سئوال افکار عمومی این است که ایا اصل 19 و 20 قانون اساسی درباره اقازاده که 13 عنوان اتهامی از جمله اخلال در نظم اقتصادی ،  اختلاس ،  جاسوسی و همکاری با دولت‌های بیگانه دارد ،  اعمال شده است ? قانون اساسی می‌گوید هیچ ن‌ژادی از نژاد دیگر برتر نیست اما ایا اگر فرد دیگری که از نژاد هاشمی رفسنجانی نبود و همین موارد اتهامی را داشت ،  در مرحله تحقیقات به خانواده‌اش اجازه ملاقات داده می‌شد ? ایا اجازه می‌یافت تا با تیم چک و خنثی در بیمارستان حاضر شود ،  انجا را قرق کند و به صورت خصوصی با متهم مذاکره کند ? ایا به نخستین بند اتهامی متهم رسیدگی اجازه رسیدگی داده شده است در حالی که در اکثر قراردادهای نفتی و گازی مربوط به دوره‌ای که مهدی هاشمی در وزارت نفت بوده ،  فساد اقتصادی و امنیتی وجود دارد.ایا بیم تبانی و امحای اسناد از بین رفته که اجازه داده نشد تا تحقیقات تکمیل شود ?  ایا احتمال فرار مجدد مهدی هاشمی نیست ? پاسخ قوه قضائیه به اظهارات متهم که در روزهای اخیر در فضای مجازی منتشر شده چیست ?  ایا تحقیقات دراین باره انجام شده که متهم و شاه کلید فتنه‌ها علیه رهبری را ازاد کرده‌اید ? ایا اگر عزم جدی برای رسیدگی به این پرونده هست که انشاالله هست ریاست محترم دستگاه قضایی به سازمان‌های تحت امرش دستور داده تا مدارکی که در اختیار دارد را به مراجع ذی صلاح ارائه دهند ?  در این باره نکات مهم دیگری دارم که ان‌شاالله در نطق هفته اینده‌ام خواهم گفت.