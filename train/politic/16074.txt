رییس کمیسیون ویژه حمایت از تولید ملی مجلس با بیان اینکه در داخل کشور یک‌سری مشکلات ساختاری و مدیریتی داریم که تحریم‌ها این مشکلات را برجسته کرد و سبب بروز این مشکلات شد ،  گفت :  با اعمال تحریم‌ها ضعف‌های ساختاری ما مانند وابستگی به نفت در بودجه عمومی و درامد ارزی مشخص شد ،  بنابراین باید هرچه زودتر اصلاح ساختاری را با کاهش وابستگی به نفت مورد توجه قرار دهیم.حمیدرضا فولادگر در گفت وگو با خانه ملت ،  درخصوص وضعیت اقتصادی کشور و عدم پیش بینی شرایط اقتصادی امروز ، توسط دولت اظهارداشت :  درست است که تحریم‌ها شرایط اقتصادی را تشدید کرد اما اینکه ما فکر کنیم همه مشکلات ناشی از تحریم‌ها بود ،  این به معنی نادیده گرفتن ضعف‌های خودمان است.رئیس کمیسیون ویژه حمایت از تولید ملی و پیگیری و نظارت بر اجرای سیاست‌های اصل 44 قانون اساسی مجلس شورای اسلامی افزود :  اگر به ضعف‌هایی که در کشور داریم توجه نکنیم ،  دشمن را به هدفش نزدیک کرده‌ایم چون دشمن فکر می‌کند برنامه‌هایش نسبت به ایران نتیجه داده است و از طرف دیگر چنین تفکری که همه مشکلات ناشی از تحریم‌ها است باعث می‌شود که از مواضع خود کوتاه بیایم.نماینده مردم اصفهان در مجلس یاداور شد :  ما در داخل کشور یکسری مشکلات ساختاری و مدیریتی داریم که تحریم‌ها این مشکلات را برجسته کرد و سبب بروز این مشکلات شد به عبارتی ضعف‌های ساختاری ما مانند وابستگی به نفت در بودجه عمومی و درامد ارزی مشخص شد بنابراین باید هرچه زودتر اصلاح ساختاری را با کاهش وابستگی به نفت مورد توجه قرار دهیم.فولادگر خاطرنشان کرد :  ضعف‌های مدیریتی در شرایط سخت و بحرانی مشخص می‌شود. بحث ما این است که چرا وقتی سال گذشته مشخص شد که ما شرایط جدیدی در تحریم‌ها خواهیم داشت هیچ پیش بینی نشد البته دولت یکسری تدابیر داشت اما خیلی از پیش بینی‌هایی که می‌توانست داشته باشد تا اوضاع وخیم نشود ،  انجام نشد و به عبارتی دولت خود را برای شرایط جدید اماده نکرد.وی گفت :  یکی از دلایلی که میگویم دولت پیش بینی‌های لازم را انجام نداده بود این است که در 5 ماه اول سال هیچ گونه محدودیتی برای واردات کالا با ارز مرجع گذاشته نشد این نشان می‌دهد که پیش بینی این شرایط نشده بود و ناگهان در شهریور ماه متوجه شدند که شرایط خیلی تغییر کرده و محدودیت‌هایی قائل شدند که اشفتگی اول مهرماه را به دنبال داشت.فولادگر ابراز امیدواری کرد که حال که ضعف‌های موجود مشخص شده است دولت همت بیشتری برای رفع مشکلات داشته باشد.عضو کمیسیون صنایع ومعادن مجلس درخصوص حمایت ازتولید و وجود برورکراسی دست و پا گیر برای سرمایه گذاران اظهارداشت :  واقعا باید به قوانین مصوب تن داد. همواره حرف ما این بوده که قانون باید اجرا شود. مقام معظم رهبری هم درتوصیه به مجلس تاکید کرده‌اند که قوانینی مصوب شود که امکان اجرا داشته باشد. در توصیه به دولت هم همواره تاکید رهبر انقلاب اجرای قانون بوده است.فولادگر گفت :  دولت نمی‌تواند بگوید چون من صلاح نمی‌دانم قانون را اجرا نمی‌کنم. شاید دولت ایراداتی به قانون داشته باشد اما راه ان اصلاح قانون با ارائه لایحه به مجلس است در غیر این صورت قانون جاری باید اجرا شود.وی در پاسخ به این سوال که ایا دولت اراده جدی برای حمایت از تولید دارد ،  گفت :  در جلساتی که با دولت داشته‌ایم همواره در بحث هایشان بر حمایت از تولید تاکید می‌کنند اما در عمل می‌بینیم که گاهی اولویت‌های دیگری وجود داشته که تولید را تحت الشعاع قرار داده است.نماینده مردم اصفهان مجلس ادامه داد :  عزمی که دو سال قبل دولت برای اجرای قانون هدفمندی یارانه‌ها از خود نشان داد و همه قوای کشور برای اجرای ان به کارگرفته شدند ،  اگر در بخش تولید هم پیگیری می‌شد دولت می‌توانست از تولید حمایت کند. همچنین در بحث ساماندهی ارز اگر با جدیت دو سال قبل اقداماتی صورت می‌گرفت ونظارت ودقت به خرج داده می‌شد به وضع موجود نمی‌رسیدیم .عضو کمیسیون صنایع و معادن مجلس یاداور شد :  نمی‌خواهم دولت را متهم کنم که نمی‌خواهد از تولید حمایت کند اما انچه در عمل می‌بینم این است که این حمایت کمتر اتفاق افتاده است