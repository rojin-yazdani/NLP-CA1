یک استاد دانشگاه با بیان اینکه فتنه بزرگترین معضل ما است تاکید کرد :  نکته این است که عده‌ای نمی‌خواهند در این فضا ،  حق از باطل تفکیک شود ،  چون احساس می‌کنند که این شفاف‌سازی به نفع انها نیست و منافع سیاسی انها در فضای اشفته فعلی بیشتر حفظ می‌شود.عماد افروغ در گفت‌وگو با خبرنگار سیاسی خبرگزاری فارس با بیان اینکه در انتخابات پیش رو ممکن است اتفاقاتی رخ دهد که بخشی از ان گوارا و بخشی ناگواراست ،  تصریح کرد :  بخش گوارای این رخداد این است که به نظر من رایی که از جانب مردم به کاندیداها داده خواهد شد در مقایسه با گذشته ،  رایی از سر تامل ،  اگاهی ،  تحقیق و کسب اطمینان از سلامت و ویژگی‌های مطلوب تک تک کاندیداها ،  به ویژه در شهرهای بزرگ است. لذا ممکن است مردم به مطلق اسامی یک لیست رای ندهند و از بین لیست‌های مختلف دست به انتخاب بزنند. وی افزود :  در زمینه رخدادهای ناگوار نیز بنا به مصلحت صحبتی نمی‌کنم. نماینده مردم در مجلس هفتم شورای اسلامی در بخش دیگری از صحبت‌های خود با بیان اینکه ما در حال حاضر شاهد برخی فاصله‌گیری‌های برون گفتمانی از انقلاب اسلامی هستیم ،  گفت :  در واقع همواره در درون گفتمان انقلاب اسلامی تفکرات و اختلاف سلیقه‌هایی وجود داشته است که البته امری طبیعی نیز به شمار می‌رود ،  اما رگه‌هایی از تفکراتی مثل لیبرالیسم ،  سکولاریسم و ناسیونالیسم نیز بعضا مشاهده می‌شود که ربطی به گفتمان انقلاب اسلامی ندارد. افروغ تاکید کرد :  ما هم اکنون نیز در بخش‌هایی از جامعه با رگه‌ها و یا ملغمه‌ای از این افکار برون گفتمانی مواجهیم که یا به اصل گفتمان انقلاب توجهی ندارد و یا این توجه از سر فرصت‌طلبی است. وی افزود :  قدر مسلم این است که فتنه به عنوان امیزش حق و باطل وجود دارد و بزرگترین معضل ما هم محسوب می‌شود. اما نکته این است که عده‌ای نمی‌خواهند در این فضا ،  حق از باطل تفکیک شود چون احساس می‌کنند که این شفاف‌سازی به نفع انها نیست و منافع سیاسی انها در فضای اشفته فعلی بیشتر حفظ می‌شود. *انهایی که درد کشور را دارند باید برای برون‌رفت از فتنه کمک کننداین استاد دانشگاه با تاکید بر اینکه بیشترین اسیب از وجود همین افراد و جریان‌هاست ،  خاطرنشان کرد :  اگر کسی دلش به حال انقلاب می‌سوزد و درد کشور را دارد باید کمک کند تا از این فضای امیزش حق و باطل  ( فتنه )  بیرون بیاییم تا بار دیگر ان هیمنه و صلابت انقلاب اسلامی احیا بشود. نویسنده کتاب انقلاب اسلامی و مفاهیم بازتولید ان در ادامه صحبت‌های خود با تاکید بر مفهومی به نام شفاف سازی و با بیان اینکه این شفاف‌سازی جنبه ذهنی و عینی دارد ،  گفت :  شفاف سازی ذهنی مربوط به اگاهی بخشی حکیمانه است که البته کار عالمان و روشنفکران است و شفاف سازی عینی به مواجهات قضایی بر می‌گردد. برای مثال اگر کسی متهم به براندازی می‌شود قوه قضائیه باید در این زمینه و در صورت ادله محکمه پسند برخورد جدی نماید ،  اما اگر سندی وجود ندارد قوه قضائیه باید با اتهام زنندگان به صورت جدی برخورد کند تا با این کار تکلیف معلوم شود. افروغ با بیان اینکه با نگاه فرایندی به شرایط غالب ،  ابهاماتی را متوجه می‌شویم ،  تاکید کرد :  به رغم ان که امثال بنده بارها تاکید کرده‌ایم که یکی از جنبه‌های ایجاد مشارکت حداکثری همین شفاف سازی‌هاست ،  اما باز هم شفاف‌سازی به صورت قابل قبولی رخ نمی‌دهد و اگر این روال ادامه پیدا کند به طور قطع بر حضور حداکثری تاثیر خواهد گذاشت. این استاد دانشگاه با اشاره به اینکه ما با فتنه‌ای چند سویه و ریشه‌دار مواجه هستیم ،  خاطرنشان کرد :  باید با همه عواملی که سبب پیدایش فتنه شده‌اند برخورد کرد. یکی از این سویه‌ها کسانی هستند که خود در پیدایش فتنه مؤثر بوده و با تفکرات غیر انتقادی ،  جانبدارانه ،  مصلحت اندیشی کاذب ،  توجیه‌گری و سکوت خود ،  در سیاست‌ها و رفتارهای غلط و غیر قانونی برخی صاحب منصبان سهیم بوده‌اند و اتفاقا این عده چندان روی خوشی به شفاف سازی تمام عیار نشان نمی‌دهند ،  کسانی که رد قابل قبولی از مواضع انقلابی نیز در سال‌های سخت و ناموجه بعد از جنگ ،  از خود به جای نگذاشته‌اند. افروغ افزود :  وقتی خوب‌تر نگاه می‌کنیم متوجه می‌شویم که از دل کسانی که تفکرات سلفی‌گری داشتند یک جریان ایرانی‌گری و ناسیونالیسم افراطی زاده شده است. نویسنده کتاب هویت ایرانی و حقوق فرهنگی در این بخش از صحبت‌های خود به یکی از نظرات استاد شهید مرتضی مطهری اشاره کرد و با بیان اینکه ایشان معتقد بود که جهان عرب پس از اصلاح‌گری دچار سلفی‌گری شد و پس از ان ناسیونالیسم از دل ان زاده شد ،  تصریح کرد :  اگر در جهان عرب ،  پان‌عربیسم و تفکرات ناسیونالیستی و مارکسیستی در جوانان مسلمان و عرب پس از مدتی ظاهر می‌شود ،  در ایران و در سال‌های اخیر شاهد هستیم که این اتفاق به صورت هم‌زمان و هم‌مکان رخ می‌دهد و از درون تفکرات سلفی‌گری ،  ایرانی‌گری یا به عبارتی جریان انحرافی زاده می‌شود. این استاد دانشگاه با تاکید بر اینکه این مسئله یک خطر است ،  افزود :  کسانی که ایرانی‌گری و تفکرات ناسیونالیستی و شبه ناسیونالیستی را مطرح می‌کنند ،  فهم دقیقی از هویت ایرانی و عناصر مقوم ان ندارند. اتفاقا نکته مشترک دو جریان سلفی‌گری و تفکرات ناسیونالیستی خام مزبور ،  دفاع‌های کورکورانه و اصطلاحا وکیل الدوله‌ای از دولت است. *واقعیت‌ها بایستی دقیقا تحلیل شوندافروغ یاداور شد :  بایستی واقعیت‌ها دقیقا تحلیل شوند و کسانی که در این اشفته بازار سیاست ،  کاسب مسلک و کاسه داغ‌تر از‌اش نیستند ،  با رعایت منافع و مصالح کشور و انقلاب چاره اندیشی کنند. وی افزود :  بنده نگرانی‌ام از این است که خدای ناکرده با این سیاست‌ها و برخوردها ،  عظمت گرانسنگ انقلاب اسلامی که یاداور پیشینه فرهنگی ،  هویتی و تاریخی ما است ،  مخدوش شود و البته باید گفت متاسفانه با برخوردهای تندروانه و غیر قضایی و ناشفاف عینی و ذهنی عده‌ای ،  در جاهایی به پیکره این انقلاب اسیب‌هایی وارد شده که باید با مواجهات حکیمانه و عادلانه ترمیم شود. افروغ گفت :  امروز بهترین راه نجات ،  بازگشت به اندیشه امام ( ره )  و شناخت مبانی فلسفی ،  کلامی و فقهی انقلاب اسلامی و نظریه معطوف به مردم سالاری دینی است.وی تصریح کرد :  راه چاره در وحدت ،  ذیل اصل مردمی و عقلی ولایت فقیه و دوری گزیدن از مواضع پوچ و بی مغز جمهوری ایرانی و مکتب ایرانی است. به راستی چه تفاوتی بین جمهوری ایرانی و مکتب ایرانی است ?