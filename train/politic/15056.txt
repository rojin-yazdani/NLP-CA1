عضو کمیسیون امنیت ملی و سیاست خارجی مجلس با بیان اینکه صدور مجوزات مالی و اعتباری بدون مجوز بدترین نوع هرج و مرج در امور مالی کشور بوده و ضربه ان از ضربه تحریم هم بیشتر است ،  گفت :  رئیس‌جمهور باید دستور بدهد تا این حوزه ساماندهی شود و اگر دانه‌درشت‌ها پشت این موضوعات سنگر گرفته‌اند اسامی‌شان به مردم اعلام شود.به گزارش خانه ملت ،  حجت‌الله سوری در نشست علنی نوبت عصر امروز  ( دوشنبه 11 اسفند )  مجلس شورای اسلامی در تذکری شفاهی گفت :  قطعا مسئولان مربوطه باید شخصی که حدود 2 میلیارد تومان برای ورود به شوراهای شهر و روستایی هزینه کرده است ،  به مردم معرفی و با این مجرم برخورد لازم انجام شود تا مردم شناخت بیشتری از افراد داشته باشند و در جریان امور قرار بگیرند.نماینده مردم سلسله و دلفان در مجلس شورای اسلامی در تذکری خطاب به وزیر صنعت گفت :  مردم در مناطق محروم به ما مراجعه کرده و می‌گویند توان خرید نان سنگگ 800 و 1000 تومانی ندارند ،  از طریف دیگر در شرایط کنونی یارانه سرمایه‌داران به دلایل سیاسی و انتخاباتی حذف نمی‌شود ،  اما از جهت دیگر نان گران شده و عده‌ای از مسئولان محترم چون پول و ثروت دارند ،  غذاهایشان نیاز به نان ندارد.وی در تذکری خطاب به وزیر نیرو تصریح کرد :  وزیر نیرو به طور مرتب در رسانه‌ها اعلام می‌کند که کشور دچار کم‌ابی است ،  ولی در عمل این افراد به جای کار کارشناسی به دنبال مسائل سیاسی هستند و تنها به مناطقی به خاطر نفوذ در بدنه اجرایی تمرکز دارند. این در حالی است که همه ملت ایران شهروند بوده و نیاز به اجرای عدالت دارند.سوری ادامه داد :  صدور مجوزات مالی و اعتباری بدون مجوز بدترین نوع هرج و مرج در امور مالی کشور بوده و ضربه ان از ضربه تحریم هم بیشتر است ،  از این‌رو رئیس‌جمهور باید دستور بدهد تا این حوزه ساماندهی شود و اگر دانه‌درشت‌ها پشت این موضوعات سنگر گرفته‌اند اسامی‌شان به مردم اعلام شود. همچنین انتظار داریم دادستان محترم به‌عنوان مدعی‌العموم ورود کند تا شاهد قانون‌شکنی اشکار و اجز مسئولان بانک مرکزی نباشیم.