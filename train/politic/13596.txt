نمایندگان محل و میزان سهم بیمه پیمانکاران مخابرات روستایی را مشخص کردند.به گزارش خانه ملت ،  نمایندگان در نشست علنی امروز  ( شنبه 2 اسفندماه )  مجلس شورای اسلامی ،  در جریان بررسی بخش درامدی لایحه بودجه 1394 با پیشنهاد رمضانعلی سبحانی‌فر برای اضافه شدن متنی به بند ب تبصره 14 ماده واحده این لایحه با 132 رای موافق ،  15 رای مخالف و 8 رای ممتنع موافقت کردند.براین اساس دولت  ( وزارت ارتباطات و فناوری اطلاعات )  مکلف به پرداخت حق سهم بیمه کارفرمایی کلیه کارگزاران و پیمانکاران مخابرات روستایی به تاریخ قبل از واگذاری شرکت مخابرات ایران به بخش خصوصی از محل درامد قانون اجازه تعیین و وصول حق امتیاز و فعالیت بخش غیر دولتی از محل مازاد درامد اعتبارات تخصیص یافته  ( بیشت و هشت هزار میلیارد ریال )  تا سقف دو هزار و چهارصد میلیارد ریال می‌باشد.