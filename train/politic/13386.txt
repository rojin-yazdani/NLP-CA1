رئیس هیات مدیره باشگاه استقلال با بیان این‌که مبلغ 290 میلیارد تومان برای فروش باشگاه استقلال گران است ،  گفت :  در مزایده 9 اردیبهشت هم باشگاه استقلال به فروش نخواهد رفت.به گزارش ایسنا ؛  مقداد نجف‌نژاد در مورد اینکه ممکن است بعد از مزایده و فروش باشگاه ترکیب مدیریتی این باشگاه مجددا تغییر کند ،  گفت :  در حال حاضر یک دغدغه بیشتر نداریم و ان اداره درست باشگاه استقلال است. چون این باشگاه ماشین و یا کارخانه نیست که بگوییم ان را می‌فروشیم و بعد بقیه مشکلات با خریدار جدید حل شود.رئیس فراکسیون ورزش مجلس افزود :  برای استقلال و پرسپولیس هر کدام با 20 ، 30 میلیون طرفدار اهلیت قبل از هر چیزی مهم‌تر است. الان قیمت گذاری 290 میلیارد تومان برای استقلال گران است. البته من می‌گویم اگر هزار میلیارد تومان هم قیمتش باشد باید این باشگاه را حتی به مبلغ 50 یا 100 میلیارد به کسی بفروشیم که مطمئن باشیم ان را خوب اداره می‌کند.رئیس هیات مدیره باشگاه استقلال در پاسخ به این پرسش که ایا نگران نیستید که بعد از فروش باشگاه دیگر به عنوان رئیس هیات مدیره نباشید ،  گفت :  چنین نگرانی ندارم ،  با این شرایط بازهم باشگاه به فروش نمی‌رود.وی در واکنش به مباحث مطرح شده از سوی نژاد فلاح در برنامه نود که گفته بود چرا موضوع نمایندگی و عضویت هیات مدیره را درباره اقای نجف نژاد مطرح نمی‌کنید ?  گفت :  بنده چندین دوره است که در باشگاه استقلال هستم. البته اقای نژاد فلاح هم از دوستان خوب من است. ما رفیق هستیم و شخصا مشکلی با این اظهارات ندارم.وی همچنین در پاسخ به این پرسش که ایا اولتیماتوم مدیرعامل باشگاه استقلال مبنی بر کسب سهمیه اسیایی برای امیر قلعه‌نویی را شما هم قبول دارید ?  گفت :  ما در حال حاضر مطمئن هستیم که سهمیه اسیا را می‌گیریم. استقلال در دوره‌های سخت‌تر از این هم به خوبی نقش خود را ایفا کرده است چون ذات استقلال داشتن شخصیت قهرمانی است.وی با رد وجود چنین اولتیماتومی ،  گفت :  در استقلال کاملا شرایط دوستانه و صمیمیت کامل حاکم است. ما یک جمع و خانواده هستیم که این جمع از هم جدا نیست.رئیس هیات مدیره باشگاه استقلال همچنین به حضور در تمرین این باشگاه اشاره و تصریح کرد :  در استقلال صمیمیت و همدلی کاملی برقرار است. معتقدیم که بسیاری از مشکلات با همدلی تاکنون حل شده و از این به بعد نیز این رویه جواب می‌دهد.نجف نژاد با قدردانی از حسن اعتماد اعضای هیات مدیره باشگاه استقلال برای انتخابش ،  گفت :  در حال حاضر هیات مدیره و مدیرعامل پای کار هستند و تمامی ارکان زحمت می‌کشند. البته مسئولیت بنده دوچندان شده است.وی با بیان این‌که تمامی تلاش را برای بسیج کردن امکانات به کار خواهد گرفت ،  افزود :  تمام تلاشم را می‌کنم تا بازیکنان و کادر فنی و سرمربی خیال‌شان از مشکلات حاشیه‌ای به خصوص مسائل مالی حل شود تا انها تنها دغدغه برد در زمین را داشته باشند. هیات مدیره برای رسیدن به این هدف از هیچ تلاشی دریغ نمی‌کند.رئیس هیات مدیره باشگاه استقلال با بیان این‌که در اخرین حضورش در تمرین باشگاه استقلال از قلعه نویی حمایت جدی کرده است ،  گفت :  تمام تلاشمان را می‌کنیم تا تیم از شرایط فعلی خارج شود البته در حال حاضر شرایط تیم بد نیست. استقلال در کورس قهرمانی هنوز حضور دارد و حداقل مطمئن به کسب سهمیه اسیا هستیم.