در شرایطی که بیکاری از مشکلات اصلی کشورمان است ،  وجود کارگرهای خارجی در بازار کار ایران نشان دهنده بی توجهی مسئولان مرزی و وزارت کشور به ورود غیرقانونی این افراد به کشور است.به گزارش مجلس نیوز  ،  عنایت الله هاشمی ،  عضو فراکسیون رهروان ولایت مجلس شورای اسلامی  ،  گفت : اغلب نیروهای کار خارجی به شکل قاچاق وارد کشورمان می‌شوند و این در حالی است که مسئولان مرزی دقت و مراقبت لازم را در مورد نحوه ورود این افراد به ایران ندارند.نماینده مردم سپیدان در مجلس شورای اسلامی در ادامه افزود :  مسئولان وزارت کشور باید عزم جدی‌تری در برخورد با افراد خارجی که به صورت غیرقانونی وارد کشور شده‌اند ،  داشته باشند و وزارت تعاون ،  کار و رفاه اجتماعی نیز باید نیروهای خارجی را از بازار کار ایران اخراج کند.عضو کمیسیون صنایع و معادن مجلس نهم با بیان این که ایرانیان حاضر به انجام برخی از کارهای سخت و طاقت فرسا نیستند ،  تصریح کرد :  به همین دلیل کارفرمایان به استفاده از کارگران افغانی و سایر کشورها اصرار دارند که حقوق کمتری می‌گیرند و الزامی برای بیمه انان ندارند.وی با اشاره به این که نیروهای خارجی در کارهایی مانند خیاطی و سنگ بری نیز حضور دارند ،  گفت :  نیروهای داخلی نیز حاضر به انجام این کارها هستند اما از انجا که کارگران خارجی دستمزد کمتری می‌گیرند ،  باز هم اولویت بیشتری نسبت به کارگران داخلی دارند.این نماینده مجلس نهم حضور کارگران خارجی را موجب تحت تاثیر قرار گرفتن بازار کار داخلی دانست و اظهار داشت :  نیروهای انسانی داخلی می‌توانند در دو سوم بازار کاری که نیروهای خارجی در اختیار گرفته‌اند ،  حضور داشته باشند.هاشمی یاداور شد :  درحال حاضر باید یکی از اساسی‌ترین و اصلی‌ترین اقدامات مسئولان اشتغال زایی باشد و از راههای ایجاد شغل در جامعه این است که کارگران خارجی از بازار کار ایران و از کشورمان خارج شوند.عضو فراکسیون رهروان ولایت مجلس شورای اسلامی شیوع تکدی گری را یکی دیگر از اسیب‌های ورود و حضور افاغنه در کشورمان ارزیابی و تصریح کرد :  اغلب افرادی که از کشورهای بنگلادش و پاکستان وارد کشورمان می‌شوند ،  دست به تکدی گری می‌زنند که در حالت‌های اسفباری در خیابان‌ها و معابر عمومی ظاهر می‌شوند و باید مسئولان برای حل این مشکل فکری اساسی کنند.