پدر شهید احمدی روشن گفت :  وزارت اطلاعات در دستگیری و شناسایی عوامل ترور دانشمندان هسته‌ای هوشیاری قابل تاملی داشت.رحیم احمدی‌روشن ،  پدر شهید احمدی روشن در گفت‌وگو با خبرگزاری فارس ،  گفت :  دستگیری عوامل ترور دانشمندان هسته‌ای از جمله عوامل به شهادت رساندن فرزندم از سوی نیروهای وزارت اطلاعات نشان داد که این دستگاه در برخورد با مجرمان و تروریست‌ها هوشیاری بسیاری دارد.وی افزود :  خدا را شکر می‌کنم که این تیم تروریستی دستگیر شدند ؛  از این رو از زحمات بی‌بدلیلی که وزارت اطلاعات در این راستا کشیده است تشکر می‌کنم.احمدی روشن اظهار داشت :  عوامل ترور دانشمندان هسته‌ای کشورمان باید بدانند که با ترور چند نفر راه به جایی نمی‌برند زیرا جوانان ایرانی در عرصه‌های مختلف رشد و شکوفایی خود را ادامه داده و در راستای اعتلای نام ایران گام برمی‌دارند.