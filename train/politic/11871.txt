ایت‌الله هاشمی رفسنجانی گفت :  هشت سال دفاع مقدس به مسئولان نظام اثبات کرد که برای حفظ استقلال و عزت باید در صنایع موشکی ،  فضایی و ماهواره‌ای به خود کفایی برسیم و حاصل تلاش‌ها اکنون ماهواره امید ایران است که مایه عزت و افتخار و غرور کشور می‌باشد .به گزارش روابط عمومی مجمع تشخیص مصلحت نظام ،  ایت‌الله اکبر هاشمی رفسنجانی رئیس مجمع تشخیص مصلحت نظام در دیدار اعضا ،  ستاد مرکزی احیای امر به معروف و نهی از منکر و برگزار کنندگان همایش ملی نظارت همگانی در استان لرستان با اشاره به بزرگداشت دهه فجر انقلاب اسلامی انقلاب اسلامی را حرکتی عظیم خواند که با لطف خداوند و ایمان و پایداری مردم ایران به ثمر رسید .رئیس مجلس خبرگان رهبری افزود :  در عصری که القا می‌شد موقعیت دین به عنوان حکومت بر جوامع دیگر سپری شده است با مجاهدت امام مردم و روحانیت این توهم شکست شد و تجربه 30 سال نظام اسلامی ثابت کرد هنوز دین نیرومندترین عامل حرکت و پیشرفت جوامع است .رئیس مجمع تشخیص مصلحت نظام در بخش دیگری از سخنانش وقوع انقلاب اسلامی را از امر به معروف و نهی از منکر حضرت امام  ( ره )  و یارانشان به حکام فاسد پهلوی شروع شد و تصریح کرد :  پس از رحلت ایت‌الله العظمی بروجردی مفاسد شاه و ایادی او در جامعه گسترش یافت و حضرت امام هم بنا به تکلیف الهی که داشت مرتبا شاه و حکام را به امر به معروف و نهی از منکر متذکر می‌شدند. اما بی توجهی و غرور و عمیق فساد به گونه‌ای شد که حاصل ان قیام مردم به رهبری امام و روحانیت و سر نگونی رژیم مفسد پهلوی شد .رئیس مجلس خبرگان رهبری همچنین با اشاره به دستاوردهای عظیم 30 سال گذشته انقلاب اسلامی دستیابی به خود کفایی در صنایع موشکی فضایی و ماهواره‌ای را یکی از مهمترین این دستاوردهای خواند و گفت :  هشت سال دفاع مقدس به مسئولان نظام اثبات کرد که برای حفظ استقلال و عزت باید در صنایع موشکی ،  فضایی و ماهواره‌ای به خود کفایی برسیم و در زمان جنگ کار ساخت موشک و ماهواره در دو بخش جداگانه اغاز شد و پس از پایان جنگ دولت با سرعت سرمایه گذاری در این زمینه را اغاز کرد که حاصل تلاش‌ها اکنون ماهواره امید ایران است که مایه عزت و افتخار و غرور کشور می‌باشد .ایت‌الله هاشمی رفسنجانی دستیابی به انرژی هسته‌ای و صنایع قضایی و ماهواره‌ای را دلیل حکمی برای اقتدار علمی اسلامی خواند و تاکید کرد :  محققان و دانشمندان جوان و پرانگیزه این کشور با تلاش و ایمان قله‌های علمی در صنایعی چون نانو تکنولوژی علوم نرم افزاری و سلول‌های بنیادی را فتح کرده‌اند .رئیس مجمع تشخیص مصلحت نظام در بخش دیگری از سخنانش فریضه امر به معروف و نهی از منکر را مانند نماز و روزه به همان مسلمان واجب دانست و با تاکید بر اینکه انجام این فریضه را نباید در عده خاصی محدود کرد و گفت :  احاد مردم را باید مسئولانه به این امر مهم وارد کرد و در صورت همگانی شدن این فریضه ،  جامعه به صورت خود جوش اصلاح خواهد شد .رئیس مجلس خبرگان رهبری عمل به مبانی و احکام اسلام از سوی مسئولان را مهمتر از تذکر لسانی در گسترش فریضه امر به معروف و نهی از منکر در جامعه خواند و گفت :  در هر کجای نظام هم باید در عمل مقید به امر به معروف و نهی از منکر باشند تا جامعه نیز ان را بپذیرد .ایت‌الله هاشمی رفسنجانی پیشتازی دانشگاه ازاد اسلامی در امور فرهنگی از جمله امر به معروف و نهی از منکر را در کنار امور اموزشی ان و همکاری مسئولان این دانشگاه در برگزاری همایش‌های گوناگون را از اقدامات ارزشمند این دانشگاه خواند و از ان تشکر کرد .رئیس مجمع تشخیص مصلحت نظام همچنین مردم غیور لرستان را یاوران دلیر انقلاب و نظام اسلامی خواند و با اشاره به علاقه خاص حضرت امم  ( ره )  به مردم این خطه گفت :  لرستان همواره تکیه گاه خوبی برای نظام انقلاب و جنگ بوده است و امیدواریم که مسئولان کشور دین خود را به این خطه سر سبز ادا کنند .در ابتدای این دیدار حجت الاسلام و المسلمین قدیری دبیر همیاش ملی نظارت همگانی همچنین صالحی دبیر ستاد احیای امر به معروف و نهی از منکر و هاشمیان از معاونت فرهنگی دانشگاه ازاد اسلامی گزارشی از برگزاری همایش ملی نظارت همگانی که در استان لرستان برگزار خواهد شد ارائه کردند.