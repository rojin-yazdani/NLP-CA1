ناصر کاشانی در واکنش به اظهارات مسئولان تامین اجتماعی در رابطه با افزایش سن بازنشستگی ،  تصریح کرد :  متاسفانه مسئولان این سازمان از تدوین لایحه بازنگری قانون تامین اجتماعی خبر داده‌اند ،  که یکی از محورهای این لایحه افزایش سن بازنشستگی است.نماینده مردم زاهدان در مجلس شورای اسلامی در گفت‌وگو با خانه ملت ،  با بیان اینکه متاسفانه دولت در تدوین لوایح خود دوراندیشی لازم را ندارد ،  گفت :  به‌طور حتم لایحه‌های تدوینی دولت مقطعی است و صدمات بسیاری را به سازمان‌های اداری وارد می‌کند.وی با اعلام اینکه افزایش سن بازنشستگی در کشور به صلاح کشور و مردم نیست ،  افزود :  هم‌اکنون خیلی از کشورهای دنیا به‌علت مشکلات اقتصادی اقدام به این کار کرده‌اند ،  لذا اعتراضات مردم را به دنبال داشته است.این نماینده مجلس نهم ،  ادامه داد :  به‌طور حتم تغییر قوانین تامین اجتماعی به‌ویژه تغییر قوانین برای کاهش هزینه‌ها و کسب درامد مطلوب و درست نیست ،  از این‌رو این سازمان باید با برنامه‌ریزی و کسب راه‌های جدید درامدزایی به‌دنبال حل مشکلات خود باشد.کاشانی خواستار تغییر سیاست‌های اشتغال از سوی مسئولان دولتی شد و گفت :  به‌طور حتم مسئولان باید در جهت جذب جوانان به بازار کار تلاش کنند ،  نه اینکه با تدوین قوانین جدید این راه را برای این گروه سخت و دشوار کنند.وی با تاکید بر ضرورت جلوگیری از افزایش نرخ بیکاری در کشور ،  یاداور شد :  حفظ اشتغال موجود بسیار ضروری است و باید هر سه قوه تلاش کنند که نرخ اشتغال موجود از بین نرود و حفظ شود.این نماینده مجلس نهم ،  با بیان اینکه تثبیت کارمندان مسن و بازنشسته در ادارات موجب کاهش بازده در کار می‌شود ،  تصریح کرد :  استفاده از نیروی جوان و اماده می‌تواند در افزایش بهره‌وری و افزایش بازده کاری نقش به‌سزایی داشته باشد.عضو کمیسیون اجتماعی مجلس ،  با اعلام اینکه مجلس و کمیسیون اجتماعی حساسیت زیادی بر موضوع اشتغال جوانان دارد ،  گفت :  مسئولان سازمان تامین اجتماعی باید لوایح خود را بر اساس شرایط کنونی کشور تدوین کنند.چندی پیش مدیرکل فنی درامد سازمان تامین اجتماعی با اعلام افزایش سن بازنشستگی در قالب بازنگری در قانون تامین اجتماعی ،  این اقدام را یک ضرورت خواند ،  چرا که سن بازنشستگی موجود براساس امید به زندگی در سال 56 تعیین شده است و با افزایش سن امید به زندگی نیاز است برای جلوگیری از ورشکستگی سازمان تامین اجتماعی ،  تغییراتی در قالب افزایش سن بازنشستگی منظور شود.