رییس کمیسیون عمران مجلس در واکنش به اظهارات سید شمس‌الدین حسینی وزیر امور اقتصاد و دارایی مبنی بر رشد شاخص قدرت خرید در کشور گفت  :  در دولت دهم تورم 31 درصدی ثبت شده است و جای تعجب دارد که دوستان در دولت با وجود این رقم تورم از کدام رشد قدرت خرید صحبت می‌کنند.علی‌اکبر اقایی‌مغانجوقی در گفت‌وگو با خبرنگار اقتصادی خبرگزاری خانه ملت در واکنش به اظهارات سید شمس‌الدین حسینی وزیر امور اقتصاد و دارایی مبنی بر رشد شاخص قدرت خرید در کشور گفت  :  در دولت دهم تورم 31 درصدی ثبت شده است و جای تعجب دارد که دوستان در دولت با وجود این رقم تورم از کدام رشد قدرت خرید صحبت می‌کند.نماینده مردم سلماس در مجلس شورای اسلامی در ادامه این مطلب افزود  :  تورم یک شاخص اقتصادی است که رابطه کاملا روشنی با قدرت خرید مردم دارد و با توجه به این که در حال حاضر تورم 31 درصدی در کشور وجود دارد که در سال‌های قبل قطعا این میزان تورم در کشور نبوده است  ،  تاثیر ان در کاهش قدرت خرید مردم بسیار واضح و روشن است.اقایی مغانجوقی در خصوص کاهش قدرت خرید مردم تاکید کرد  :  بخشی از این مسائل به ارزش گذاری دلار و میزان ارزش پول ملی بر می‌گردد و بخش دیگر نیز کنترل لازم در کالاها و اجناس صورت نگرفته در نتیجه قیمت‌ها کنترل نشده بالا رفت و طبیعی است که قدرت خرید مردم پایین امد.وی تاکید کرد  :  دولت باید تلاش کند هم تورم را کنترل و هم با تزریق منابع لازم قدرت خرید مردم را بالا ببرد.رییس کمیسیون عمران مجلس شورای اسلامی با بیان این که دولت بعد باید مدیریت جامعی در زمینه کنترل قیمت‌ها داشته باشد  ،  تصریح کرد  :  در عرصه مدیریت مسکن و بهداشت بایستی اقدامات لازم صورت گیرد تا قیمت‌ها افزایش چشم گیری بیش از این نداشته باشد .سید شمس الدین حسینی  ،  وزیر امور اقتصاد و دارایی دولت دهم ضمن انتقاد از اظهارات مطرح شده از جانب کاندیدهای ریاست جمهوری در خصوص مسائل اقتصادی مطرح کرد که شاخص قدرت برابری خرید نشان دهنده تغییرات نسبی درامد سرانه یک کشور براساس یک سبد کالایی است و استناد امار بخش‌هایی از جامعه خارجی که به دنبال تحریم ایران هستند  ،  شاخص قدرت برابری خرید در کشور رشد بالایی را نشان می‌دهد.