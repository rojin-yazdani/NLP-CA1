وزیر کشور با اشاره به شروع به کارش در وزارت کشور از ارزیابی اولیه برای تغییر ساختار وزارت کشور با توجه به رویکرد روحانی خبر داد و اعلام کرد پس از این تغییر ساختار مدیران وزارت کشور و استانداران انتخاب خواهند شد. به گزارش خبرنگار مهر عبدالرضا رحمانی فضلی در حاشیه جلسه هیات دولت در جمع خبرنگاران با اشاره به شروع کارش در ورزارت کشور گفت :  ما در حال ارزیابی اولیه هستیم و انشاالله بتوانیم بر مبنای ان ارزیابی‌ها هم یک تغییری در ساختار وزارت کشور ایجاد کنیم ان هم تغییراتی با توجه به رویکرد اقای روحانی و سپس بتوانیم همکارانمان را بر مبنای ان انتخاب کنیم.وی افزود :  رویکرد ما توسعه محوری در وزارت کشور است و همکاران جدیدمان را اول در ستاد و بعد در استانها تعیین خواهیم کرد.رحمانی فضلی همچنین در مورد رویکرد وزارت کشور نسبت به احزاب و احیای خانه احزاب گفت :  ما در جهت قانونمند کردن ،  شفاف کردن و پاسخگو بودن و ضابطه مند کردن احزاب تلاش خواهیم کرد.وی گفت :  نیت ما این است احزاب حرفه‌ای در کشور قوت پیدا کند و در برنامه‌ام نشست‌های دوره‌ای با مسئولان احزاب خواهم گذاشت.وزیر کشور در مورد تغییر استانداران گفت :  در ارزیابی‌های اولیه شاخص‌هایی را تدوین کرده‌ایم که بر مبنای ان شاخص‌ها استانداران را انتخاب خواهیم کرد.رحمانی فضلی در پاسخ به این سئوال که ایا تاکنون عزل و نصبی در معاونت هایتان داشته‌اید ،  گفت :  عجله‌ای در این زمینه ندارم . متعادل بودن با سابقه مفید بودن و نگاه اقتصادی داشتن از اولویت‌هایم برای انتخاب معاونان است و اصلا فرقی ندارد که اصلاح طلب باشد یا اصولگرا.