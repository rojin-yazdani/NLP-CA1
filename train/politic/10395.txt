سازمان صداوسیما از اظهار رضایت همه‌ی نامزدها از دومین مناظره تلویزیونی یازدهمین انتخابات ریاست جمهوری خبر می‌دهد.به گزارش ایسنا ،  در پایان دومین دور مناظره‌ی تلویزیونی نامزدهای ریاست جمهوری ،  حسن روحانی ،  محمدرضا عارف ،  علی اکبر ولایتی ،  غلامعلی حداد عادل ،  سعید جلیلی ،  محمد غرضی ،  محمد باقر قالیباف و محسن رضایی این مناظره را خوب و فرصتی برای بیان دیدگاه‌هایشان ارزیابی کردند.علی اکبر ولایتی در پاسخ به پرسشی درباره‌ی کیفیت برگزاری مناظره گفت :  فضای مناظره مثبت بود و با توجه به ظرفیت‌های صدا و سیما ضعف نداشت.غلامعلی حداد عادل با قدردانی از رسانه ملی در ایجاد این فضا برای نامزدها ،  اظهار امیدواری کرد ،  فرصت‌های بیشتری برای مناظره در اختیار نامزدها قرار بگیرد.وی معتقد بود باید مناظرات با شرکت تعداد کمتری از نامزدها برگزار شود.محسن رضایی نیز مناظره را در کل خوب ارزیابی کرد و پیشنهاد داد ،  در فرصت‌های دیگری مناظرات دو نفره نیز میان نامزدها برگزار شود تا فرصت نقد بیشتری پیدا شود.حسن روحانی مناظرات را نسبت به دور قبلی بهتر ارزیابی کرد و گفت :  تلاش صدا و سیما تلاش قابل تقدیر است. وی ابراز امیدواری کرد فرصت نقد بیشتری برای نامزدها فراهم شود.به گزارش روابط عمومی صداوسیما ،  سید محمد غرضی در پاسخ به پرسشی درباره‌ی ارزیابی‌اش از مناظرات تلویزیونی گفت :  در این مناظرات مخاطبان بهتر توانستند درباره نامزد مورد نظر خود قضاوت کنند.وی از برگزاری مناظره و فرصت به وجود امده در رسانه ملی تشکر کرد.محمدباقر قالیباف نیز از برگزاری مناظره تلویزیونی ابراز رضایت کرد و گفت :  در این برنامه نامزدها فرصت یافتند با نظرات همدیگر بیشتر اشنا شوند که این اشنایی ،  فرصت نقد را نیز به انان داد.محمدرضا عارف با خوب توصیف کردن مناظره تلویزیونی و فرصتی که در اختیار نامزدها قرار گرفت ،  پیشنهاد کرد ،  در برنامه بعدی فرصت چالش بین نامزدها فراهم شود.وی از رسانه ملی به خاطر برگزاری این مناظره قدردانی کرد.سعید جلیلی مناظره را فرصت مناسبی برای بیان نظرات و دیدگاه‌های نامزدها ارزیابی کرد و گفت :  این فرصت به مردم امکان قضاوت درباره نامزدها را داد.