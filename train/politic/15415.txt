برگزارکننده سوئدی یک نشست گروهک‌های اپوزیسیون تاکید کرد این نشست محرمانه بود.به گزارش کیهان به نقل از رادیو پژواک  ( پخش فارسی رادیو سوئد )  ،  مرکز موسوم به اولاف پالم باانتشار اطلاعیه‌ای اعلام کرد :  محل نشست و اسامی شرکت کنندگان محرمانه بود و نمایندگان رسانه‌ها نیز اجازه ورود به این محل را نداشتند.این رادیو اضافه کرد :  ما اجازه پیدا کردیم ساعتی در روز دوم  ( یکشنبه )  ان هم در خارج از سالن نشست ،  با تعدادی از شرکت کننده‌ها گفت وگو کنیم. در این نشست سازگارا ،  مخملباف ،  عبداله مهتدی  ( رئیس کومله )  ،  علیرضا نوری زاده ،  احمد باطبی ،  لیلی پورزند ،  مهرانگیز کار و گیتی کاوه حضور داشتند. خودنویس نیز از قول جنیو عبدو  ( خبرنگار اخراجی گاردین در تهران )  که در نشست مذکور حضور داشته ،  نوشت :  گروه‌های مختلف از کومله تا سکولارها و سبزها حضور داشتند.براساس این گزارش محمدعلی توفیقی  ( عضو مستعفی سازمان مجاهدین )  ،  محمد تهوری  ( همسر فاطمه حقیقت جو )  و محمدجواد اکبرین از جمله اصلاح طلبان سابق بوده‌اند که به محل نشست رفته اند.رضا طالبی از همکاران موسسه میزبان در گفت وگو با رادیو فردا و رادیو زمانه تصریح کرد :  هدف از نشست ،  نزدیک کردن اپوزیسیون به یکدیگر بود. ما همچنین وظیفه داریم علیه انتخابات افشاگری کنیم. در مورد شفاف نبودن کنفرانس ،  اگر منظورتان مشخص نبودن نام شرکت کنندگان و مبتکران باشد ،  من باید اشاره کنم که به درخواست تعدادی از دوستان دعوت شده و شرکت کننده ما این مسئله را اعلام نکردیم. این امر موجب شد که عده‌ای از دوستان و فعالان به این امر با دیده شک و تردید بنگرند.وی می‌گوید :  بنا به دلایل امنیتی ،  این نشست در محلی مخفی و در خارج از استکهلم برگزار شد. تعدادی از مخالفان جمهوری اسلامی ،  در سال میلادی گذشته به ما مراجعه کردند. این افراد گفتند قصد دارند کنفرانسی را متشکل از افراد اپوزیسیون ایران برای برقراری مذاکرات برگزار کنند. مرکز از پیشنهاد انها استقبال کرد و گروهی را تشکیل داد که برای این کنفرانس برنامه ریزی کند. با توجه به اینکه گروه ما شناخت کافی درباره مخالفان جمهوری اسلامی ندارد به یک ارگان خارج از سوئد و یک فرد دیگر این ماموریت را دادیم طوری این فهرست تنظیم شود که دیدگاه‌های گوناگون سیاسی در ان رعایت شود 52 نفر در این کنفرانس شرکت کردند.طالبی در ادامه می‌گوید :  مایل نیستم نام این سازمان که شرکت کنندگان را انتخاب کرده ،  مطرح کنم. چون این سازمان و فردی که انتخاب مهمانان شرکت کننده در این کنفرانس را برعهده داشت ،  خواستار این شده بود که نامش در جایی برده نشود.یاداور می‌شود پنهانکاری برگزارکنندگان این جلسه شبه مافیایی ،  باعث شده گروهی از عناصر وابسته به اپوزیسیون در استکهلم اقدام به برگزاری تجمع اعتراض امیز کنند.