عضو کمیسیون عمران گفت :  معاون سیاسی وزارت کشور در جلسه غیر علنی امروز به تشریح برنامه‌های این وزارتخانه برای انتخابات مجلس نهم پرداخت که از ان جمله می‌توان به دیجیتالی شدن 10 درصد از صندوقهای رای گیری در این دوره از انتخابات اشاره کرد.محمدعلی رضایی نماینده مردم تربت حیدریه در خانه ملت در به باشگاه خبرنگاران گفت :  معاون سیاسی وزارت کشور با حضور در جلسه غیرعلنی امروز  ( سه شنبه )  مجلس شورای اسلامی به تشریح برنامه‌های وزارتخانه متبوعش برای برگزاری انتخابات نهمین دوره مجلس پرداخت که از مهمترین نکات ان می‌توان به دیجیتالی شدن 10 درصد از صندوقهای رای گیری اشاره کرد.وی در ادامه افزود :  براین اساس تعدادی از نمایندگان موضوع دیجیتالی شدن بخشی از صندوقهای رای نهمین دوره مجلس را مورد بررسی قرار داده و پس از نهایی شدن این طرح برای اولین بار انتخابات به صورت دیجیتالی در کشور برگزار خواهد شد.