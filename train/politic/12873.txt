سرویس بین‌الملل اسرائیل در ترور دانشمندان اتمی و یا از بین بردن تلاش کشورهای اسلامی عربی برای دستیابی به تکنولوژی اتمی و یا طرح‌های موشکی بالستیک ، ‌ید طولایی دارد.به گزارش تابناک  ،  بنا بر مستندات و شواهد موجود : 1 -  وقتی امریکا در عهد ریچارد نیکسون با فروش راکتور اتمی به مصر به منظور تولید برق موافقت کرد ،  یک سال پس از ان اسرائیل این قرارداد را با فشار از داخل امریکا ،  ملغی نمود.2 -  اسرائیل عامل قتل دانشمند اتمی مصری خانم سمیره موسی در امریکا در سال 1952 بوده است.3 -  در دهه 1960 اسرائیل با نفوذ به طرح ساخت موشک در مصر و با وارد کردن جاسوسی المانی به نام سکورتسی ،  توانست این طرح را تخریب کند ،  همچنان که موفق شد ،  همین بلا را بر سر کارخانه الرابطه لیبی دراورد.4 -  مصر در دهه 60 میلادی کار نوسازی طرح موشک‌های زمین به زمین را با کمک برخی کارشناسان المانی اغاز می‌کند. اسرائیل برای تخریب ان اقدام کرده و در همین راستا ،  کارشناس المانی به نام کروج که در این طرح با مصر همکاری می‌کرده است برای همیشه ناپدید می‌شود.5 -  پس از ان که عراق با فرانسه در سال 1967 بر سر فروش و انتقال دو راکتور اتمی به بغداد موافقت می‌کنند ،  اسرائیل توسط عناصر خود در فرانسه در بندر تولون اقدام به خرابکاری در این راکتورها کرده و عملا موضوع منتفی می‌شود.6 -  دانشمند هسته‌ای مصر سمیر نجیب در سال 1967 در دیترویت امریکا توسط اسرائیل به قتل می‌رسد.7 -  اسرائیل عامل قتل دانشمند علوم ارتباطات مصر به نام سعید بدیر در سال 1980 بوده است.8 -  در سال 1980 اسرائیل موفق می‌شود تا یحیی المشد  ،  یکی از برجسته‌ترین دانشمندان اتمی مصر را که در طرح اتمی عراق فعالیت داشت ،  در هتل مریدیان پاریس ترور کند.9 -  در سال 1981 اسرائیل با حمله هوایی به راکتورهای اتمی عراق ،  انها را کاملا نابود می‌کند.10 -  حمله هوایی به ساختمان‌های واقعه در صحرای دیرالزور سوریه در سال 2007 که گفته می‌شد ،  مراکز تازه تاسیس اتمی سوریه است ،  توسط اسرائیل صورت گرفت.11 -  گفته می‌شود ،  اسرائیل پشت ترور سرتیپ محمد سلیمان ،  یکی از بارزترین چهره‌های نظامی و امنیتی سوریه در سال 2008 بوده است. برخی از منابع رسانه‌ای اسرائیل ،  او را مسئول اداره پروژه اتمی سوریه در دیرالزور در شرق این کشور می‌دانسته‌اند.بنا بر این گزارش ،  پیشتر از سوی بسیاری از منابع رسمی کشور اعلام شده بود که اسرائیل در کنار تلاش برای نفوذ و رخنه به طرح‌های اتمی ایران در صدد شناسایی دانشمندان اتمی کشور است تا با ربودن و یا ترور انها در چرخه علمی کشور در زمینه تکنولوژی هسته‌ای اختلال ایجاد کند.اسرائیل تنها رژیمی در دنیاست که مستقیم برای عقیم گذاشتن طرح‌های استراتژیک کشورهای اسلامی و عربی به ترور فیزیکی عناصر این طرح‌های استراتژیک روی می‌اورد و برای این اقدام از نیروهای بومی نیز سود می‌برد.این گزارش می‌افزاید :  تقریبا در همه عملیاتی که اسرائیل در چهار دهه اخیر در این زمینه‌ها انجام داده است ،  همیشه از نیروهای بومی در این کشورها سود برده است. این نشانه‌ها را به راحتی می‌توان در مصر ،  سوریه ،  لبنان ،  عراق ،  اروپا و امریکا دید.نکته انکه بر پایه برخی اخبار رسیده ،  عناصر منافقین ،  بازوان اجرایی ترورهای رژیم اسرائیل در داخلند. گفتنی است ،  عملیات ترور شهید پروفسور مسعود علی محمدی ،  بی‌شباهت به ترور عماد مغنیه ،  رهبر نظامی حزب‌الله لبنان در سوریه نیست.