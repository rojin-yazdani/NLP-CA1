معاون اول رئیس جمهور در ابتدای مراسم شانزدهمین نمایشگاه بین المللی نفت ،  گاز و پتروشیمی حمایت از سازندگان ایرانی را پیرو سیاستهای دولت اقای هاشمی عنوان کرد اما پس از گذشت چند دقیقه و دریافت دست نوشته‌ای این سخنان خود را اصلاح کرد.به گزارش خبرنگار مهر ،  محمد رضا رحیمی معاون اول رئیس جمهور صبح امروز در مراسم اغاز بکار شانزدهمین نمایشگاه بین المللی نفت ،  گاز و پتروشیمی با بیان اینکه تمامی سازندگان و پیمانکاران داخلی هر جا که در گیرو دارمشکلات اداری با موانعی برای توسعه ساخت داخل مواجه شدند شخصا به دفتر معاون رئیس جمهور نامه بنویسند ،  گفت :  پس از انجام داوری از تمامی سازندگان و پیمانکاران داخلی برای بومی سازی صنایع نفت و گاز حمایت می‌کنیم.معاون اول رئیس جمهور در ابتدا با تاکید بر اینکه حمایت از سازندگان ایرانی پیرو سیاستهای دولت اقای هاشمی است :  تصریح کرد :  در حال حاضر ایران از پول کافی برای حمایت از سازندگان داخلی برخوردار است.استفاده از جمله ادامه سیاستهای هاشمی در صنعت نفت منجر به سر و صدا و حتی خالی شدن برخی از صندلی‌های جایگاه افتتاح شانزدهمین نمایشگاه نفت شد اما پس از گذشت چند دقیقه با ارائه دست نوشته‌ای به معاون اول رئیس جمهور ،  این عضو کابینه دولت دهم بخشی از اظهارات سخنرانی خود را اصلاح کرد.معاون اول رئیس جمهور پس از خواندن این دست نوشته با بیان اینکه منظور من از ادامه سیاستها دولت دهم بوده است و نه دولت دیگری ،  تصریح کرد :  اشتباه در به کار رفتن دولت دیگری در سخنرانی امروز من اشتباه در زبان و بیان بوده است که همین جا ان را اصلاح می‌کنم.وی با تاکید بر اینکه در دولتهای نهم و دهم با حمایتهای اقای دکتر محمود احمدی نژاد اقدامات مطلوبی از سازندگان داخلی انجام شده است ،  گفت :  این اقدام در هیچ یک از دولتهای گذشته سابقه نداشته است.