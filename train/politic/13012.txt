وزیر خارجه انگلیس که برای شرکت در بازگشایی سفارت این کشور در تهران روز یک شنبه به تهران سفر می‌کند روز دوشنبه با محمدجواد ظریف ،  وزیر امور خارجه کشورمان دیدار می‌کند.به گزارش ایسنا ،  هم‌زمان با بازگشایی سفارت انگلیس در تهران که فردا  ( یک‌شنبه )  با حضور وزیر خارجه این کشور اروپایی انجام می‌شود ،  سفارت جمهوری اسلامی ایران در انگلیس نیز فعالیت خود را از سر خواهد گرفت.در این مراسم که در لندن برگزار خواهد شد علاوه بر تعدادی از مقامات وزارت خارجه انگلیس ،  از طرف جمهوری اسلامی ایران نیز محمد حسن حبیب الله زاده کاردار غیر مقیم ایران در انگلیس و همچنین مهدی دانش یزدی معاون اداری و مالی وزارت خارجه حضور خواهند داشت.حدود 4 سال پیش در پی حضور تعدادی از دانشجویان در سفارت انگلیس سفارت‌خانه‌های دو کشور در تهران و لندن تعطیل شدند و اکنون یک ماه بعد از توافق وین و با مذاکراتی که پیش از این صورت گرفته سفارت‌خانه‌های دو کشور کار خود را مجددا اغاز خواهند کرد.همچنین بعد از 12 سال اولین وزیر خارجه انگلیس به تهران سفر خواهد کرد و او غیر از حضور در مراسم بازگشایی سفارت انگلیس در تهران با تعدادی از مقامات کشورمان از جمله همتای ایرانی خود دیدار خواهد کرد.