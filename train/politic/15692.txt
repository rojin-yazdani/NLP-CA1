رئیس شورای شهر تهران گفت :  دولت در حال حاضر به صورت واحد جدایی است که ظاهرش این است که اقای احمدی‌نژاد می‌خواهد مشایی را معرفی کند اما ماهیت این امر را نمی‌دانم. به گزارش خبرگزاری فارس ،  مهدی چمران رئیس شورای شهر تهران در جمع اعضای شورای مرکزی انجمن اسلامی دانشجویان مستقل دانشگاه تهران ،  در ادامه سلسله جلسات انتخاباتی این تشکل با عنوان به سوی امید به بیان سخنانی درباره انتخابات ریاست جمهوری پرداخت.وی در ابتدا با اشاره به اینکه انتخابات ریاست جمهوری همواره در کمال ارامش و با حضور کاندیداها برگزار شده است ،  اظهار داشت :  در دوره‌های انتخابات ریاست جمهوری منهای دوره‌ای که بنی صدر به عنوان کاندیدا و رئیس جمهور انتخاب شد٬ تعداد افراد و کاندیداها بسیار کم بود و انطور که بنده یادم هست در دوره دوم ریاست جمهوری زمان شهید رجایی نیز انتخابات راحتی را پشت سر گذاشتیم.چمران افزود :  در دوران بعد از جنگ که هاشمی رفسنجانی به میدان امد ،  افراد خیلی قوی با وی رقابت نکردند و وی با اختلاف رای زیادی انتخاب شد. دوره‌های بعدی انتخابات نیز تقریبا به همین شکل بود تا دوره‌ای که رقابت بین اقای خاتمی و ناطق نوری مطرح شد و تا حدودی دوران هیجانی را پشت سر گذاشتیم٬ زیرا اقای ناطق به عنوان رئیس مجلس به میدان امدند و اقای خاتمی نیز که رئیس کتابخانه ملی بود در مقابل وی قرار داشت و نتیجه همانطور شد که می‌دانید.وی به انتخابات ریاست جمهوری سال 84 اشاره کرد و اظهار داشت :  ان دوران با اغاز به کار شورای دوم همراه بود٬ دورانی که تحول زیادی در کشور ایجاد کرد و البته کمتر بدان پرداخته شد اما مبدا بسیاری از تحولات شورای دوم بود. یادم هست در ان دوران قبل از اینکه کار خود را در شورا اغاز کنیم با مقام معظم رهبری دیدار داشتیم و ایشان نیز توصیه‌هایی را مطرح کردند و هنوز یک سال از این دیدار نگذشته بود که در زمستان همان سال ملاقات دیگری با ایشان داشتیم که رهبر انقلاب فرمودند رایحه خوش خدمت را در شهر استشمام می‌کنیم.وی در ادامه گفت :  بعد از ان انتخابات مجلس شورای اسلامی با هماهنگی دقیق ما که هسته اصلی شورا را تشکیل می‌دادیم٬ برگزار شد و منجر به پیروزی اصولگرایان شد و انتخابات ریاست جمهوری نیز که احمدی نژاد گزینه ما بود به ریاست جمهوری رسید. در انتخابات 88 نیز اشخاصی مانند موسوی و کروبی و احمدی نژاد به میدان امدند و مسائلی پیش امد که خود شما بیشتر در جریان هستید.رئیس شورای شهر تهران با بیان این مطلب که وضعیت انتخابات ریاست جمهوری این دوره از پیچیدگی خاصی برخوردار است٬ افزود :  هنوز ارایش گروه‌های حاضر به شکل شفافی روشن نیست و هنوز مشخص نیست ایا گروه‌های انتخاباتی گزینه نهایی دارند یا می‌خواهند رقابت بین خودشان باشد. از ان طرف نیز گزینه نهایی اصلاح طلبان یا دولت نیز هنوز مشخص نیست و ارایش مشخص از جانب گروه‌ها وجود ندارد.* انتخابات شورا در سایه انتخابات ریاست جمهوری گم شده استچمران در ادامه این جلسه گفت :  ارایش نیروها در این شرایط مشخص نیست و کسانی که به این مسئله علاقه‌ای دارند جلو امدند تا ببینند در نهایت چه اتفاقی می‌افتد.وی به انتخابات شوراها اشاره کرد و گفت :  انتخابات شورا در سایه انتخابات ریاست جمهوری گم شده است و کمتر به ان توجه می‌شود ؛  از سوی دیگر انتخابات شورا مسئله بسیار مهمی است و ممکن است نادیده گرفتن ان خطرناک باشد.ممکن است اگر همه افکار و نیروها معطوف به انتخابات ریاست جمهوری شود٬ افرادی وارد شوراها شوند که کار را در نهایت دچار مشکل کنند.وی تصریح کرد :  اگر شوراها چالش افرین نباشند کسی به ان کاری ندارد اما اگر چالش افرین باشند بعد‌ها متوجه می‌شوند که شورا هم مهم بوده است ٬‌مانند شورای اول که مشکل افرین شد و خیلی نیرو و انرژی از نظام گرفت و خاتمی را که اغازگر شوراها بود ،  مجبور به انحلال کرد. باید به انتخابات شوراها در محیط‌های دانشجویی نیز اهمیت خاصی داده شود. باید بتوانیم در انتخابات ریاست جمهوری و شوراها به لیست واحدی برسیم و تفکرات مختلف را جمع کنیم و با لیست واحدی در هر دو انتخابات پیش برویم.چمران خاطرنشان کرد :  البته انتخابات ریاست جمهوری به ارایش کاندیدا و گروه‌های شرکت کننده بستگی دارد به شکلی که اگر در مقابل گروه‌های اصولگرایی کاندیدای قوی وجود نداشته باشد حتما رقابت بین اصولگرایان به شکل جدی‌تری مطرح خواهد شد اما اگر در مقابل انها اشخاصی که احتمال رای اوردشان وجود دارد قرار بگیرد باید به لیست و گزینه واحدی دست یابیم.رئیس شورای شهر در پاسخ به سوالی مبنی بر اینکه ایا شما و دوستانتان برای رسیدن به لیست واحدی برای انتخابات شوراها اقدامی انجام داده‌اید ،  پاسخ داد :  ما اقداماتی را در این زمینه انجام داده‌ایم و فعالیت‌هایی را در زمینه انتخابات شوراها صورت داده ایم. در این راستا جلساتی را با گروه‌های مختلف داشته‌ایم که هنوز انها را رسانه‌ای نکرده‌ایم.*با جبهه پایداری رسما جلساتی نداشته ایمچمران با بیان اینکه هنوز با جبهه پایداری در این زمینه رسما جلساتی نداشته‌ایم ،  ادامه داد :  توصیه ما این است که انتخابات شوراها را با ریاست جمهوری مخلوط نکنند ،  و البته دوستان هم قبول کردند به طوری که اقای سروری اسم جدیدی برای انتخابات شوراها مطرح کردند زیرا تا به حال این دو انتخابات با یکدیگر نبوده است ،  و ما به مجلس پیشنهاد دادیم که این دو انتخابات همزمان نشود و بعد دیدیم ربطی به مجلس ندارد و در نهایت مجمع باید تایید کند که دیگر ان را ادامه ندادیم.چمران تاکید کرد :  انتخابات شوراها نباید مغفول بماند و ما هر کار خود را در این زمینه انجام داده و می‌دهیم و توصیه‌های شما به گروه‌های سیاسی در ارتباط با این که انتخابات شوراها و انتخابات ریاست جمهوری باعث شود که اصولگرایان با لیست واحد به صحنه بیایند با توجه به اینکه بنده هم تا حدودی برای انتخابات ریاست جمهوری به صحنه امده‌ام و هنوز هم نظر قطعی را اعلام نکرده‌ام و تصمیم این است که ان‌ها را با تعامل به نقطه خاص برسانیم.*در انتخابات ریاست جمهوری باید به وحدت برسیمچمران با بیان اینکه باید در انتخابات ریاست جمهوری به وحدت برسیم گفت :  اگر اصلاح طلبان با یک کاندیدای قوی وارد صحنه شوند ،  قطعا اصولگرایان باید یکی شوند و اگر نیامدند یا رد صلاحیت شدند ،  رقابت بین خود اصولگرایان باشد و در این صورت امکان دارد انتخابات به دور دوم برسد.چمران در پاسخ به سوال دیگری درباره اینکه جبهه پایداری از شما به عنوان یکی از کاندیدای مورد حمایت کننده نام می‌برد ،  گفت :  من با دوستان پایداری در مورد انتخابات ریاست جمهوری جلسه‌ای نداشتم ،  و اگر ان‌ها مسائلی را مطرح می‌کنند از تصمیم خودشان است و قاعدتا گزینه‌ای را از بین خودشان انتخاب می‌کنند.وی افزود :  به طور قطع 1 + 2 هم همین طور عمل خواهد کرد ،  اگر کسی بخواهند کسی را انتخاب کنند از درون خودشان است و خودشان را ارجح می‌دانند.چمران تاکید کرد :  البته اینکه از گروههای مختلف سیاسی چه کسانی بیایند بستگی به نظرات کاندیدا و داوطلبان دارد ،  زیرا انتخابات ریاست جمهوری مانند انتخابات مجلس یا شورها‌ها نیست و نباید در ان افراد متعدد و زیادی حضور داشته باشند ،  در همه جای دنیا نیز به همین شکل است ؛  در امریکا انتخابات بین دو نفر برگزار می‌شود و بنابراین نباید برای انتخابات ریاست جمهوری با تعدد کاندیدا روبرو باشند. رئیس شورای شهر تهران ادامه داد :  اگر گزینه‌های انتخابات ریاست جمهوری 15 نفر یا بیشتر باشند گروهها باید بین خود تصفیه‌هایی را انجام دهند تا انتخابات سریعتر انجام شود ،  اگر از طرف اصلاح طلبان فرد شاخص و توانمندی نیاید ،  رقابت می‌تواند بین خود اصولگرایان باشد اما اگر فرد قوی بیاید اصولگرایان باید ائتلاف را به اتحاد تبدیل کنند.*ظاهر این است که اقای احمدی نژاد می‌خواهد مشایی را معرفی کندچمران در پاسخ به سوال دیگری در خصوص کاندیدای دولت گفت :  دولت در حال حاضر به صورت واحد جدایی است ،  که ظاهرش این است که اقای احمدی نژاد می‌خواهد مشایی را معرفی کند اما ماهیت این امر را نمی‌دانم.وی در پاسخ به سوال دیگری درباره اینکه به نظر شما چه کسی می‌تواند از میان اصولگرایان با مشایی رقابت کند ،  گفت :  این مسئله به خیلی چیزها بستگی دارد و به نظر من کاندیدایی که در برخی جبهه وجود دارند افراد توانمندی نیستند. بنده توانمندی این گروه 1 + 2 را در اداره کشور بیشتر از گروه‌های دیگر می‌دانم.*فکر نمی‌کنم جلیلی نیز به صحنه بیایدوی با اشاره با کاندیدای جبهه پایداری ابراز داشت :  لنکرانی فرد خوب و شریفی است و جلیلی هم که فکر نمی‌کنم به صحنه بیاید فرد بسیار خوبی است ،  به لحاظ شرایط کاری فکر نمی‌کنم بیاید و چون انان را می‌شناسم ،  مطلعم فرد خوبی است و به دنبال جایگاه و مقام نیست.رئیس شورای شهر تهران در پاسخ به اینکه ایا خودش وارد میدان انتخابات خواهد شد یا خیر پاسخ داد :  عموما دوستانی که در شوراها هستند خیلی کم لطفی از سوی مسئولین دیده‌اند ،  به عنوان مثال رئیس شورا شهر استان‌های دیگر ،  باید برای ملاقات با فرماندار و استاندار ،  از انها وقت قبلی بگیرند اما در تهران تقریبا قضیه فرق می‌کند و ما تعامل خوبی با مسئولان داریم البته بخشی از ان به دلیل علاقه‌ای است که انها به بنده دارند اما در شهرهای دیگر این گونه نیست و اصرار دوستان شورا این بود که یک نفر از شورا بیاید و از این شرایط استفاده شود.چمران در پاسخ به سوال دیگری مبنی بر تاثیرگذاری افرادی مانند هاشمی ،  روحانی ،  حدادعادل و ولایتی در سیاست خارجه ایران گفت :  با توجه به تجربه‌ای که از گذشته داریم ،  نگرش غرب نسبت به ما چندان تغییری نخواهد کرد. این طور فکر نکنید که اگر افراد با ارزش‌تری بیایند ،  بین ما و غرب صلح و صمیمیت برقرار می‌شود.*انتخاب رئیس جمهور در ایران ،  بر کشورهای اسلامی تاثیر داردچمران تصریح کرد :  مسائل کشور ما و انتخاب رئیس جمهور در ایران ،  بر کشورهای اسلامی مانند تونس ،  لیبی ،  الجزایر ،  بحرین به طور غیر مستقیم و در کشورهایی مانند لبنان ،  سوریه و عراق هم به طور مستقیم تایر می‌گذارد.وی خاطر نشان کرد :  اگر رئیس جمهوری انتخاب شود که پشت سوریه را خالی کند ،  در این صورت کشوهایی مانند لبنان و فلسطین دچار مشکلاتی می‌شوند. همانطور که در انتخابات سال 88 تفکر نه غزه نه لبنان وجود داشت و اقای موسوی به صراحت این موضوع را مطرح کرد.رئیس شورای شهر تهران تاکید کرد :  البته این گونه فکر نکنید که اگر فردی محافظه کار بیاید می‌تواند مسائل ما با غرب را حل کند ،  زیرا مسائل ما جز با توانمندی و قدرت در برابر غرب حل نمی‌شود و ضعف و سستی ما را قطعا به پیروزی نمی‌رساند همانطور که در دوره‌های قبل تجربه شد.چمران در پاسخ به سوالی درباره تایید صلاحیت خاتمی و مشایی اضافه کرد :  به نظر من بایستی منتظر شورای محترم نگهبان بود.* الهام گفته است که نمی‌ایدوی در پاسخ به سوال دیگی در خصوص حضور الهام گفت :  وی گفته است که نمی‌اید.رئیس شورای شهر تهران در پاسخ به سوال دیگی که ایا امکان دارد محسن رضایی در صورت لزوم کنار بکشند ،  اشاره داشت :  محسن رضایی نشان داده است که فردی است که مصالح نظام را در نظر دارد و به نظر من اگر به شرایط بحرانی برسیم ،  ایشان در این زمینه تجدید نظر خواهند داشت.چمران ادامه داد :  با محسن رضایی حدود دو ماه قبل صحبتی داشتیم و به نظر بنده ایده‌های اقتصادی وی خوب است شخص با فکری هستند ولی متاسفانه شرایطی پیش امد که نشد از ظرفیت او به خوبی استفاده شود و در جامعه هم زیاد استقبال نشده است.وی تاکید کرد :  به نظر من اداره دولت اینده کار بسیار سختی است و باید برای ان برنامه داشت زیرا رئیس جمهور کسی است که باید بتواند سیاست‌ها را اجرا کرده و مسائل اقتصادی را به خوبی حل کند.چمران افزود :  البته ما در اجرایی کردن فاز اول یارانه‌ها به دلیل استفاده از همه ظرفیت نظام و نظارت و جلسات متعدد نشان دادیم که می‌توانیم در این شرایط با کمک یکدیگر موفق شویم و موفق هم بود ؛  هر چند دولتی‌ها معتقدند مجلس سخت گیری کرد و اگر اتفاقات در تغییر طرح پیشنهادی دولت رخ نمی‌داد الان مردم مشکلات کمتری داشتند و از ان طرف هم نیز مجلسی‌ها می‌گویند اگر تدابیر در اجرایی شدن این قانون در مجلس صورت نمی‌گرفت الان شرایط سخت‌تری داشتیم.رئیس شورای شهر تهران در پاسخ به اینکه اگر قرار باشد گزینه دولت روی کار‌اید چه ایراداتی بر دولت دارید ،  گفت :  تجربه نشان داده است که مردم ما اینگونه نیستند که حتی اگر کسی را قبول داشتند ،  هر کسی را که او معرفی کند را نیز قبول داشته باشند.رئیس شورای شهر تهران گفت :  باید جامعه شناسی مردم کرد زیرا مردم در زمانی علاقه به دادن رای به دو لیست دارند مانند انتخابات شورای شهر که به جز دو نفر دیگر افراد برای مردم شناخته شد نبودند ،  اما مردم به اعتماد این دو نفر به کل لیست رای دادند اما در حال حاضر این گونه نیست.*پاسخ چمران درباره سر لیست بودن وی در لیست قالیبافچمران در پایان این جلسه در پاسخ به سوال دیگری درباره اینکه شنیده شده است قالیباف برای شوراها لیستی تهیه می‌کنند که شما سرلیست ان باشید ،  گفت :  ما قطعا لیستی به نام خودمان می‌دهیم حالا اگر دیگران خواستند لیست ندهند و اسم ما را بدان اضافه کنند من فکر می‌کم تصمیم درستی نباشد.وی خاطر نشان کرد :  بنده با قالیباف صحبت کردم و قرارمان بوده است که این کار انجام بشود و وی هم افرادی را معرفی کند.