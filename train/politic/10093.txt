عضو فراکسیون رهروان ولایت مجلس در مورد وضعیت کنونی عرصه فرهنگ در کشور گفت  :  ایران دارای ملت فرهیخته‌ای است که بعد از انقلاب اسلامی دچار تحول عظیمی شده است و مسئولان فرهنگی کشور هنوز نتوانستند خود را به سطح مردم برسانند.عوض حیدرپوردر گفت و گو با خانه ملت  ،  در مورد وضعیت کنونی عرصه فرهنگ کشور گفت  :  من فکر می‌کنم باید یک تجدید نظر اساسی در نوع ارائه فرهنگ به ملت داشته باشیم  ،  چراکه ایران دارای ملت فرهیخته‌ای است که بعد از انقلاب اسلامی دچار تحول عظیمی شده است.نماینده مردم شهرضا و دهاقان درمجلس شورای اسلامی درادامه افزود  :  ما باید تمام مبادی فرهنگی  ،  هنری را به سطح مردم برسانیم. اعتقاد من این است که مسئولان فرهنگی کشور هنوز نتوانستند به سطح مردم برسند و خود را با نیاز مردم تطبیق دهند. لازم است که دراین زمینه نظرسنجی کرده و با تلفیق اموزه‌های دانشگاهی و اقدامات کارشناسی برای این مهم تعریفی ارائه دهند. البته تا زمانی که به این تعریف دست یابیم  ،  می‌توان در یک نشست مشترک بین مسئولان وزارت فرهنگ و ارشاد اسلامی و عوامل سازنده فیلم‌ها به اصلاح و تاویل فیلم‌های دارای اشکال پرداخت.حیدرپوردر مورد فیلم یک خانواده محترم تصریح کرد  :  عوامل سازنده این فیلم هنوز سطح و عقاید مردم را درک نکرده‌اند  ،  برای پرداختن به این مهم افرادی هستند که وظیفه نقد فیلم را بر عهده دارند و می‌توانند دراین مورد اظهارنظرهای دقیق و عمیقی داشته باشند.عضو کمیسیون امنیت ملی و سیاست خارجی مجلس یاداورشد  :  مسئولان فرهنگی  ،  هنری کشور نیز باید مقیاسی را تنظیم کنند که بدون ایجاد دلزدگی برای فیلمسازان  ،  روش‌های اصلاحی را پیشنهاد کند تا فیلمسازان بر اساس ان بتوانند فیلم بسازند. به نقل از یکی از خبرگزاری‌ها  ،  یک منتقد فرهنگی با اشاره به ساخت فیلم‌های ناهنجار در دولت‌های پیشین  ،  گفت  :  دولت اصلاحات چقدر فیلم‌های قابل نقد ساخت و وزیر ارشاد از حاشیه امن برخوردار بود. یک بخشی از حاکمیت در ترویج این جریان مقصر است و مخصوصا بخش قضایی در این زمینه کم‌کاری کرده است. این در شرایطی است که بعضا دیده می‌شود دستگاه قضایی در مسایل کوچک سیاسی که خیلی ضرورت هم ندارد وارد می‌شود  ،  ولی این برخورد را ما در مسایل فرهنگی نمی‌بینیم.