سخنگوی هیئت رئیسه مجلس جنجالها درباره تماس تلفنی رئیسان جمهور ایران و امریکا را هیاهوی غرب خواند و گفت  :  برنده تماس ما هستیم  ،  اگر ابتدا ما تماس گرفته‌ایم به معنی ان است که توانستیم کشور مدعی ابرقدرتی دنیا را پای تلفن بیاوریم تا با ما صحبت کند و اگر ان‌ها تماس گرفتند نشان می‌دهد که قدرت ما را در منطقه پذیرفته‌اند  ؛  امریکایی‌ها متوجه برد ایران شده‌اند و تلاش می‌کنند بازار این گفتگوها را اشفته کنند.عبدالرضا مصری سخنگوی هیئت رئیسه مجلس شورای اسلامی در گفتگو با خبرنگار مهر  ،  با اشاره به این که گفتگوی رئوسای جمهور ایران و امریکا در سفر نیویورک میدانی برای راست ازمایی دیدگاه‌های مختلف در کشور نسبت به مسئله مذاکره با امریکا بود  ،  گفت  :  در کشور دو دیدگاه نسبت به مسئله مذاکره با امریکا وجود دارد که به سیاسیون و مردم عادی مربوط می‌شود.وی افزود  :  دیدگاه اول تصور می‌کند اگر ما با امریکا ارتباط برقرار کرده و مذاکره کنیم مشکلات کشور حل می‌شود  ،  این دیدگاه معتقد است مسئولان نظام مقصر صورت نگرفتن مذاکره تا به امروز هستند.مصری ادامه داد  :  دیدگاه دیگر معتقد است این مسئله به خصومت امریکا بر می‌گردد و ربطی به مسئولان ایرانی ندارد  ،  اگر هم ما بخواهیم مذاکره کنیم امریکایی‌ها به دنبال خباثت خود هستند.سخنگوی هیئت رئیسه مجلس با اشاره به این که فرصتی پیش امد که این دو دیدگاه در محک قرار گیرند  ،  ادامه داد  :  برخی تلاش می‌کنند کار را به حوزه رهبری بکشانند و این گونه وانمود کنند که مقام معظم رهبری مخالف مذاکره هستند اما خوشبختانه نیویورک میدانی بود برای راست ازمایی هر دو دیدگاه که ببینید کدام دیدگاه به واقعیت نزدیک‌تر است.این نماینده مجلس خاطر نشان کرد  :  دستگاه دیپلماسی ما به واقع با حفظ مواضع اصولی که جای تشکر دارد فضایی را برای غرب و امریکا ایجاد کرد تا چنانچه راست می‌گویند وارد مذاکره شوند.مصری با اشاره به این که دستگاه دیپلماسی کشورمان در گام نخست خوب عمل کرد اما شاهد رفتارهای چندگانه از سوی مقامات امریکایی بودیم  ،  گفت  :  مقامات امریکایی ابتدا درباره ارتباط تلفنی موضع گیری خاصی کردند اما وقتی دیدند فضا به نفع انها نبوده و پیروزی برای جمهوری اسلامی ایران است لحن و محتوای کلام خود را تغییر دادند و گفتند منظور ما از انرژی هسته‌ای غنی سازی نبود در صورتی که خط قرمز ما غنی سازی است.وی عنوان کرد  :  علی رغم میل باطنی مقامات امریکایی مشخص شد که لابی صهیونیستی دخالت و نفوذ صددرصد بر روی سیاست مداران امریکایی دارد زیرا حرف از این لابی باعث شد که مقامات امریکایی تغییر موضع دهند.سخنگوی هیئت رئیسه مجلس با تاکید بر این که حقانیت جمهوری اسلامی ایران برای دنیا ثابت شد  ،  ادامه داد  :  ما اهل مذاکره  ،  گفتگو و منطق هستیم  ؛  کشوری با قدمت 3 هزار سال تمدن هرگز از مذاکره دور نیست به شرط ان که مذاکره بدون پیش شرط  ،  به صورت برد برد و با رسمیت شناختن حقوق یک کشور صورت گیرد.مصری با اشاره به این که غرب برای انحراف اذهان عمومی از اصل مسئله هیاهویی راه انداخت که چه کسی ابتدا تماس گرفته است  ،  ادامه داد  :  این مسئله جز مسائل فرعی است  ،  اعتقاد من این است که پیروز میدان امریکا  ،  جمهوری اسلامی ایران بود  ؛  ضمن این که بسیاری از فرمایشات و تذکرات رهبری که عمدتا پیش از سفر همه دولت‌ها مطرح می‌شود و ان این که ما به طرف مقابل اعتماد نداشته و به دولت مردان خود اعتماد داریم چون در قد و قامت نظام ظاهر خواهند شد عینیت پیدا کرد.این نماینده مجلس تصریح کرد  :  برنده تماس ما هستیم  ،  اگر ابتدا ما تماس گرفته‌ایم به معنی ان است که توانستیم کشور مدعی ابرقدرتی دنیا را پای تلفن بیاوریم تا با ما صحبت کند و اگر ان‌ها تماس گرفتند نشان می‌دهد که قدرت ما را در منطقه پذیرفته‌اند  ؛  امریکایی‌ها متوجه برد ایران شده‌اند و تلاش می‌کنند بازار این گفت و گوها را اشفته کنند.سخنگوی هیئت رئیسه مجلس تاکید کرد  :  خوشبختانه برای برخی که تصور می‌کردند ما در صحنه دیپلماسی نتوانستیم طی چند سال گذشته خوب عمل کنیم روشن شد که خباثت و عهدشکنی امریکایی بیشتر از ان است که بخواهیم به این زودی به ان‌ها اعتماد کنیم  ،  امریکا باید زمینه اعتماد را فراهم کند.وی با تاکید بر این که ما ثابت کردیم قابل اعتماد هستیم گفت  :  از پیروزی انقلاب تا کنون جمهوری اسلامی ایران حتی به یک کشور کوچکترین تعرضی نداشته اما امریکا در همین مدت 16 جنگ مستقیم با کشورهای مختلف داشته است که نشان می‌دهد این کشور قابل اعتماد نیست.مصری همچنین در خصوص تعطیلی دولت فدرال امریکا عنوان کرد  :  این مسئله یک مسئله داخلی سیاسی و اقتصادی است. نمی‌تواند ارتباطی با تحریم‌هایی که علیه ایران اعمال می‌شود داشته باشد  ،  این گونه نیست که بگوییم امریکا به خاطر این مسئله تحریم‌ها را علیه ایران متوقف می‌کند.سخنگوی هیئت رئیسه همچنین در خصوص شعار مرگ بر امریکا گفت  :  این شعار نتیجه یک رفتار است  ،  دلخوری‌ها و جراحت‌هایی که ما از امریکا داریم مانند بیماری که شدیدترین فشارها را تحمل کرده و فریاد می‌زند باعث شده که ما فریاد مرگ بر امریکا سردهیم.وی ادامه داد  :  امریکا طی این سال‌ها دارایی‌های ما را بلوکه کرد. جنگ را بر ما تحمیل و به ایران در طبس حمله نظامی کرد  ،  بیش از 30 سال است که ما را تحت فشار تحریم‌ها قرار داده که نتیجه این اقدامات فریاد مرگ بر امریکای ملت است.وی با اشاره به این که این مسئله معالجه شود دلیلی برای فریاد زدن وجود نخواهد داشت ادامه داد  :  متاسفانه امریکا انقدر به ما جراحت وارد کرده که این جراحت‌ها به زودی التیام پیدا نمی‌کند  ،  عمق جنایت‌های امریکا انقدر زیاد است که فریاد مرگ بر امریکا خاموش نمی‌شود.