جدیدترین گزارش اداره فدرال حمایت از قانون اساسی المان که به تازگی منتشر شده است با تایید تصمیم‌های دیگر دولت‌های اروپایی ،  سازمان تروریستی مجاهدین خلق را گروهی نامید که هم‌چنان به فعالیت‌های تروریستی مشغول هستند .در این گزارش که به تازگی در سایت این اداره قرار گرفته امده است :  شورای ملی مقاومت به عنوان شاخه سیاسی این گروه فعالیت‌های گسترده تبلیغاتی انجام می‌دهد و اقدام به جمع‌اوری پول و منابع مالی به صورت سازمان یافته می‌کند و تعداد اندکی را نیز با استفاده از شیوه‌های تبلیغاتی با خود همراه کرده است .در این گزارش ضمن اشاره به خودسوزی اعضا فریب خورده این سازمان تروریستی امده است :  افراد فریب خورده این سازمان در زمانی که مریم رجوی همسر رییس این گروه به جرم خرابکاری و فعالیت‌های غیرقانونی توسط پلیس فرانسه دستگیر شد ،  مجبور به خودسوزی شدند .در 17 ژوئن سال 2003 دولت فرانسه محل این گروهک را در حومه پاریس محاصره کرد و مریم رجوی را به همراه 150 نفر از دیگر افراد این گروهک را بازداشت کرد و 9 میلیون دلار پول نقد نیز به همراه تعدادی سیستم‌های بسیار پیشرفته ارتباطی که در امر جاسوسی مورد استفاده قرار می‌گرفت را کشف و ضبط کرد .در این گزارش هم‌چنین به ابعاد برخی دیگر از فعالیت‌های تروریستی منافقین اشاره شده و امده است :  این گروه فعالیت‌های جاسوسی و اطلاعاتی زیادی با صدام داشته است و هنوز هم با وجود خلع سلاح توسط امریکایی‌ها ،  در رفتار سیاسی خود دست از خشونت برنداشته است ؛  گفتنی است در یک ماه اخیر با وجود تلاش‌ها تبلیغاتی زیاد توسط سرکردگان این فرقه ،  صرف ده‌ها میلیون دلار هزینه و نیز استخدام چندین وکیل بین‌المللی توسط سران این فرقه ،  دولت‌های کانادا و امریکا در بازبینی مجدد ،  این گروه تروریستی را مجددا در فهرست تروریستی خود قرار داده‌اند .به گزارش پایگاه اطلاع‌رسانی هابیلیان  ( خانواده شهدای ترور )  ،  مشاور امنیت ملی عراق اعلام کرد که منافقین تا 10 روز دیگر از عراق اخراج می‌شوند .سایت خبری الجوار عراق در خبری کوتاه به نقل از مشاور امنیت ملی عراق اعلام کرد :  دولت عراق مصمم است منافقین را در مدت زمان مقرراز این کشور اخراج کند .بر اساس قانون اساسی عراق ،  منافقین که جزو گروه‌های تروریستی موجود در عراق هستند نمی‌توانند در این کشور به فعالیت و اقامت خود ادامه دهند.