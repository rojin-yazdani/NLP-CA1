با گذشت بیش از 25 روز از انتخاب رئیس سازمان فرهنگ و ارتباطات اسلامی از سوی اعضای شورای عالی این سازمان ،  حکم انتصاب فرد برگزیده همچنان صادر نشده تا این گمانه تقویت شود که قرار است کاندیدای تصدی وزارت ورزش و جوانان و یا یکی از مشاورین متنفذ ،  این پست را بر عهده بگیرد و همین مساله با واکنش مدیران و کارکنان سازمان فرهنگ و ارتباطات اسلامی روبه‌رو شد. به گزارش تابناک  ،  شورای عالی سازمان فرهنگ و ارتباطات اسلامی در نشست روز چهارشنبه ،  یکم ابان ماه خود که در محل وزارت فرهنگ و ارشاد اسلامی تشکیل شد ،  درباره ریاست این سازمان تصمیم‌گیری کرد و دکتر ابوذر ابراهیمی ترکمان از نیروهای باسابقه این سازمان و رایزن فرهنگی سابق ایران در روسیه ،  به ریاست برگزیده شد و همگان چشم‌انتظار صدور حکم ریاست این سازمان از سوی وزیر فرهنگ و ارشاد اسلامی بودند تا مراسم تودیع و معارفه که زمان ان تقریبا مشخص شده بود ،  برگزار شود. بنا بر این گزارش ،  با گذشت بیش از سه هفته از تصمیم شورای عالی سازمان که بنا بر قانون ،  مسئول انتخاب رئیس سازمان و سپس صدور حکم از سوی وزیر فرهنگ و ارشاد اسلامی است ،  با ترکیب پنج چهره حقیقی از شخصیت‌های علمی و فرهنگی به انتخاب مقام معظم رهبری و ده چهره حقوقی متشکل از وزیر فرهنگ و ارشاد اسلامی  ( رئیس شورا )  ،  وزیر امور خارجه ،  رئیس سازمان صدا وسیما ،  معاون امور بین‌الملل دفتر مقام معظم رهبری ،  رئیس سازمان تبلیغات اسلامی ،  دبیرکل مجمع‌جهانی تقریب مذاهب اسلامی ،  دبیر کل مجمع جهانی اهل بیت  ( ع )  ،  رئیس جامعه المصطفی  ( ص )  العالمیه و رئیس سازمان فرهنگ و ارتباطات اسلامی می‌گذرد ،  اما هنوز حکمی صادر نشده است. برخی گمانه‌زنی کرده‌اند با رای نگرفتن صالحی‌امیری برای تصدی وزارت ورزش و جوانان ،  تمایل برای به‌کارگیری او در راس سازمان فرهنگ و ارتباطات اسلامی تقویت شده و برخی نیز دخالت یکی از مشاوران فرهنگی رئیس‌جمهور را در این امر دخیل می‌دانند و بنابراین ،  هنوز حکم ابراهیمی ترکمان صادر نشده است. جنتی نیز هفته پیش در پاسخ به این که ایا معرفی اقای صالحی‌امیری به جای ابراهیمی‌ترکمان درست است ،  اظهار بی‌اطلاعی کرد و در پاسخ به پرسش دیگری درباره تاریخ مراسم معارفه رئیس جدید سازمان فرهنگ و ارتباطات اسلامی گفت :  هنوز تاریخ این مراسم مشخص نیست. چنین اظهارنظری شائبه کنار گذاشتن مدیری که هنوز پستش را تحویل نگرفته ،  تقویت کرد تا انجا که جمعی از مدیران و کارکنان سازمان فرهنگ و ارتباطات اسلامی ،  در نامه‌ای پرامضا از وزیر فرهنگ و ارشاد اسلامی و اعضای شورای‌عالی سازمان حمایت کرده‌اند. در متن این نامه امده بود :  اکنون که پس از هجده سال از عمر سازمان فرهنگ و ارتباطات اسلامی ،  خواست نیروهای توانمند این سازمان با همراهی نگاه ان وزیر  ( فرهنگ و ارشاداسلامی )  فرهیخته به گزینش و انتصاب دکتر ابوذر ابراهیمی ترکمان به ریاست سازمان انجامیده و برای نخستین بار سکان کار به دست یکی از نیروهای درون سازمانی سپرده شده است ،  ما کارشناسان ،  مدیران و کارکنان سازمان فرهنگ و ارتباطات اسلانی سپاس خویش را تقدیم می‌داریم و بر این باوریم که در خور این اعتماد ،  از این پس باید بیش از پیش بکوشیم تا هم توان درون سازمان بر همگان اشکار شود و هم شورای عالی ارجمند و خود سازمان به این باور برسند که این نهاد می‌تواند با اتکا به داشته‌های خود به بهترین شیوه ،  رسالت فرهنگی خویش را در جهان پیش برده و به فرموده مقام معظم رهبری حامل اقتدار معنوی نظام باشد . در سوابق اجرایی ابراهیمی مسئولیت‌هایی همچون رایزن فرهنگی در روسیه ،  وابسته فرهنگی در انکارا و عشق‌اباد ،  عضو شورای سردبیری مجله در گستره فرهنگ بین‌الملل ،  مدیر کل فرهنگی اسیا و اقیانوسیه در سازمان فرهنگ و ارتباطات اسلامی وجود دارد. وی دارای اثار مکتوبی نیز هست که از جمله ان‌ها لطیفه‌های قرانی ،  حکایت سه شهر در خصوص شهرها و مشاهیر اسلامی خراسان بزرگ ،  داستان دانشوران به زبان روسی ،  فرهنگ روسیه از دریچه اداب و رسوم و بیش از یکصد مقاله علمی به زبان‌های فارسی ،  انگلیسی ،  روسی ،  ترکمنی و ترکی استانبولی است. سوای این که تغییر مسئول منتخبی که انتخابش بیست و چند روز پیش رسانه‌ای شده ان هم حتی پیش از برگزاری مراسم معارفه تا چه میزان درست است ،  قطعا نادیده گرفتن گزینه منتخب شورای عالی سازمان فرهنگ و ارتباطات اسلامی ،  نمی‌تواند اثار خوبی داشته باشد ،  به ویژه که اعضای این شورا افراد و چهره‌های سرشناس و با تجربه نظام هستند. این در حالی است که سه تن از وزرای کابینه نمایندگان رئیس جمهور در شورای عالی سازمان متبوع هستند و می‌توانستند پیش از انتخاب ،  ملاحظات خویش را به شورا منتقل کنند.به هر حال این امید هست تا در روزهای پیش روی ،  با صدور حکم انتصاب ابراهیمی ترکمان ،  به این بلاتکلیفی پایان داده شود و مسئولین کنونی که دوره سه ساله‌شان اول ابان پایان یافته است ،  سریع‌تر تعیین تکلیف شوند.