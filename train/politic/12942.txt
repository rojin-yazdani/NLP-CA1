مرکز پژوهش‌های مجلس شورای اسلامی حوزه وظایف و فرصت‌های پیش روی کمیسیون برنامه و بودجه و محاسبات را بررسی کرد.به گزارش خانه ملت و به نقل از دفتر مطالعات برنامه و بودجه مرکز پژوهش‌ها ،  در ایران چند سالی است که اهمیت نظام اطلاعاتی بودجه و لزوم رفع نارسایی‌های ان مورد توجه و تاکید مدیریت بخش عمومی قرار گرفته است افزود :  اما از انجا که انجام این کار مستلزم ایجاد هماهنگی در جایگاه و نقش دولت ،  تعریف ماموریت‌ها و وظیفه‌های اجرایی ،  ساختار اداری و سازمانی ،  مدیریت تجهیز و تخصیص منابع و سرانجام ،  تشخیص و تامین حقوق قوای سیاسی در فرایند تصمیم گیری و انتخاب‌های بخش عمومی است ،  دستیابی به نظام اطلاعاتی  ( مالی – عملیاتی )  بودجه‌ای مطلوب دشوار به نظر می‌رسد تا حدی که نگرانی‌های مربوط  ،  به احتمال بروز تغییرات ناخواسته یا اغتشاش و گسیختگی در مدیریت امور جاری کشور به صورت مانع عمده انجام اصلاحات درامده و سبب شده که موضوع با صرفنظر از همه ابعاد و جوانب مربوط به ایجاد تغییراتی در سند بودجه محدود شود. به عبارت دیگر  ،  انجام اصلاحات در بودجه ریزی ایران با اصلاح طبقه بندی‌های معمول در سند بودجه مترادف گرفته شود ،  در حالی که بحث اصلاحات بدون توجه به مراتب و پیش نیازهای یاد شده به جایی نمی‌رسد.گزارش حاضر ضمن تبیین محدوده موضوعی وظایف کمیسیون برنامه و بودجه و محاسبات به برخی ملاحظات اساسی در خصوص حقوق قوه مقننه در بررسی و رای به بودجه می‌پردازد. در این بخش حقوق تصویبی و حقوق نظارتی پارلمان پیرامون بودجه تشریح می‌شود.نقش و عملکرد کمیسیون بودجه طی سه دوره اخیر از دیگر مباحث این گزارش است که به طور خلاصه بررسی می‌شود. در انتهای گزارش فرصت‌های پیش روی کمیسیون بودجه بیان شده است.