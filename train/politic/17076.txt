تابناک گاه بررسی و کنکاش در رویدادهای گذشته ،  به ویژه رخدادها و اقدامات انسان‌ها و جوامع در سالیان دور ،  نکات جالب و اموزنده‌ای برای کنونیان متواتر ساخته و در بسیاری از موارد امروزی راهگشاست .به گزارش خبرنگار تابناک  ،  برای نمونه ،  اعراب جاهلی در ماه‌های حرام ،  دست از نزاع و درگیری می‌کشیدند تا در فرصت به دست امده از این ارامش ،  بتوانند به گذشته بیندیشند و احتمالا زمینه‌های گفت‌وگو و اشتی را فراهم کنند ؛  این کار انها ،  نکات جالبی را برای اهل فکر نمایان می‌سازد .در استانه ماه محرم‌الحرام که از قضای روزگار برای اهل تشیع حرمت و احترام دوچندانی دارد ،  انتظار از همه گروه‌های سیاسی این است که بر پایه این سنت عقلایی که حتی اعراب جاهلی نیز ان را رعایت می‌کردند و در اسلام نیز به خاطر صلح و ارماش نیز بر انان تاکید شده است درگیری‌های خود را پایان داده و کمی به گذشته خود بنگرند و این فرصت را مغتنم شمرده و در مجالس حضرت اباعبدالله به جای تاکید بر افتراقات ،  کمی به خود ایند و به کشور و سرنوشت مردم بیندیشند. با این حال ،  در فرصت‌های پیش امده پیشین هر گروه به دلیلی و بنا بر مناسبتی ،  صف‌ارایی‌های خود را ادامه دادند و هنوز و با گذشت حدود شش ماه از انتخابات ،  هیچ گروهی فرصتی برای اندیشه در اعمال خویش نیافته است. در این باره باید گفت که فلسفه وجودی ماه‌های حرام از سوی خدا و دست کشیدن از قتل و خونریزی و جدال است تا دامنه ارامش و امنیت فراگیر شود و ادمیان در این مدت با اسایش خاطر بتوانند در سایه عبادت و بندگی خدا ،  سعادت خویش را تامین کنند. انسانی که مدتی نسبتا طولانی سختی‌ها و گرفتاری‌های جنگ را پشت سر گذاشته ،  با خاموش شدن صدای چکاچک شمشیرها در ماه‌های حرام ،  فرصت پیدا می‌کند به گذشته خود بیندیشد ؛ ‌ای بسا ،  ترک جنگ در این مدت ،  عاملی برای برقراری صلح و ارامش باشد !  به نظر می‌رسد ،  اگر گروه‌های سیاسی ،  حرمت ماه محرم را نگاه داشته و حتی اگر به صورت موقتی اتش‌بسی را اعلام کنند ،  انگاه شاید فرصت برای عقلایی کردن خواسته‌ها و مطالبات گروه‌های سیاسی از همدیگر فراهم شود و بتوان بنای مشترکی را بنا نهاد که بتوان بر پایه ان ،  احساسات و هیجانات را کنترل و در راستای جذب حداکثری مردم و گروه‌های سیاسی رفتار کرد. انچه روشن است ،  استفاده جناحی از مجالس اباعبدالله ،  نه تنها اتش کینه‌ها را برخواهد افروخت ،  بلکه حرمت ماه حرام را که حتی اعراب جاهلی نیز حرمت ان را پاس می‌داشتند ،  خواهد شکست ؛  ما که از اعراب جاهلی پایین‌تر نیستیم.