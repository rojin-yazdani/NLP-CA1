امام جمعه موقت تهران گفت :  امام خمینی  ( ره )  با رهبری انقلاب اسلامی و پیروزی این انقلاب ،  عرفان و فلسفه اسلام را در دنیا مطرح کرد .به گزارش تابناک  ،  ایت‌الله امامی کاشانی ،  خطیب نماز جمعه این هفته تهران ،  با اشاره به سالگرد رحلت امام خمینی  ( ره )  بنیانگذار انقلاب اسلامی به ذکر بخشی از نصایح و وصایای ایشان پرداخت و گفت :  خدمات امام  ( ره )  قابل نوشتن و گفتن نیست و تنها می‌توان گوشه‌ای از انها را مطرح کرد .وی با اشاره به اینکه قبل از حرکت انقلابی امام و در زمان شاه هیچ کس کتابهای فلسفه ،  حقوق و فقه اسلام را نمی‌خواند و این کتابها تنها در کتابخانه‌ها بودند ،  افزود :  با پیروزی انقلاب اسلامی امروز این کتابها از کتابخانه‌ها بیرون امده و نه تنها در کشور که در جهان اسلام و در تمام دنیا موضوع فقه ،  حقوق و فلسفه اسلامی مطرح است و بسیار در این زمینه مطالعه می‌شود .عضو مجلس خبرگان رهبری با تاکید بر اینکه امام خمینی  ( ره )  عرفان و فلسفه اسلام را در دنیا مطرح کرد و امروز مسیحیت نیز تحت تاثیر این موضوع قرار گرفته و مقالاتی دور از تثلیث و شرک می‌نویسند ،  ادامه داد :  انان این حرفها و مقالات را از اسلام گرفته‌اند و این موضوعات زمانی در مسیحیت اوج گرفت که امام خمینی  ( ره )  اسلام و عرفان اسلامی را به دنیا عرضه کرد .ایت‌الله امامی کاشانی مطالعه در اندیشه‌ها و ارای امام  ( ره )  را ضروری عنوان کرد و افزود :  باید بدانیم و بفهمیم که امام  ( ره )  در وصیت نامه خود چه چیزهایی را به ما گفته است و چه توصیه‌هایی به جوانان کرده است .امروز دنیا ،  دنیای توحش و درندگی استوی با اشاره به بخشی از وصیت نامه امام  ( ره )  گفت :  امام فرمودند انچه شما ملت برای ان به پا خاستید و دنبال می‌کنید ،  والاترین و ارزشمندترین مقصد مقصودی است که از صدر عالم در ازل و تا ابد عرضه شده ،  همین دین اسلام است ،  باید به این نصیحت بنیانگذار انقلاب اسلامی توجه کرد و به این حرفها که به معنای مکتب علوی و توجه به توحید است ،  دل داد .خطیب نماز جمعه امروز تهران ادامه داد :  امام  ( ره )  در وصیت‌نامه خود می‌فرمایند ،  شما‌ای ملت مجاهد در زیر پرچمی می‌روید که در سراسر جهان معنوی و مادی در اهتزاز است ،  این پرچم ،  پرچم دین خداست و راهی را که شما می‌روید ،  تنها راه انبیاست و یکتا راه سعادت مطلق است .امامی کاشانی گفت :  نکته مهم از این بخش‌های وصیت‌نامه این است که امام  ( ره )  خدمتی بزرگ را به دنیا توصیه کرد .وی ادامه داد :  من امروز کاری ندارم که امریکا چه می‌کند ،  دنیا چگونه برخورد می‌کند و دنیا به جای استقبال از بیانیه سه جانبه ایران ما را تهدید به تحریم می‌کند ،  من می‌دانم که امروز دنیا ،  دنیای توحش و درندگی است .خطیب نماز جمعه امروز تهران گفت :  امام  ( ره )  در وصایای خود ما را درباره مستضعفان توصیه کرده است و به دولت ،  مجلس و خدمتگزاران می‌گویند که به مردم کم بضاعت رسیدگی کنید واز سرمایه‌داران و ثروتمندان کشور می‌خواهند تا برای کسانی که خانه و سرپناهی ندارند ،  خانه بسازند .ایت‌الله امامی کاشانی افزود :  اکنون چقدر ثروتمندانی را در کشور داریم که می‌توانند مشکلات مردم و کشور را حل کنند ،  اما تنها در اندیشه خودشان هستند ?  انسان نباید فقط به فکر خودش باشد .وی با توصیه بر ساختن خوابگاه برای دانشجویان و اشاره به اینکه اسکان دادن دانشجویان در محیطی که می‌توان بر ان نظارت کرد ،  زمینه را برای رشد و تربیت نیروهای سالم در کشور فراهم می‌کند ،  افزود :  خوب است مسجد و حسینیه و مدرسه بسازیم اما همان قدر که ساختن این بناها ثواب دارد و ارزشمند است ساختن خوابگاه برای دانشجویان بسیار مفید و ارزنده است و عمل به این امور خواست امام  ( ره )  در وصیتنامه شان است .امروز رهبر انقلاب همان راه امام  ( ره )  را می‌روندامام جمعه موقت تهران گفت :  امام در بخش‌هایی از وصیت‌نامه نیز بر توجه به مسائل فرهنگی و اخلاقی دختران و پسران تاکید کردند و فرمودند این انقلاب اسلامی است که اسلام دین خدا را این چنین به دنیا عرضه کرد و برای ما عزت و اعتبار را در دنیا به ارمغان اورد .ایت‌الله امامی کاشانی همچنین با اشاره به اینکه شما ملت ایران در دامن ولایت و عاشورا بزرگ شده‌اید ،  اظهار داشت :  نباید اجازه دهیم شرافت و حیثیتمان از دست برود و باید زمینه را برای ارتقای وسایل فرهنگی در جامعه و همچنین عفاف و حجاب فراهم کنیم .وی افزود :  باید در زمینه اجرای طرح عفاف و حجاب دولت را یاری دهیم و دولت نیز باید این اقدام را اول از سازمان‌ها و ادارات خود اغاز کند .عضو مجلس خبرگان رهبری همه توفیقات و موفقیت‌های حاصل شده در سال‌های پس از انقلاب اسلامی را به دلیل وحدت و رهبری جامعه عنوان کرد و افزود :  امروز رهبر انقلاب همان راه امام خمینی  ( ره )  را می‌روند و ما نیز باید با همت عالی و تلاش و پشتکار به اداره جدی و فعالانه کشور کمک کنیم .امامی کاشانی همچنین در خطبه اول با اشاره به فواید سلام و سلام کردن در خانواده و جامعه گفت :  سلام کردن به معنای احترام است و شخصیت افراد را نشان می‌دهد و در احادیث توصیه شده حتی اگر در خانه کسی نیست سلام بدهید چرا که خانه شعارش سلام ،  خوشرویی و مهربانی است و همه اینها به خانه برکت می‌دهد .وی با تاکید بر فراهم کردن زمینه ارامش در خانه و فضای امن برای خانواده گفت :  خانه مرکز طیب ،  پاکیزگی و مهربانی است ،  نه اینکه عبوس باشیم ،  قهر کنیم و از هم جدا باشیم ،  این کارها در خانه مومن نباید رخ دهد .خطیب نماز جمعه امروز تهران ادامه داد :  خانه مؤمن کجا و بد و بیراه گفتن ،  زندگی را به سمت طلاق و مشاجره بردن و ابروی یکدیگر را بردن کجا ،  امنیت و ارامش خانه وظیفه همه به ویژه مردان و مدیران خانواده است.