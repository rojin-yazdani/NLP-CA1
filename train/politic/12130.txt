نماینده خوی در مجلس شورای اسلامی گفت :  قطعاامنیت انرژی دنیا با بستن تنگه هرمز به خطر خواهدافتاد.به گزارش ایلنا ،  مؤید حسینی صدر با بیان اینکه امروزه کشورهای دنیا ناجوانمردانه به کشور و ملت ایران فشار وارد می‌کنند ،  گفت :  مسئولان ایرانی در برابر تحریم‌های غرب هر اقدامی که لازم باشد از جمله بستن تنگه هرمز انجام خواهند داد.وی در ادامه افزود :  بستن تنگه هرمز یکی از طرح‌هایی به شمار می‌رود که در حال حاضر به صورت جدی در کشور و مجلس شورای اسلامی مطرح است که اگر کشورهای غربی در صدد این باشند که اجازه ندهند نفت کش‌های ایرانی از تنگه هرمز عبور کند قطعا ایران نیز با بستن تنگه هرمز جلوی عبور هر کشتی دیگر غربی را خواهند گرفت.نماینده خوی در بهارستان در رابطه با اینکه ایا نمایندگان در اجرای این طرح به اجماع رسیده‌اند ،  گفت :  هنوز در مورد اجرای طرح بستن تنگه هرمز به طور جدی نمایندگان به اجماع نرسیده‌اند.وی در ادامه بیان کرد :  کشورهای دنیا نباید به ایران به چشم یک کشور جز نگاه کنند. چراکه امروزه امنیت انرژی ایران به صورت ناجوانمردانه مورد زور و ستم قرار گرفته است و اگر غرب بخواهد در فشارهای خود ادامه دهد ،  قطعا امنیت انرژی دنیا با بستن تنگه هرمز به خطر خواهد افتاد.عضو کمیسیون اقتصادی بیان کرد :  با بستن تنگه هرمز حداقل 5 سال امنیت انرژی در جهان به خطر خواهد افتاد و شوکی به دنیای انرژی با بستن این تنگه ایجاد خواهد شد.