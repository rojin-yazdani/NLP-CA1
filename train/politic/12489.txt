نایب رییس اول کمیسیون فرهنگی مجلس افزود :  فرهنگ سازی مدیریت مصرف از وظایف اصلی رسانه‌ها به حساب می‌اید و اموزش ان می‌تواند راهکاری موثر در جهت رسیدن به رهنمودهای مقام معظم رهبری باشد.به گزارش خانه ملت  ،  احمد سالک کاشانی با بیان اینکه فرهنگ‌سازی مدیریت مصرف از رسالت‌های کاری رسانه‌ها محسوب می‌شود ،  گفت :  به طورحتم بحث تربیت و اموزش در فرهنگ‌سازی مدیریت مصرف از ضروریات رشد جامعه است واهمیت ان که جز منابع درامدی کشور به حساب می‌اید ،  باید به صورت مستند برای مردم بیان شود.نماینده مردم اصفهان در مجلس شورای اسلامی ادامه داد :  مبانی ارزشی در جهت اداره مدیریت اقتصادی از جمله موضوعاتی است که اگر برای افراد جامعه شفاف سازی شود ،  بدون شک در ممانعت از رشد مصرف تاثیر بسزایی خواهد داشت.این نماینده مردم در مجلس نهم ،  با تاکید بر اینکه عملکرد صحیح رسانه‌ها منجر به اعتماد توده مردم می‌شود افزود :  اگرافراط در مصرف و همچنین تبعات منفی تجمل‌گرایی برای افراد جامعه روشن شود ، بدیهی است مصرف‌گرایی سیر نزولی طی می‌کند.وی تصریح کرد :  برای ارتقای فهم مفاهیم اجتماعی و سیاسی جامعه باید غنی‌سازی شود و در این مسیر نقش قدرت تفکر مدیریتی باید به گونه‌ای به خانواده‌ها اموزش داده شود تا هرکس بتواند میزان درامد و میزان مصرف خود را با اینده‌نگری و به درستی ترسیم کند.سالک با بیان اینکه صدا وسیما در جهت اموزش فرهنگ مدیریت مصرف نتوانسته موفق عمل کند  ، اظهار داشت :  نمایش فیلم‌های سینمایی و تلویزیونی حاکی از تبلیغ تجمل‌گرایی است که متاسفانه در چند سال اخیر رشد چشمگیری داشته و رسانه ملی نتوانسته به طور شایسته از پیشرفت ان جلوگیری کند.وی ادامه داد :  ترویج تجمل‌گرایی درست نقطه مقابل مدیریت مصرف است که با ارزیابی کلی می‌توان به این نتیجه رسید که رسانه‌ها در این میان ناموفق بوده‌اند.نایب رییس اول کمیسیون فرهنگی مجلس گفت :  بدیهی است موضوعاتی همچون قناعت در مصرف نیازمند اموزش‌هایی است که منجر به نهادینه شدن مدیریت مصرف در فرهنگ جامعه می‌شود. /