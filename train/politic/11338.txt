کامران دانشجو معاون سیاسی وزارت کشور طی حکمی از سوی صادق محصولی به عنوان رئیس ستاد انتخابات وزارت کشور منصوب شد .به گزارش فارس ،  صادق محصولی وزیر کشور در حکمی کامران دانشجو ،  قائم مقام و معاون سیاسی خود را به عنوان ریاست ستاد انتخابات وزارت کشور منصوب کرد .در حکم وزیر کشور به دانشجو بر ضرورت برگزاری انتخاباتی پرشور و سالم در دهمین دوره انتخابات ریاست جمهوری تاکید شده است .قرار است با ابلاغ رئیس ستاد انتخابات وزارت کشور ،  از فردا ستادهای استانی انتخابات نیز کار خود را اغاز کنند.