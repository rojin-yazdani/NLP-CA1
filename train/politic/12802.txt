رئیس هیئت تحقیق و تفحص از عملکرد برنامه چهارم توسعه در مجلس معقتد است عدم ارائه گزارش از برنامه‌های پنج ساله به مجلس ،  موجب نااگاهی از تصمیمات اشتباه و ابقای انها در برنامه‌های بعدی می‌شود. به گزارش خبرگزاری مهر ،  غفار اسماعیلی درخصوص گزارش هیئت تحقیق و تفحص از برنامه چهارم توسعه اظهارداشت :  به دلیل تداخل کار این هیئت با بررسی برنامه پنجم در کمیسیون تلفیق ،  هیئت کار خود را پس از پایان بررسی برنامه پنجم در کمیسیون تلفیق از سر خواهد گرفت تا گزارش نهایی را در صحن مجلس ارائه دهد .وی گفت :  در این مدت البته مشاوران ما در مرکز پژوهشهای مجلس کار خود را در بررسی گزارش‌های دستگاههای اجرای و گزارش دستگاههای نظارتی انجام داده‌اند  .اسماعیلی تصریح کرد :  گزارش هیئت باید ابتدا نهایی شده و سپس به صحن مجلس ارائه شود تلاش ما این است که این گزارش هرچه زودتر به دست نمایندگان برسد تا نمایندگان اطلاع کافی از عملکرد دولت در برنامه چهارم داشته و از نقاط ضعف و قوت برنامه چهارم اگاه شوند .رئیس هئیت تحقیق و تفحص از برنامه چهارم یاداور شد :  عدم ارائه گزارش از برنامه توسعه مشکلی است که در چند سال اخیر رخ داده و بهتر است دولت این روند را اصلاح کند .وی گفت :  بی توجهی به انجام این وظیفه قانونی خود اشکال بزرگی است که چرایی ان را هم ما نمایندگان مجلس نمی‌دانیم و بهتر است دولت پاسخ دهد که چرا تا کنون از ارائه گزارش برنامه سر باز زده است .اسماعیلی خاطرنشان کرد :  وقتی از برنامه‌ای که در کشور در حال اجراست گزارشی داده نمی‌شود ،  ذهن مجلس نسبت به اشکالات و نواقص قانونی ان برنامه بسته است و بی شک اگر خود مجلس تحقیق و تفحص نداشته باشد این اشکالات و تصمیمات اشتباه در برنامه‌های بعدی هم ابقا خواهد شد و خود مشکلی بزرگتر می‌شود .وی با بیان اینکه گاهی اشکال از نحوه قانون گذاری است  ،  گفت  :  درست است که در برنامه چهارم موارد زیادی بر زمین مانده و اجرایی نشده است اما در قانون گذاری هم اشکالاتی بوده که باید برطرف شود و یکی از راههای حل این مشکلات ارائه گزارش از روند اجرای برنامه است که مجلس همچنان امیدوار است تا دولت در برنامه پنجم به طور سالانه گزارش برنامه را ارائه کند.