معاون امور بندری سازمان بنادر و دریانوردی گفت :  با وجود اینکه اغلب خطوط معظم کشتیرانی دنیا به بنادر ایران رفت و امد می‌کنند ، طی چند سال اخیرهیچ کشتی از خطوط کشتیرانی رژیم صهیونیستی در بنادر ایران حضور نیافته است.به گزارش ایرنا برخی رسانه‌های بیگانه طی روزهای اخیر خبر جعلی درباره پهلو گرفتن کشتی‌های رژیم صهیونیستی در بنادر ایران در سالهای گذشته منتشر کردند.تحلیل گران عقیده دارندمنشا این خبر رسانه‌های رژیم صهیونیستی است که این قابل تامل است.رژیمی که مصر دوران مبارک و هم پیمان خود را در ماههای اخیر نه تنها از دست داده بلکه اینک از سوی مردم مصر ضربه‌ای دریافت کرده و ان شکستن حصر چهارساله مردم قهرمان غزه است.' محسن صادقی فر' در گفت و گو با خبرنگار اقتصادی ایرنا اظهار داشت :  کشتی‌های متعلق به خطوط کشتیرانی امریکایی و به خصوص رژیم صهیونیستی درسالهای اخیر هیچ گاه وارد بنادر ایرانی نشده اندو اگر قرار باشد یک کشتی از این دو جا به ایران امده باشد باید از وزارت بازرگانی و یا گمرک جمهوری اسلامی مجوز بگیرد که قطعا مجوزی هم صادر نشده است.وی با بیان اینکه معمولا خطوط کشتیرانی معروف دنیا به صورت چند ملیتی اداره می‌شوند ، اظهار داشت : ممکن است سهام این خطوط متعلق به کشورهای متعددی باشند و مبدا تعلق سهام این شرکت‌ها را بررسی نمی‌کنیم.وی در عین حال تاکید کرد با این وجود اطمینان داشته باشید که در سالهای اخیر هیچ کشتی متعلق به رژیم صهیونیستی در بنادر ایران پهلو نگرفته است و اگر در این خصوص ادعاهایی شده است خلاف واقع است.معاون امور بندری سازمان بنادر و دریانوردی اضافه کرد خط کشتیرانی رژیم صهیونیستی 'زیم' نام دارد و کشتی‌های این شرکت هیچ گاه جرات نمی‌کنند در بنادر ایران پهلو بگیرند.