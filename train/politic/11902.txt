روزنامه رسالت نوشت : یافته‌های خبرنگار رسالت نشان می‌دهد جریان انحرافی سعی دارد با دامن زدن به توقعات عمومی و طرح این مسئله در افکار عمومی و فرستادن ان در قالب لایحه بودجه به مجلس اقدام به یک بازی برد -  برد نماید. اگر مجلس با افزایش مبلغ موافقت کرد که این موضوع به اسم این جریان تمام می‌شود و اگر لایحه با مخالفت مجلس مواجه شد گروه انحرافی در افکار عمومی وانمود می‌نماید که ما قصد داشتیم مبلغ یارانه‌ها را افزایش دهیم اما نمایندگان مجلس هشتم مخالفت کردند. گفتنی است هنوز دولت سهم بخش تولید را از یارانه‌ها نتوانسته پرداخت کند اما گروه انحرافی تلاش دارد در یک اقدام سیاسی با افزایش مبلغ یارانه‌های پرداختی به مردم توجهات را در استانه انتخابات به خود جلب نماید.