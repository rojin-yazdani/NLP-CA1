سخنگوی شورای نگهبان موضوع رد صلاحیت حسن روحانی را تکذیب کرد.به گزارش ایسنا ،  عباسعلی کدخدایی در حاشیه نشست روسای کاندیداهای انتخابات ریاست‌جمهوری در شورای نگهبان در جمع خبرنگاران درباره انتشار خبری مبنی بر رد صلاحیت حسن روحانی ،  گفت :  ما چنین چیزی را نشنیده‌ایم.وی افزود :  متاسفانه گاهی برخی اخبار منتشر می‌شود که ما هم تعجب می‌کنیم.سخنگوی شورای نگهبان اظهار کرد :  چنین مساله‌ای تاکنون وجود نداشته است ،  اگرچه ما طبق ماده 58 قانون انتخابات می‌توانیم بررسی مجدد صلاحیت را داشته باشیم و البته ممکن است تذکراتی را تا روز رای‌گیری به کاندیداهای محترم داشته باشیم ولی بررسی صلاحیت مجدد اصلا مطرح نبوده و چنین چیزی را تکذیب می‌کنم.کدخدایی در پاسخ به سوالی مبنی بر این‌که ایا تجمعات خیابانی طرفداران کاندیداها وجاهت قانونی دارد یا خیر ?  گفت :  انچه به عنوان دستورالعمل اجرایی از سوی وزارت کشور ابلاغ شده لازم‌الرعایه است و اگر فراتر از دستورالعمل اقدام شود ،  قطعا مدنظر قرار می‌گیرد و برخی از تذکرات در همین رابطه به کاندیداها داده شد.