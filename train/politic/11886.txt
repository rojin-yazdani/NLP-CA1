رییس مرکز پژوهش‌های مجلس با بیان اینکه مجلس جای طرح‌های شتابزده نیست ،  نوشت :  بی تردید برخی‌ها مخالف حصول به توافق نهایی هسته‌ای بین ایران و گروه موسوم به 1 + 5 هستند.به گزارش خانه ملت ،  کاظم جلالی رییس مرکز پژوهش‌های مجلس شورای اسلامی طی یادداشتی در روزنامه ایران با بیان اینکه مجلس جای طرح‌های شتابزده نیست ،  اورده است :  بی تردید برخی‌ها مخالف حصول به توافق نهایی هسته‌ای بین ایران و گروه موسوم به 1 + 5 هستند.متن کامل یادداشت نماینده مردم شاهرود و میامی در مجلس به شرح زیر است : در اتخاذ تصمیم‌های مهم سیاسی نباید دچار شتابزدگی شد. جمهوری اسلامی ایران مذاکره را به عنوان بهترین مسیر برای حل و فصل موضوع هسته‌ای انتخاب کرده و همین مسیر را نیز ادامه می‌دهد ،  البته مذاکره‌ای که منجر به صیانت از حقوق هسته‌ای ایران در چارچوب منافع ملی باشد.بی تردید برخی‌ها مخالف حصول به توافق نهایی هسته‌ای بین ایران و گروه موسوم به 1 + 5 هستند. در صدر این بدخواهان رژیم صهیونیستی قرار دارد و در مرحله بعدتر برخی کشورهای منطقه هستند. ضلع دیگر این مخالفان در قالب رقابت‌های سیاسی داخلی ایالات متحده امریکا خود را نشان داده است که انجام چنین توافقی را به ضرر اهداف و برنامه‌های خود می‌دانند. بر همین اساس برنامه‌ریزی‌هایی از سوی مخالفان برای ممانعت از رسیدن به نتیجه رضایتبخش از گذشته‌ها اغاز شده و در حال حاضر هم ادامه دارد. این روزها تعدادی از نمایندگان سنای امریکا به نوعی نمایندگی هر سه ضلع بدخواهان را عهده‌دار شده‌اند و با ارائه برخی طرح‌ها ،  اقدامات و تهدیدها به‌دنبال عقیم گذاشتن مذاکرات هسته‌ای هستند.همزمان و در شرایطی که شاهد اختلاف بین رژیم صهیونیستی با تصمیم گیرندگان کاخ سفید  ( تیم اوباما )  بر سر پرونده هسته‌ای ایران هستیم ،  همگرایی‌هایی بین برخی کشورهای منطقه با این رژیم کماکان ادامه یافته و چه بسا بیشتر هم شده است تا مقاصد خود جهت تشدید ایران هراسی را بیش از پیش عملی کنند.حال انکه تبیین مواضع اصولی جمهوری اسلامی ایران به شیوه‌های پذیرفته شده دیپلماتیک می‌تواند بهانه‌های این ایران هراسی را از بین ببرد. انچنان که در سفر اخیر هیات پارلمانی ایران به پارلمان اروپا در حین تشریح مواضع جمهوری اسلامی ایران برای طرف‌های مقابل ،  تمایل انها برای توسعه روابط با ایران و امضای توافق نهایی اشکار شد. در جمهوری اسلامی ایران از انجا که گفت‌وگوهای هسته‌ای در چارچوب اصولی نظام و بر اساس دستورات و ارشادات رهبر معظم انقلاب در جریان است ،  همه حامی و پشتیبان مذاکرات و مذاکره‌کنندگان هستند و در این رهگذر طرح برخی مسائل نسنجیده و غیر کارشناسی عملا حرکت در مسیر سناریوهای بدخواهان خواهد بود. البته به نظر می‌رسد انها نقاط تحریک پذیر ما را شناسایی کرده و لذا در راستای اهداف خود در بیان مواضع و اقدامات ،  دست بر روی همین نقاط تحریک‌پذیر می‌گذارند. اما ما باید با حفظ چارچوب‌های ترسیم شده برای مذاکرات و با استفاده از شیوه‌ها و مواضع منطقی و به‌دور از هیجان‌های کاذب و لجبازی‌ها صرفا به‌دنبال حقوق هسته‌ای خود باشیم.فارغ از برخی طرح‌ها و مواضع شخصی از سوی نمایندگان ،  مجلس شورای اسلامی در اتخاذ مواضع و تصمیمات خود انهم معطوف به مسائل کلان و ملی کشور سنجیده و با درک صحیح شرایط داخلی و اوضاع منطقه‌ای و بین‌المللی حرکت می‌کند و در این مسیر مجالی به برخی طرح‌ها یا مواضع شتابزده و غیرکارشناسی و خارج از عرف‌های دیپلماتیک و مرسوم نمی‌دهد. مجلس در چارچوب تامین منافع ملی و با توجه به اولویت‌های کشور و منویات رهبری اقدامات لازم را در خصوص مذاکرات هسته‌ای انجام می‌دهد.