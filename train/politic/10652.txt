تهران امروز نوشت : نهمین دوره انتخابات مجلس شورای اسلامی در سایه موفقیت‌های اصولگرایان ،  مشارکت گسترده مردمی و بازماندن بسیاری از نمایندگان و چهره‌های مشهور مجالس پیشین برگزار شد. انچه در انتخابات اخیر اما برجستگی خاصی یافت ،  راهیابی تعداد قابل توجهی از کاندیداهای مستقل به مجلس شورای اسلامی است.اینکه چرا در برهه کنونی کاندیداهای مستقل توانسته‌اند بخت و اقبال عمومی را نصیب خود ساخته و نسبت به سایر دوره‌های مجلس حضور چشمگیرتری داشته باشند سوالی است که ذهن بسیاری از سیاسیون و همچنین اصحاب مطبوعات را به خود مشغول ساخته است. در این زمینه نوشتار حاضر در پاسخ به این سوال محوری و برخی سوالات فرعی دیگر تنظیم شده و در یک بررسی اماری گرایشات سیاسی این نمایندگان را تبیین می‌کند.امار نمایندگان مستقل راه یافته به مجلس نهمامار رسمی وزارت کشور نشان می‌دهد که از میان 225 کاندیدایی که تا کنون توانسته‌اند وارد مجلس نهم شوند ،  94 نفر از انها را کاندیداهای مستقل تشکیل می‌دهند.بنابر این می‌توان گفت که تاکنون بیش از یک سوم از نمایندگان راه یافته به مجلس اینده را نمایندگان مستقل تشکیل می‌دهند.امار دیگری نشان می‌دهد که از میان 113 کاندیدای راه یافته به دور دوم مجلس شورای اسلامی ،  نزدیک به 36 نفر انها را کاندیداهای مستقل تشکیل می‌دهند. با این حساب چنانچه بخواهیم براوردی سطحی از نتایج تقریبی ترکیب سیاسی نمایندگان مستقل مجلس نهم ارائه دهیم ،  امار این طیف قطعا بیش از یک سوم کل نمایندگان مجلس را در بر خواهد گرفت. مسئله‌ای که تاکنون در تاریخ پارلمانی کشورمان سابقه نداشته است.مقایسه‌کاندیداهای مستقل در مجالس گوناگونالبته در یک بررسی مقایسه‌ای می‌توان گفت که تنها مجلسی که از این نظر قرابت زیادی با مجلس نهم دارد ،  مجلس اول شورای اسلامی است !  در این مجلس نزدیک به یک سوم کاندیداها را کاندیداهای مستقل تشکیل می‌دادند. در مجالس دور دوم ،  سوم و چهارم نمایندگان مستقل زیادی موفق نشدند که ارای عمومی را نصیب خود سازند. در مجلس پنجم این رویه تغییر یافته و با حضور تعداد قابل توجهی از نمایندگان مستقل که نزدیک به 85 نفر را شامل می‌شدند ،  فراکسیون مستقل‌ها تشکیل شد. در مجالس ششم و هفتم بار دیگر نمایندگان مستقل نتوانستند موفقیت قابل ذکری به دست اورند و در نتیجه طیف قدرتمندی از انها در مجالس فوق تشکیل نگردید. در مجلس هشتم شورای اسلامی بار دیگر تعداد نمایندگان مستقل رو به فزونی گذاشته و انها توانستند 41 کرسی را تصاحب کنند.علت اقبال عمومی به کاندیداهای مستقل چیست ? در انتخابات اخیر اصولگرایان توانستند موفقیت چشمگیری داشته و بیش از نیمی از کرسی‌های مجلس را نصیب خود سازند. اما فارغ از اقبال عمومی مردم به اصولگرایان ،  موفقیت کاندیداهای مستقل در کسب ارای عمومی و دستیابی به بیش از 95 کرسی مجلس نیز نکته برجسته‌ای است. بیان علل دقیق و واقعی چنینمسئله‌ای کمی دشوار می‌نماید ولی در عین حال می‌توان‌در قالب بررسی چند سناریو ،  تبیین منصفانه‌ای در این خصوص داشت.الف ) تغییر ذائقه سیاسی مردم :  اولین سناریویی که به چشم می‌اید ، ‌تغییر ذائقه سیاسی مردم است. بدین ترتیب که خستگی مردم از دعواها و جنجال‌های سیاسی موجود که از نظر بسیاری جز اتلاف وقت و هزینه عمومی کشور چیزی عاید انها نخواهد کرد و همچنین پرهیز از ورود به به برخی نزاع‌های بعضا غیر اخلاقی که در میان رقبای سیاسی رخ می‌دهد ، ‌انگیزه‌ای قوی برای گرایش به نامزدهای مستقل است. این مسئله از ان رو اهمیت می‌یابد که در تاریخ انتخاباتی کشورمان مسبوق به سابقه نیز هست.بدین معنی که هر گاه جدل‌های سیاسی در کشور رنگ و بوی مواجهه و تقابل غیر معمول و بی خاصیت به خود بگیرد ،  مردم نیز در نگاه‌های سیاسی و رویکرد گزینشی خود تغییر جدی به وجود می‌اورند. رای به کاندیداهای مستقل به این معناست که مردم نماینده‌ای را به مجلس می‌فرستند که پیگیر تامین منافع و نیازهای اقتصادی و معیشتی انان بوده و بیش از انکه به دنبال نزاع‌های سیاسی باشند پیگیر مسائل و مشکلات انان باشد. این سناریو به نظر در مورد نتایج انتخابات مجلس شورای اسلامی تاثیر داشته است.ب ) سابقه و عملکرد مطلوب کاندیداهای مستقل :  یکی از علل دیگری که در باب موفقیت نمایندگان مستقل ذکر شده است ،  سابقه مدیریتی و عملکرد این کاندیداهاست. در یک بررسی ساده می‌توان به این مسئله پی برد که اکثر این کاندیداها یا درزمینه‌های تخصصی حقوقی ،  فنی و سیاسی دارای سابقه‌ای موثر می‌باشند و یا در زمینه‌های مدیریتی دارای تجربه هستند.به صورت تقریبی نزدیک به 95 درصد این کاندیداها دارای زمینه تخصصی خاصی بوده و در پست‌های مدیریتی به ایفای نقش پرداخته اند. بنابراین فارغ از مسائل و گرایشات سیاسی این مولفه در رای دهی مردم مهم است.ج ) گرایش‌های قومی و محلی :  یکی دیگر از مهم‌ترین شاخصه‌هایی که در زمینه اقبال عمومی به کاندیداهای مستقل قابل ذکر است ،  گرایش‌های قومی و محلی مردم است. بدین ترتیب که در حوزه‌های شهرستانی انتخابات مجلس ،  لیست‌های انتخاباتی کمتر کارایی دارند و علقه و گرایش محلی است که تاثیر بسزایی در نحوه رای دهی مردم شهرستان‌ها دارد. در انتخابات حاضر نیز همین مسئله نمود یافته است. برخی از کاندیداهای متنفذ شهرستانی در لیست‌های انتخاباتی جریان‌های سیاسی قرار داشتند و موفق شدند که نظر مساعد مردم را جلب کنند اما بعضی نیز به صورت مستقل شرکت کرده بودند که انان نیز در کسب ارای مردم موفق عمل کردند. بنابراین در بسیاری از موارد این مولفه تاثیر خود را داشته است.‌نمایندگان‌مستقل‌چه‌گرایشات سیاسی دارند ? اما فارغ از مباحث فوق در اینجا می‌بایست به صورت عینی به این مسئله پرداخته شود که گرایش‌های سیاسی نمایندگان مستقل راه یافته به مجلس نهم به کدام یک از جریان‌های سیاسی کنونی کشور نزدیک‌تر است. ایا این نمایندگان بیشتر به اصولگرایان نزدیک ترند یا اصلاح‌طلبان ?  و ایا می‌توان گفت تعدادی از این نمایندگان وابستگی فکری و علقه‌ای به جریان انحرافی دارند ?  در این زمینه می‌بایست بیشتر مداقه کنیم.کاندیداهای مستقل نزدیک به اصولگرایان :  بر اساس امار منتشر شده از میان نزدیک به 95 کاندیدای مستقلی که تاکنون به مجلس نهم راه یافتند تعداد 34 نفر انها دارای مشی اصولگرایانه بوده و در نتیجه به اصولگرایان نزدیک‌تر هستند.از این تعداد 32 نفر انها به جبهه متحد اصولگرا نزدیکی موضعی و فکری دارند. 2 نفر نیز با جبهه پایداری قرابت دارند.نمایندگان مستقل نزدیک به اصلاح طلبان :  در این بین تعداد نمایندگان مستقلی که از لحاظ فکری به اصلاح‌طلبان نزدیک ترند شامل 8 نفر می‌باشند.نمایندگان مستقل نزدیک به دولت :  بر خلاف برخی اظهار نظر‌های وابستگان دولت که بعضا طیف عظیمی از کاندیداهای مستقل را متعلق به خود می‌دانند ،  تنها 3 نفر از این نمایندگان گرایشات دولتی دارند.نمایندگان مستقل دارای گرایش سیاسی نامشخص :  از میان 94 کاندیدای مستقلی که در این انتخابات موفق به کسب ارای مردمی شده‌اند ، ‌تعداد 43 نفر از انها یعنی تقریبا نیمی از انها گرایشات سیاسی نامشخصی داشته و تنها می‌توان بر اساس عملکرد و مواضع انها در مجلس شورای اسلامی فهمید که دارای چه گرایشاتی بوده و به سمت کدام گروه سیاسی متمایل خواهند شد.گرایشات سیاسی نمایندگان مستقل راه یافته به دور دوم :  از میان 113 نفر کاندیدای راه یافته به دور دوم انتخابات مجلس نهم هم در تهران و هم در شهرستان‌ها تعداد 36 نفر را کاندیداهای مستقل تشکیل می‌دهند. از این تعداد 18 نفر یعنی نیمی از انها دارای گرایشات اصولگرایانه می‌باشند. 2 نفر از انها نیز دارای گرایشات اصلاح طلبی بوده و یک نفر نیز به سمت دولتیان گرایش بیشتری دارد. مابقی یعنی 15 نفر باقیمانده نیز شامل کاندیداهایی هستند که گرایشات نامعلومی داشته و در اینده مشخص خواهد شد که به سمت چه جریان سیاسی متمایل می‌شوند.نتیجه گیریتعداد نمایندگان مستقل راه یافته به مجلس نهم شورای اسلامی در مقایسه با مجالس پیشین در تاریخ پارلمانی کشورمان کم سابقه بوده است. علل زیادی در این اقبال عمومی مردم نیز تاثیر داشته است ؛  از تغییر ذائقه سیاسی مردم گرفته تا گرایشات محلی و قومی !  در این میان امار منتشر شده حکایت از این دارد که بسیاری از این نمایندگان دارای گرایشات اصولگرایانه بوده و پیش بینی‌ها حاکی از این است که‌انان در مجلس اینده به فراکسیون اصولگرایان بپیوندند. برخی دیگر از این تعداد نمایندگان نیز دارای گرایشات اصلاح طلبانه بوده و نکته برجسته در این بین این است که تعداد بسیار کمی از انها یعنی فقط 3 نفر دارای گرایشات دولتی هستند.