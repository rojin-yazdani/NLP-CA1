رئیس هیات نظارت مرکزی بر انتخابات شوراها با بیان اینکه انتخابات هیچیک از حوزه‌های انتخابیه ابطال نشده است ،  گفت :  تا 15 تیرماه هیات‌های اجرایی فرصت دارند نتیجه انتخابات در حوزه‌های انتخابیه را بررسی و پیشنهاد خود برای ابطال ارا یک صندوق و شعبه را به هیات مرکزی ارائه کنند.محمدجواد کولیوند ضمن تکذیب خبر ابطال انتخابات شوراها در چند حوزه انتخابیه ،  گفت :  هیچیکدام از حوزه‌های انتخابیه ابطال نشده است و تنها پیشنهاد ابطال حوزه گرمدره از استان البرز از سوی هیات اجرایی مطرح شده است.وی با اشاره به فرایند تائید نتیجه انتخابات شوراهای اسلامی شهر و روستا ،  گفت :  ابتدا نتیجه انتخابات توسط هیات‌های اجرایی مورد بررسی قرار می‌گیرد و اگر نتیجه انتخاب توسط این هیات‌ها تائید شد پرونده انتخابات در ان حوزه‌ها به پایان می‌رسد و اگر نتیجه انتخابات مورد تائید قرار نگیرد ،  پیشنهاد ابطال انتخابات ان حوزه انتخابیه از هیات اجرایی به هیات نظارت عالی استان ارائه می‌شود و در نهایت هیات مرکزی نظارت بر انتخابات شوراها وارد عمل خواهد شد.رئیس هیان نظارت مرکزی انتخابات شوراها افزود :  طبق قانون هیات نظارت مرکزی خود نمی‌تواند به صورت مستقل نتیجه انتخابات را بررسی کند و تنها اگر پیشنهاد ابطال ارا یک حوزه انتخابیه از سوی هیان نظارت استان مطرح شود می‌تواند در مورد نتیجه انتخابات ورود کند.به گزارش مهر ، کولیوند با بیان اینکه نتیجه انتخابات بسیاری از حوزه‌های انتخابیه بررسی و تائید شده است گفت :  هنوز بررسی هزار و 162 حوزه باقی مانده و هیات‌های اجرایی تا شنبه 15 تیرماه فرصت دارند تا نتیجه انتخابات را بررسی کنند و اگر پیشنهاد ابطال ارا یک شعبه و صندوق را داشته باشند باید با دلیل این پیشنهاد را به هیات مرکزی نظارت ارجاع دهند.