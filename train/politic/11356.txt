یک عضو هیات تحقیق و تفحص از سازمان تامین اجتماعی در جمع خبرنگاران ضمن ابراز امیدواری از این که این پرونده به صورت خاص توسط قوه قضاییه مورد رسیدگی قرار بگیرد گفت :  نباید سرمایه‌گذاری شستا حیات خلوت دولت شود.به گزارش ایسنا ،  نادر قاضی پور عضو هیات تحقیق و تفحص از سازمان تامین اجتماعی در جمع خبرنگاران در این زمینه اظهار کرد :  سازمان تامین اجتماعی به طور مستقیم 35 میلیون نفر را تحت پوشش دارد و مجلس از بعد نظارت باید دقت کند که حقوق مردم حیف و میل نشود اما متاسفانه هیات مدیره صندوق پولهای هنگفتی را بابت پاداش پرداخت کرده‌اند.قاضی‌پور با اشاره به واردات برخی مواد اولیه تاریخ گذشته برای داروها نیز گفت :  متاسفانه وزارت بهداشت در این مورد برخورد نکرده و وسایل بهداشتی تاریخ گذشته وارد شده و وزیر هم پاسخ روشنی را نداده است.نماینده مردم ارومیه در مجلس خاطر نشان کرد :  مجلس شورای اسلامی به ویژه کمیسیون بهداشت و درمان مجلس باید رسما به این مساله رسیدگی کند و ما قسم خورده‌ایم که از بیت المال صیانت کنیم.این عضو هیات تحقیق و تفحص از سازمان تامین اجتماعی با اشاره به این که نوربخش رئیس سازمان تامین اجتماعی باید مدیران این نهاد را عوض کند گفت :  برخی از افرادی که الان مشغول به کار هستند از افرادی‌اند که مورد اتهام می‌باشند و همچنین وزیر تعاون ،  کار و رفاه اجتماعی باید پاکسازی مسیر را در این حوزه انجام دهد.قاضی‌پور با تاکید بر این که نباید سرمایه گذاری شستا هیات خلوت دولت شود ،  گفت :  متاسفانه در شمال اذربایجان غربی شرکت شستا اقدام به خرید کارخانه‌ای کرده که چهار میلیارد تومان بابت ان پول پرداخت شده است و یکی از نمایندگان دور قبل هم پیگیر این موضوع بوده ؛  این مبالغ را چه کسانی خوردند باید با انها برخورد شود. لذا از اقای ربیعی وزیر تعاون کار و رفاه اجتماعی ،  انتظار می‌رود که این موضوع را باز کرده و با تشکیل پرونده متهمان را به دادگاه بفرستد.قاضی‌پور ابراز امیدواری کرد که پس از قرائت گزارش سازمان تامین اجتماعی دادستان کل کشور و قوه قضاییه به این پرونده به صورت ویژه رسیدگی کند.وی تاکید کرد :  پولی که ازکارگران گرفته شده است باید عودت داده شود چه اقای عباسی و چه شیخ‌الاسلامی وزرای سابق و برخی مسئولان دستگاه‌های مرتبط باید پولی را که گرفته‌اند پس دهند.قاضی‌پور تصریح کرد :  این سکه‌هایی که در عرض دو سال داده شده اگر اقای ربیعی انها را جمع کند و به حساب صندوق تامین اجتماعی بریزد یقینا پول هنگفتی می‌شود.وی درباره‌ی این سوال که گزارشی مبنی بر فعالیت بابک زنجانی در پرونده‌ای مربوط به تامین اجتماعی ارائه شده است گفت :  هیچ کسی جرات نمی‌کند به من زنگ بزند در این زمینه اقای مرتضوی گفته این را به من تحمیل کردند. ایا انصاف است صندوقی که در شرکت خود بالای 50 هزار میلیارد سرمایه دارد به یک سوم قیمت یعنی 17 هزار میلیارد با چک تضمینی خریداری شود ?  این ظلم فاحش است که مرتضوی در حق کارگران کرده است.قاضی‌پور درباره‌ی این که چه کسی بابک زنجانی را به مرتضوی معرفی کرده اظهار کرد :  گفته شده دولت.وی در پاسخ به این سوال که ایا منظور از دولت ،  رحیمی بوده است که قاضی پور پاسخ داد :  رحیمی هم یکی از اعضای دولت است.قاضی‌پور در پایان تاکید کرد :  در مورد خرید 17 هزار میلیاردی‌هم تفاهم نامه ان موجود است ؛  محرمانه هم نیست عادی بوده و هم بابک زنجانی و هم مرتضوی ان را امضا کرده‌اند.