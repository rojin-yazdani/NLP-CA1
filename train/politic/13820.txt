سخنگوی کمیسیون امنیت ملی و سیاست خارجی مجلس شورای اسلامی طرح یک فوریتی درباره برجام را بسته مکمل برای اجرایی شدن برجام دانست و تاکید کرد :  این طرح نه تنها برای کشور زیانی ندارد بلکه اتفاقا بر اجرایی شدن بهتربرجام تاکید می‌کند.نوذر شفیعی در گفتگو با خانه ملت ، درباره طرح یک فوریتی اقدام متناسب و متقابل دولت جمهوری اسلامی ایران در برجام  ،  گفت :  این طرح در طول روزهای گذشته با حضور نمایندگان منتخب هر دو فراکسیون اصولگرایان و رهروان در جلسات طولانی بررسی شده و در مورد ان تبادل نظربسیاری صورت گرفت .نماینده مردم ممسنی و رستم در مجلس شورای اسلامی ادامه داد :  از این لحاظ نسبت به فرایندی که دراین زمنیه داشتیم کمی عقب هستیم.اهمیت این طرح به اندازه‌ای بود که می‌بایست در قالب طرح دو فوریتی بحث و بررسی صورت می‌گرفت.وی افزود :  به دلیل محدود بودن مفاد این طرح همچنین اشنا بودن نمایندگان به برجام و این طرح پیش بینی می‌کنیم در کمیسون امنیت ملی زمان زیادی صرف بررسی این طرح در کمیسیون نشود .این نماینده مجلس شورای اسلامی این طرح را بسته مکمل برای اجرایی شدن برجام دانست و تاکید کرد :  این طرح نه تنها برای کشور زیانی ندارد بلکه اتفاقا بر اجرایی شدن بهتربرجام تاکید می‌کند و مغایر با تفسیرهای احتمالی دیگران نیست و نگاه و رویکرد منطقی به موضوع دارد.شفیعی تصریح کرد :  این طرح در بخش‌هایی از برجام که امکان لغزش قلمداد می‌شود تدابیری اندیشیده شده که جلوی ان گرفته شود تا به یک برجام مشخص و قاطعی برسیم که هم تیم وزارت خارجه بتواند در حیطه وظایف خود کار را انجام دهد و هم مجلس راحت ترو بر مبنای مشخص‌تری نظارت‌های قانونی بر برجام داشته باشد.این نماینده مجلس با اشاره به اینکه طرح مجلس نقاط ضعف برجام را تحت پوشش قرار می‌دهد درباره میزان همسویی این طرح با نظر شورای عالی امنیت ملی درباره این طرح گفت :  تقریبا وزن قالبی به شورای عالی امنیت ملی درمورد تصمبم گیری داده شده است.طرح اقدام متناسب و متقابل دولت جمهوری اسلامی ایران در اجرای برجام به دولت اجازه می‌دهد در چارچوب مصوبات شورای عالی امنیت ملی به شکل داوطلبانه برجام را اجرا کند.یک فوریت این طرح امروزبا 168 رای موافق  ،  57 رای مخالف و 9 رای ممتنع از مجموع 247 نماینده حاضر به تصویب رسید.این طرح صبح امروز به صورت دوفوریتی در صحن مطرح شد ولی به دلیل انکه دو سوم ارای نمایندگان را نیاز داشت ،  به تصویب نرسید.