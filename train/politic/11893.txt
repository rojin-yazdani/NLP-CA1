با مشخص شدن ترکیب مجلس نهم  ،  انتظار مردم از وکلایشان این است که موضوع بندر شهید رجایی را به طور جدی پی بگیرند و اگر لازم شد  ،  وزیر را به استیضاح هم بکشانند تا جلوی یک خسران عظیم و جبران ناپذیر را بگیرند و الا ممکن است دوتابعیتی‌ها و کسانی که خانواده هایشان مقیم دوبی هستند و خودشان در اینجا ذی نفوذ ،  خدمتی دیگر به شیوخ عرب جنوب خلیج فارس و خیانتی بزرگ به ایرانیان روا دارند.به گزارش عصرایران ،  در هفته‌های اخیر  ،  ماجرای واگذاری اپراتوری بندر شهید رجایی به یک شرکت نورچشمی خانوادگی ،  بحث‌ها و انتقادات جدی و مهمی را در رسانه‌ها به وجود اورده است.بندر شهید رجایی  ،  با همه بنادر کشور متفاوت است و می‌توان ان را گلوگاه اقتصاد ایران دانست به گونه‌ای که 90 درصد واردات و صادرات دریایی کشور از این بندر کانتینری انجام می‌شود.جمع بین دو پارگراف بالا یعنی این که مجرای تنفس اقتصاد ایران دو دستی تقدیم یک شرکت خانوادگی شده و مشخص است که چه خسارت عظیم و جبران ناپذیری در انتظار اقتصاد ملی و معیشت مردم ایران است.ترانشیپالبته باید گفت که برنده این واگذاری ابهام انگیز و رانتی  ،  فقط خانواده معزز مذکور نیست بلکه اماراتی‌ها این روزها خوشحال‌ترین مردمان منطقه هستند. علت نیز مشخص است :  این واگذاری بندر شهید رجایی را به ورطه ضعف و ناکارامدی می‌کشاند و کشتی‌هایی که قرار بود در این بندر ایرانی پهلو بگیرند  ،  راهی بنادر عربی مانند جبل علی می‌شوند.علت این خوشحالی نیز در ماهیت کاری بندر شهید رجایی است. مختصر و مفیدش این است : کشتی‌های بزرگ تجاری که از مبداهایی مانند شانگهای  ،  هنگ کنگ  ،  هامبورگ و روتردام  ،  به سمت کشورهای یک منطقه  ،  کالا حمل می‌کنند  ،  به جای این که مدام در این بندر و ان بندر پهلو بگیرند و به طور نوبتی کالا را تحویل دهند  ،  در یک بندر مهم منطقه که امکاناتش را داشته باشد  ،  توقف می‌کنند و کل بار خود را در انجا تخلیه می‌نمایند. سپس کشتی‌های کوچک‌تر  ،  بارهای مقاصد مختلف را به دست مصرف کننده نهایی می‌رسانند. به این روند  ،  ترانشیپ گفته می‌شود که یکی از تخصصی‌ترین و مهم‌ترین کارهای اقتصادی در جهان است.در سال‌های گذشته  ،  تلاش‌های زیاد و واقعا ارزنده‌ای در این بندر صورت گرفته است تا سهم ایران در ترانشیپ منطقه  ،  بهبود یابد و بازی دریایی  ،  یکسره به سود اماراتی‌ها رقم نخورد.در سایه این تلاش‌های وطن دوستانه بود که ظرفیت پذیرش کالا در این بندر به 70 میلیون تن در سال رسید و رتبه ان در رنکینگ بنادر کانتینری جهان ( با ظرفیت 3 میلیون کانتینر )  به چهل و جهارم جهان ارتقا یافت.بندر شهید رحایی  -  کشتی‌های کوچک  ،  بار کشتی‌های بزرگ را به مقاصد نهایی حمل می‌کنندحالا به جای این که روند رو به رشد کنونی را تقویت کنند  ،  به پشتوانه برخی مقامات دولتی  ،  بخش عمده‌ای از این بندر را به یک شرکت خصوصی داده‌اند که اصلا سابقه‌ای در ترانشیپ ندارد و تنها در برخی امور ساده‌تر بندری فعالیت داشته است  ،  درست مانند ان که خلبانی هواپیما را در ارتفاع 30 هزار پایی به یک مهماندار واگذار کنند و در پاسخ به منتقدین بگویند که فلانی کلی سابقه پرواز داشته است !  معلوم است که سرانجام چنین پروازی سقوط و هلاکت خواهد بود.این همان نقطه امید اماراتی هاست که با سقوط بندر شهید رجایی  ،  مشتریان این بندر را به سمت خود بکشانند کما این که برخی خبرها حاکی از ان است که هنگ کنک ،  هامبورگ و سنگاپور که هاب‌های اصلی توزیع ،  حمل و صادرات مجدد کالا در سطح جهان هستند  ،  از تمدید قرار داد خود با اپراتوری جدید و بی تجربه بندر شهید رجایی خودداری می‌کنند زیرا ریسک حضور در این بندر درشرایط پیش رو را بالا می‌دانند.در این میان  ،  انچه تاسف بار است  ،  سکوت دهشتناک وزیر راه و شهرسازی است که مسوول امور بندری و کشتیرانی است. انتظار می‌رفت بعد از این همه انتقاد و سوال و ابهام  ،  لااقل وزیر به احترام افکار عمومی هم که شده  ،  در این مورد پاسخ دهد و اگر تخلف و خطایی در این میان وجود دارد  ،  مانع شود ولی گویا اقای نیکزاد  ،  فقط و فقط به مسکن مهر می‌اندیشد و یادش رفته که بعد از ادغام دو وزارتخانه راه و مسکن  ،  مسوولیت‌هایی به مراتب حیاتی‌تر از مسکن مهر بر دوش گرفته است.بندر جبل علی اماراتبرای پاسخگو کردن وزیر راه و شهرسازی چند راه وجود دارد : اول ان که دولت و مشخصا رئیس ان وزیر را به پاسخگویی فرابخوانند که البته با شرایط کنونی که خود دولت در این واگذاری نقش دارد این گزینه به کل منتفی است ! دومین راه  ،  رسانه‌ای کردن موضوع است که در این خصوص نیز دولتمردان ثابت کرده‌اند بیدی نیستند که با این بادها بلرزند و اساسا خود را ملزم به پاسخگویی به افکار عمومی بدانند.اما راه‌های سوم و چهارم  ،  هنوز مسدود نیستند :  استیضاح وزیر راه و مسکن و ورود قوه قضاییه به این پرونده واقعا ملی و حیاتی .به نظر می‌رسد با مشخص شدن ترکیب مجلس نهم  ،  انتظار مردم از وکلایشان این است که موضوع بندر شهید رجایی را به طور جدی پی بگیرند و اگر لازم شد  ،  وزیر را به استیضاح هم بکشانند تا جلوی یک خسران عظیم و جبران ناپذیر را بگیرند. این پرونده می‌تواند اولین ازمون جدی برای مجلس جدید باشد.از قوه قضاییه نیز که این روزها  ،  با رسیدگی به پرونده فساد بزرگ مالی  ،  از نزدیک با تبعات این گونه مسائل دست و پنجه نرم می‌کند  ،  انتظار می‌رود نسبت به هشدارهای داده شده در این باره  ،  حساس باشد و قبل از این که دیر شود  ،  مانع از یک نابسامانی بزرگ دیگر شود.ما ایرانیان  ،  همان گونه که در برابر تحریف نام خلیج فارس  ،  ایستادیم  ،  در قبال وضعیت پیش روی این بندر حاشیه شمالی خلیج فارس نیز وظیفه‌ای تاریخی داریم و الا ممکن است دوتابعیتی‌ها و کسانی که خانواده هایشان مقیم دوبی هستند و خودشان در اینجا ذی نفوذ ،  خدمتی دیگر به شیوخ و خیانتی بزرگ به ایرانیان روا دارند.