رئیس کمیسیون کشاورزی ،  اب و منابع طبیعی مجلس ،  با انتقاد از تاثیرات منفی دکل‌های تلفن همراه بر سلامت افراد ،  گفت :  با توجه به وجود چنین خطراتی قرار است با تصویب طرح هوای پاک در مجلس شرکت مخابرات مکلف شود تا در نصب دکل‌های تلفن همراه تمامی ضوابط لازم رعایت کند.عباس رجایی در گفت وگو با خبرنگار اجتماعی خبرگزاری خانه ملت ،  با بیان اینکه عوامل متعددی جان افراد را به خطر می‌اندازد ،  گفت :  وجود سرب در هوا در نتیجه فعالیت برخی کارخانه‌ها و نصب دکل‌های تلفن همراه از جمله دغدغه‌هایی است که این روزها نگرانی‌هایی را بین افراد جامعه موجب شده است.نماینده مردم اراک ،  کمیجان و خنداب در مجلس شورای اسلامی ،  با تاکید بر اینکه امواجی که در سطح جامعه منتشر می‌شود باید در حد و اندازه استاندارد زیست محیطی باشد ،  افزود :  اگر امواج منتشره در هوا از استاندارد تعیین شده خارج شود زمینه ساز الودگی محیط بوده که باید سازمان حفاظت محیط زیست به عنوان ضابط قضایی با ان برخورد کند.این نماینده مردم در مجلس نهم ،  با بیان اینکه در طرح هوای پاک که در کمیسیون کشاورزی مجلس به تصویب رسیده شرکت مخابرات مکلف شده که در نصب دکل‌های تلفن همراه تمامی ضوابط لازم را رعایت کند ،  تصریح کرد :  با تصویب نهایی طرح هوای پاک در مجلس بسیاری از ضوابط برای داشتن هوای پاک باید از سوی دستگاه‌های مختلف رعایت شود.رجائی ادامه داد :  ضوابطی که باید از سوی شرکت مخابرات رعایت شود عبارت است از تعیین مکان مناسب برای نصب دکل‌های تلفن همراه ،  علاوه بر ان این شرکت موظف است استاندارد‌ها در زمینه انتشار امواج در محیط را مورد توجه جدی قرار دهد.وی با تاکید بر اینکه پراکندگی و الودگی سرب در محیط زیست نه تنها هوا و خاک بلکه ابها را نیز الوده می‌کند ،  گفت :  با رعایت اصول لازم از سوی افراد و دستگاه‌های مختلف می‌توان وضعیت هوا را به سطح استاندارد نزدیک کرد.رئیس کمیسیون کشاورزی ،  اب و منابع طبیعی مجلس شورای اسلامی ،  یاداور شد :  با تصویب نهایی طرح هوای پاک در مجلس سازمان حفاظت از محیط زیست تنها دستگاهی است که باید حافظ جان مردم در برابر الودگی هوا باشد.