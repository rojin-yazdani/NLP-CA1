سایت بازنویس در تحلیلی همکاری دکتر دانش جعفری با ستاد انتخاباتی دکتر رضایی را تلاش دو اقتصاددان منتقد برای نجات اقتصاد کشور ارزیابی کرد .به گزارش ایفنا نیوز ،  سایت خبری تحلیلی بازنویس می‌نویسد : امدن محسن رضایی و داوود دانش جعفری دو اقتصاددان منتقد دولت برای ساخت یک دولت قوی که کشور را ازلبه پرتگاه نجات بدهد ،  پیوندی است که می‌تواند حرف‌های زیادی را در بر داشته باشد. دانش جعفری که وزیر اقتصادی کابینه احمدی نژاد بود ،  علت برکناری خود را افرادی خوانده بود که در ستاد انتخاباتی احمدی‌نژاد پست‌ها را میان خود تقسیم کرده بودند ،  اما ورود او به گروه 4 نفره گزینش تیم اقتصادی کابینه بازی انها را برهم زده و لذا سیل گزارش‌های غیرواقعی علیه دانش جعفری به رئیس‌جمهور از همان اغاز وزارت وی شروع شده و سرانجام نیز کار خود را کرده بود. دانش جعفری تجربه دولت احمدی نژاد و چگونگی انتصاب‌های انان را دارد و می‌داند که تکرار این تجربه کشور را سریعتر به لبه پرتگاه مورد اشاره رضایی می‌رساند. تجربه تلخ تقسیم سیاسی برخی مدیریت‌های کلان در دولت نهم ،  وی را به این فکر واداشته است که با مدیری مشورت پذیر همکاری نماید و با بصیرت حاصل از تجارب گذشته ،  ساختار اقتصادی و مدیریتی موجود را کاملا تغییر دهد. دانش جعفری در خاطرات ناگفته خود از دوران وزارت اظهار داشته بود :  یکبار قبل از معرفی من به مجلس ،  اقای دکتر احمدی‌نژاد به زبان امد و گفت که مجبور شده است برای بکارگیری من بهای سنگینی را بپردازد !  که من نیز در جواب گفتم من هم برای همکاری با شما بهای سنگینی را می‌پردازم. اما رضایی با دانش جعفری کاملا اشناست. چنانکه سابقه همکاری این دو در دبیرخانه مجمع تشخیص مصلحت نیز وجود دارد. اگرچه دو گروه عمده مخالف دانش جعفری در زمان وزارتش در دولت نهم بودند  ( که به گفته خود او )  دسته اول عده‌ای بودند که فکر می‌کردند با ورود وی جا برای انها تنگ شده است و گروه دوم هم کسانی بودند که مخالف تفکر اقتصادی وی بودند.  اکنون رضایی که خود جنس مسائل اقتصادی را می‌شناسد ،  با اگاهی کامل از محدوده فکری دانش جعفری دست به انتخاب وی زده است و از این طریق با اقدامی هوشمندانه گلوگاه‌های اقتصادی دولت را نیز خوب دریافته است و با تحلیل واقعی وضع اقتصاد کنونی به کمک تجربه عینی دانش جعفری ،  پیش بینی می‌کند که در صورت تداوم وضع موجود کشور به لبه پرتگاه می‌رود. رضایی احمدی‌نژاد را تنها یک جوان پرکار می‌داند ولی به جای اینکه وی را رقیب خود بداند ،  بیکاری و فقر را رقیب می‌شمارد لذا می‌داند برای مقابله با این رقیب ،  باید یک تیم اقتصادی قوی را برای اینده مهیا نماید.