مشاورفرهنگی رئیس جمهور گفت :  شبکه BBC انگلیسی در ایران فعالیت داشته اما BBC فارسی مجوز دفتر در ایران ندارد و هنوز هم این مجوز به ان داده نشده است.به گزارش ایسنا ،  حسام الدین اشنا در نشست خبری با اصحاب رسانه سیستان و بلوچستان در پاسخ به سوالی درباره فعالیت شبکه BBC در ایران ،  اظهار کرد :  به ده‌ها گروه خبری خارجی در ماه برای ساخت مستند مجوز داده می‌شود. این رسانه‌ها در ایام هفته دولت ،  22بهمن و انتخابات وارد کشور می‌شوند و گزارشات روزانه تولید می‌کنند و در پایان برمی‌گردند. در این رابطه BBC مادر یا انگلیسی از ابتدا در ایران مجوز فعالیت داشته اما BBC فارسی اجازه هچگونه فعالیتی را ندارد.وی افزود :  حوزه فرهنگ و ارشاد باید بیشتر مورد توجه قرار گیرد چرا که تقویت هنرهای بومی ،  موسیقی ،  ادبیات و صنایع دستی برای بسیاری از افراد اشتغال ایجاد می‌کند.مشاور رئیس جمهور گفت :  در حوزه هنرهای محلی سخنان ناگفته و ناشنیده زیادی وجود دارد و استان سیستان و بلوچستان که موسیقی و صنایع دستی و ادبیات ان کالای ناب برای ایران است ،  بجای اینکه صادر کننده فرهنگ باشد دچار ضعف بنیه فرهنگی شده است.وی با بیان اینکه امنیت سیستان و بلوچستان بالا رفته و نگاه به این استان باید از نظر گردشگری به صورت ملی و بین المللی تغییر کند ،  خاطر نشان کرد :  تمامی نقاط بکر استان باید مورد توجه داخل وخارج کشور قرار گیرد و با تقویت وضعیت بهداشت ،  سلامت و بیمارستان‌ها می‌توان بازار توریسم منطقه را ریشه دار کرد.اشنا با بیان اینکه مداخله دولت در گردش اقتصادی نشریات و رسانه‌ها باید یک مداخله شفاف و قانونمند باشد نه معاملات و مبادلات ،  گفت :  وزارت فرهنگ و ارشاد اسلامی باید روی سایت خود میزان حمایت خود را از نشریات با یک فرمول مشخص اعلام کند تا به شفاف کردن رابطه دولت با نشریات و رسانه کمک شود.وی افزود :  موسسات یا شرکت‌های دولتی نیز وجود دارند که فعالیت‌های انتقادی انجام می‌دهند. این فعالیت‌ها در قالب ارائه خدمات عمومی است و از این بابت درامد دارند و در فضای رقابتی هم می‌توانند اگاهی بدهند به شرطی که وضعیت درامد انها مناسب باشد چرا که رییس جمهور اعلام کردند سخت‌ترین سال مالی دولت در تاریخ انقلاب اسلامی امسال است.