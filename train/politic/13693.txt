رئیس ستاد انتخابات قالیباف با بیان اینکه شهردار تهران در صورت پیشنهاد روحانی برای حضور در دولت یازدهم ،  حتما این پیشنهاد را قبول می‌کند ،  تصریح کرد :  اگر این اتفاق نیفتد قالیباف شهردار می‌ماند.حسین مظفر در گفت وگویی مشروح با خبرگزاری خانه ملت ،  تحلیلی جامع درباره نتیجه انتخابات ریاست جمهوری یازدهم ،  علل پیروزی روحانی در این انتخابات و اینده قالیباف ارائه داد که در ذیل می‌خوانیم : انتخابات ریاست جمهوری یازدهم ضمن خلق حماسه سیاسی از سوی مردمی ،  چه پیامی را در بر داشت ? به نظر می‌رسد پیروزی ملت در انتخابات انقدر مهم و معنادار است که می‌تواند تلخی نتیجه انتخابات ریاست جمهوری برای برخی اصولگرایان تحت الشعاع قرار دهد ،  شکرانه این انتخابات سجده شکر و تسلیم در برابر اراده ملت و عبرت اموزی برای منتقدان است ،  به نظر می‌رسد پیروزی روحانی در انتخابات پاسخ به بداخلاقی‌ها و رواج تهمت‌ها و افتراها بود ،  پاسخ به ناکارامدی‌ها برخی از مدیران نالایق بود که به تعبیر حسن روحانی اتوبوسی و بدون بلیت سوار شده بودند ،  پاسخ به نمک نشناسی و قدر نشناسی کسانی بود که از سفره اصولگرایان نان و نمک خوردند اما نمکدان شکستند و در نهایت پاسخ به جسارت‌ها و خودشیفتگی‌هایی بود که در برابر رهبر انقلاب امام مسلمین صورت گرفت و البته پاسخ به ائتلاف‌هایی بود که با پیمان شکنی مواجه شد ،  پاسخ به بی منطقی اقداماتی از سوی جریان‌هایی بود که ابرو و حیثیت خود را بر سر حمایت از بازندگان هزینه کردند که از اول مشخص بود با اقبال عمومی رو به رو نمی‌شوند و براساس این تحلیل‌های غلط بود که بر طبل اختلاف و تکثر تا اخر کوبیدند. معتقدم اول باید به رهبر فرزانه انقلاب برای نقشی که در این حماسه بزرگ داشتند ،  تبریک و درود گفت و از ژرف اندیشی و تصمیمات حکیمانه ایشان تشکر کرد چرا که ریل گذاری دقیق و حساب شده ایشان در هدایت و ایجاد شور و نشاط سیاسی و اجتماعی در اجتماع بود که عامل مهمی در خلق حماسه سیاسی شد ،  جملاتی که از سوی ایشان مطرح شد که منجر به امدن منتقدان و مخالفان پای صندوق‌های رای شد ،  حق الناس دانستن ارای ملت و عدم اعلام نظر خویش در حمایت از نامزد خاص ،  در دل‌های مردم امید و نشاط و اعتماد بیشتری افرید و حضور ملت قهرمان را مضاعف کرد و تلاش دشمنان را مایوس و امید دوستان انقلاب را زنده و بر رونق انتخابات افزود. از طرفی به دشمنان انقلاب که عدم مشارکت حداکثری را دنبال می‌کردند بود اما مردم با خلق حماسه سیاسی و انتخاب فرد مورد نظر و با مشارکت 73 %  پاسخ دندان شکنی به شایعات بدخواهان خارجی و مخالفان داخلی دادند و انتخابات مبارکی را رقم زدند که منشا خیر و برکت است. باید برنده انتخابات را مردم بدانیم چرا که زمانی که مردم در فشار کمرشکن تحریم و تهدید قرار داشتند و در سختی معیشت قرار داشتند و زمانی که احزاب و گروه‌های اصولگرا در انسجام و یکپارچگی عجز و ناتوانی خود را نشان دادند و امتحان بدی پس دادند و وقتی شیاطین خارجی و عوامل سرخورده داخلی بر طبل تحریم انتخابات کوبیدند ،  مردم بودند که با پشت پا زدن به همه این عوامل و مشارکت 73 %  خود خط بطلانی بر بی مهری‌ها کشیدند و رای خود را به اسلام و انقلاب تقدیم کردند و سرافرازی و اقتدار را نوید دادند و حماسه سیاسی افریدند.حضور حداکثری و گسترده مردم در انتخابات یازدهم ،  اثبات کننده حقانیت نظام در انتخابات سال 88 بود ،  نظر شما چیست ? حضور حماسی مردم از همه طیف‌ها و گروه‌ها اثبات حقانیت و مظلومیت و اقتدار نظام اسلامی بود که در کوران حوادث سیاست زدگی برخی وادادگان به خصوص پس از انتخابات 88 ،  خدشه دار شده بود و این انتخابات وجدان‌های پاک و سالم و بیدار را در حمایت از نظام اسلامی در اوج فتنه‌ها و طوفان‌های ناجوانمردانه بسیج کرد و به صحنه اورد و ساختار مردم سالارانه ایران اسلامی را به نمایش گذاشت باید اذعان کرد حضور حماسی مردم در ریاست جمهوری قبل از اینکه رای به افراد باشد رای به اقتدار نظام بود ،  پاسخ به کسانی بود که خط یاس و تحریم را تبلیغ می‌کردند و بر طبل مخالفت می‌کوبیدند. از ویژگی‌های نظام اسلامی این است که در کنار اسلامیت نظام که مشروعیت بخش نظام اسلامی است تکیه بر جمهوریت دارد ارزش جمهوریت ان نه تنها کمتر از اسلامیت ان نیست بلکه مهمترین عامل در بقا و قوام و تجلی اسلامیت درعرصه حیات سیاسی و نظامی است. تجلی اراده و خواست عمومی مردم است و تبلور ازادی افراد در تعیین سرنوشت سیاسی است.رای به روحانی ،  مخالفت با شکاف نخبگان ،  بداخلاقی‌ها و قانون شکنی‌ها بودتکلیف همه جریان‌ها و گروه‌های سیاسی در کشور در قبال رئیس جمهور منتخب مردم چیست ? عاقلانه این است که همه گروه‌ها و جناح‌ها و شخصیت‌ها بر رای مردم تکمین کنند و نماینده منتخب مردم را احترام و مورد حمایت قرار دهند. انتخاب روحانی رای بر طیف خاص و جریان خاص نبود بلکه رای به اعتدال ،  اخلاق ،  ارامش ،  تدبیر و امید بود مخالفت با فضای تهمت و افترا و بداخلاقی بود ،  مخالفت با شکاف نخبگان بود ،  مخالفت با بی قانونی‌ها و قانون شکنی‌ها بود. امیدوارم منتخب مردم امیدها و تدبیرها را جامه عمل بپوشاند و برگ زرین دیگری بر کارنامه درخشان خود اضافه کند.ترکیب کابینه یازدهم ،  وعده تشکیل دولت اشتی ملی را محقق کنددکتر روحانی در نشست مطبوعاتی خود به صراحت اعلام کرد که دولت ایشان دولتی فراجناحی و با استفاده از ظرفیت همه طیف‌ها و جریانات خواهد بود ،  چقدر این مساله را عملیاتی می‌بینید ? من چند جمله را خطاب به اقای روحانی می‌گویم. دکتر روحانی بسیاری از دوستان شما قبل از انتخابات به دنبال کابینه اشتی ملی بودند اما به لحاظ نگرانی‌هایی که عده‌ای از تفسیر و مفهوم درست این کابینه داشتند با ان مخالفت کردند اما با انتخاب جنابعالی و فضای سیاسی شفاف که امیدهایی در دل مردم ایجاد کرده و نویدبخش اعتدال و عقلانیت خواهد بود ،  وقت ان رسیده که به همین وعده به شیوه درست و منطقی ان در چارچوب نظام اسلامی عمل شود. انتخاب اعضای کابینه به صورت فراجناحی با ترکیب شایستگان و انسان‌های توانمند عاقل و معقول هر جناح که در چارچوب برنامه‌های جنابعالی حرکت کنند و یاری رسان شما در ایفای وظیفه مهم ریاست جمهوری باشند ،  ثمرات فراوانی برای فضای همدلی جامعه ایجاد کرده و زمینه ساز انسجام و اشتی ملی می‌شود.ضمن اینکه روحانی فقط منتخب یک گروه سیاسی نیستند بلکه اصلاح طلبان و اصولگرایان معتدل و عاقل و غیرسیاسیون علاقمند به نظام همه به او رای دادند.گروه‌های افراطی متحجر هنوز دنبال صفروصد کردن فضا هستندجناح‌ها و گروه‌های سیاسی اعم از اصولگرا واصلاح طلب در قبال دولت یازدهم چه وظیفه‌ای دارند ? بر همه فرض است که رئیس جمهور را کمک کنند و باید یاس الودگی و ابهام افرینی را به دور اندازند. بلوغ سیاسی حکم می‌کند خلاف نظر و اراده مردم سخنی گفته نشود خوشبختانه اگر گروه‌ها ،  شخصیت‌ها و جناح‌ها چنین مشی حمایتی را پیشه کردند اما با کمال تاسف باید گفت هنوز گروه‌های افراطی متحجری که فقط به صفر و صدی می‌اندیشند و شعارشان یا با ما یا بر علیه ما است در هر دو جناح ،  همچنان در مجموعه سخنان خود بر تخریب ،  شایعات و ذهنیت خوانی منفی ادامه می‌دهند و به دنبال انعکاس و موضع گیری منفی خارجی‌ها بر خلاف اراده عمومی هستند از این رو بر طبل اطلاق گرایی غیرعقلانی و تعصب بر نامزد خود می‌کوبند که باید بر این شیوه غیر عقلانی انان تاسف خورد. عده‌ای با مطرح کردن اصلح و متصل کردن ان بر حقانیت و متهم کردن دیگران بر پیگیری صالح مقبول تاکید داشتند متاسفانه بعد از انتخابات هم دست بردار نیستند. چه کسی گفته اصلح همان نامزدی است که انها می‌گویند ،  این چه تفکر متحجرانه‌ای است که بر بدنه جامعه القا می‌شود و باعث مطلق گرایی و افراطی گری بدون واقع گرایی می‌شود این تفکرها نتیجه‌ای هم جز شکست ندارند. عده‌ای انتخاب خود را حق و انتخاب دیگران را باطل می‌خوانند این تفکر خطرناک است.اصولگرایان در انتخابات عدم بلوغ سیاسی خود را نشان دادندبه نظر شما دلایل اصلی شکست اصولگرایان در انتخابات چه بود ? بدون تردید اصولگراین در این عرصه رقابت عدم بلوغ سیاسی را نشان دادند. حمایت از نامزدهای متکثر ،  پراکندگی و مطلق نگری در حمایت از نامزدهایی بدون اقبال عمومی ،  بی‌توجهی به شایستگان ،  قضاوت‌های متحجرانه و صفر و صدی باعث به وجود امدن یاس و ناامیدی ،  نزد افکار عمومی شد که کسانی که نمی‌توانند به عهد و پیمان خود وفا کنند چگونه می‌توانند بر وعده‌های انتخاباتی خود عمل کنند و این دلیل شکست اصولگرایان بود.اصولگرایان برای حمایت از روحانی فرصت را مغتنم شمارندعلت انکه اصولگرایان معتدل در قبال پیروزی روحانی ،  موضع همراهی و همکاری گرفتند چه بود ? شخصیت روحانی معتدل است و پیوند وسیع و تاریخی با انقلاب و رهبری انقلاب دارد و ایشان در نهادهای اصلی جامعه شرکت داشتند بنابراین انتخاب او هیچ جای نگرانی برای اصولگرایان نیست. البته همکاری با دولت یازدهم بستگی به عملکرد اصولگرایان دارد و اصولگرایان باید فرصت را مغتنم شمارند و با تمام وجود از دکتر روحانی حمایت کنند و تمام ظرفیت‌ها را خدمت رئیس جمهور قرار دهند و طبیعی است اگر زمینه را خالی کنند ممکن است شیاطینی پیدا شوند و مشکلی بیافریند و اگر این اتفاق بیفتد باید اصولگرایان خود را سرزنش کنند که بی مهری ما باعث این مساله شده است.مجلس برای حمایت از روحانی امادگی کامل دارد / تندوری تهدیدی برای دولت یازدهم استنقش مجلس نهم در دولت اینده چگونه قابل ارزیابی است ?  ایا زمینه‌های تعامل و همکاری میان دو قوه در سطح مطلوب ایجاد خواهد شد ? مجلس برای حمایت از روحانی امادگی کامل دارد و باید گفت که ایشان 5 دوره نماینده مجلس بودند فضای همکاری و تعامل با مجلس را می‌داند و در اولین ملاقات با رئیس مجلس به تعامل رسیدند و با نگاه فراجناحی و تشکیل دولت ملی از برگزیدگان هر جناح که مشی روحانی را قبول داشته باشند ،  تعامل دو قوه به خوبی شکل می‌گیرد. البته تهدیدی که برای روحانی وجود دارد که دوستانه عرض می‌کنم این است که کسانی با اظهارات نزدیکی جناحی با ایشان با مشی افراط گرایانه میدان داری کنند که امیدوارم دکتر روحانی از این طیف افراد دوری کند چرا که زمینه همکاری با ایشان کاهش می‌یابد و هزینه ان از جیب مردم داده می‌شود.قالیباف از پیروزی روحانی ناراحت نیست / مناظرات تلویزیونی نباید عامل شکاف میان روحانی و قالیباف باشدسرنوشت اقای قالیباف را در اینده سیاسی کشور چگونه می‌بینید ? اقای قالیباف برخلاف برداشت‌های غلطی که برخی مطرح کردند در جلسه با هواداران ،  بهترین برخورد را داشتند و در برابر کسانی که از انتخاب روحانی اظهار نگرانی کردند ،  گفتند جای نگرانی نیست و ما باید تسلیم اراده ملت باشیم هر کاری دکتر روحانی بخواهد حاضر به همکاری هستیم و کل برنامه‌های خود را در اختیار ایشان می‌گذاریم و همه را دعوت به همکاری کردند و بلافاصله با شور و نشاط سر کار رفتند و پروژه‌های شهرداری را ادامه دادند. البته اعتقاد دارم روحانی اگر بخواهد از نیروهای شایسته استفاده کند یکی از بهترین نیروهایی که می‌تواند یار ایشان و عزت افرین برای کشور باشد اقای قالیباف است و نباید مناظرات تلویزیونی عاملی برای شکاف باشد. مناظرات جنبه تبلیغاتی داشت که برای برخی جلب نظرها خواسته یا ناخواسته مطرح شد و نباید مبنای قضاوت قرار گیرد.قالیباف وارد دولت یازدهم نشود شهردار باقی می‌مانداگر مسئولیتی به قالیباف در دولت یازدهم داده شود ایا قبول می‌کند ? حتما قبول می‌کند ایشان شایستگی پست‌های بالا دارد و می‌تواند زینت دولت اقای روحانی باشد.و اگر در دولت وارد نشود ،  ایا به مسئولیت فعلی خود به عنوان شهردار تهران ادامه می‌دهد ? اگر قالیباف در کابینه قرار نگیرد که احتمالش ضعیف است به نظر می‌رسد بهترین گزینه برای شهردار اینده تهران ایشان است و اگر دوستان شورای شهر عاقلانه رفتار کنند و شایسته سالاری را ملاک قرار دهند ،  ایشان بسیار توانمند است و باید بگذارند کارهای خود را به اتمام برسانند. چرا که قالیباف از مدیرانی است که ظرفیتش هنوز باقی است و توان و انگیزه در ایشان به شدت وجود دارد. با توجه به اینکه نیمی از کرسی‌های شورای شهر تهران در دست اصلاح طلبان است ،  و گزینه‌هایی مانند محسن هاشمی به عنوان شهردار اینده مطرح است ،  ایا باز هم قالیباف اقبال دارد ? به نظر می‌رسد اقبال به ایشان بیشتر است چرا که اصلاح طلبان و اصولگرایان به ایشان نظر موافق دارند و در دور قبل هم اصلاح طلبان به ایشان رای دادند و دوره چهارم هم بخشی از اصلاح طلبان نامزد شورای شهر در لیست قالیباف بودند و طبیعتا به ایشان رای می‌دهند اما نگرانی من از نگاه و دگم اندیشانه و متحجرانه برخی اصولگرایان و اصلاح طلبان است که بر قالیباف فشار بیاورند اما قالیباف یک اصولگرای اصلاح طلب و یک اصلاح طلب اصولگرا است که برای مصلحت نظام و کارامدی کشور فارغ از گرایش‌های شخصی است ،  کار می‌کند و باید به ایشان میدان خدمت دهند.از انجایی که دکتر روحانی از طیف سنتی اصولگرا و عضو جامعه روحانیت مبارز است ،  نگاه جبهه پیروان به ایشان و دولت یازدهم چگونه است ?  به اقای روحانی یک نگاه قبل از انتخابات و مناظرات به ایشان بود و یک نگاهی هم پس از انتخابات و پس از رای مردم به ایشان است و بر این اساس تمام نیروهای عاقل و معتدل و ژرف اندیش معتقدند باید از دولت یازدهم و رئیس جمهور منتخب حمایت کرد و به افراطی‌های اصولگرایان و اصلاح طلب نباید اجازه داد ورود داد.جبهه پایداری و جمعیت ایثارگران چگونه با اقای روحانی کنار می‌ایند ? بدترین نگاه در سیاست ،  نگاه صفر و صدی است که در معادلات سیاسی بدترین نگاه این نگاه است یعنی عده‌ای می‌گویند یا باید کاندید ما باشد ،  یا اگر نامزد ما نباشد مورد حمایت ما نیست در حالی که بلوغ سیاسی می‌گوید اگر 100 نشد به 90 قانع شوید اگر می‌خواهید در معادلات سیاسی نقش افرین باشید باید نگاه صفر و صفری را کنار گذاشت یعنی نگاه ارمان گرایانه واقع بینانه مطلق ،  و در غیر این صورت حذف می‌شوند.احمدی نژاد بر خلاف انتظارات روزهای پایانی دوره ریاست جمهوری خود را با ارامش سپری می‌کند ،  علت چیست ? اقای احمدی نژاد چاره‌ای جز عمل به قانون ندارد در غیر این صورت همه زمینه‌ها را به روی خود می‌ببندد و تمام وجدان‌ها ایشان را محکوم می‌کنند و تلاش‌های ایشان نادیده گرفته می‌شود و بدعت زشتی گذاشته می‌شد البته به نظر می‌رسد حداقل کار را انجام داده و حداکثر این بود که بیشتر اعلام همکاری کند و وزرا را بسیج کند برای همکاری با دولت یازدهم.سرنوشت سیاسی احمدی‌نژاد در هاله‌ای از ابهام استسرنوشت سیاسی احمدی نژاد را چگونه می‌بینید ? اگر ایشان رفتارهای غلطی نمی‌داشت قابل پیش‌بینی بود اما الان در هاله‌ای از ابهام قرار دارد