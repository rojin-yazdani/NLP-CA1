وقتی پخش اخبار در صدا و سیما  ،  با سلیقه مدیران این سازمان صورت می‌گیرد  ،  انتظار می‌رود تا در روزهایی نزدیک  ،  بخشهای خبری صدا و سیما  ،  فقط اخبار مربوط به عزت الله ضرغامی را پوشش دهند . به گزارش اعتدال  ،  در حالیکه نامه جنجالی امروز صبح رئیس جمهور برای معرفی سجادی به عنوان اولین وزیر پیشنهادی ورزش مهمترین خبر سیاسی امروز کشور بود  ،  بخش خبری ساعت 14 شبکه اول سیما در اقدامی تعجب برانگیز این خبر را در نیم خط و بدون همه حاشیه‌ها پخش کرد .بنا بر این گزارش ،  در حالیکه قانون تشکیل وزارت ورزش و جوانان به عنوان یکی از جنجالی‌ترین و پر فراز و نشیب‌ترین طرح‌های بررسی‌شده در تمام هشت دوره فعالیت مجلس شورای اسلامی امروز با معرفی وزیر پیشنهادی رییس جمهور پس از 145 روز تاخیر دولت ،  با معرفی سجادی به عنوان وزیر پیشنهادی دولت صورت اجرایی گرفت ،  صداوسیما در اقدامی عجیب  ،  تنها خبر نامه معرفی وزیر را فارغ از تمامی حواشی‌ای که امروز جلسه علنی مجلس را به تنش کشید  ،  پخش کرد . صداوسیما در این خبر کوتاه تنها اعلام کرد  :  رئیس جمهور در نامه‌ای سجادی را به عنوان وزیر پیشنهادی ورزش معرفی کرد  .