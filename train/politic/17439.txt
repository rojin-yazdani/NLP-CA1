یک عضو مجمع تشخیص مصلحت نظام کشور گفت :  غربی‌ها می‌دانند که بحث هسته‌ای ما صلح‌امیز است ،  پس چرا کار کردن این چند سانتریفیوژ برای انها مهم است ? به گزارش تابناک  ،  سعید جلیلی که در گلپایگان سخن می‌گفت ،  با بیان اینکه شهرستان گلپایگان مفاخر بسیاری به جهان اسلام تقدیم کرده است ،  اظهار کرد :  گلپایگان در راه کشور و جهان اسلام مفاخر بی‌نظیری همچون مرحوم ایت‌الله سیدجمال‌الدین گلپایگانی ،  ایت‌الله گلپایگانی و ایت‌الله صافی گلپایگانی را تقدیم جهان اسلام کرده که با نگاهی جامع‌شناسانه به این موضوع ،  قطعا به اهمیت فرهنگ پی خواهیم برد و درمی‌یابیم که فرهنگ مولد و زیربنای همه پدیده‌ها و عاملی برای همه پیشرفت‌هاست. این عضو مجمع تشخیص مصلحت نظام با بیان این‌که نظام جمهوری اسلامی بر مردم‌سالاری دینی بنا شده است ،  گفت :  ان کشورهایی که رفتارشان در دموکراسی قابل تامل است ،  شعار دموکراسی سر می‌دهند. همچنین در یک نگاه ساده می‌توان دید که در منطقه ما ان دسته از افرادی که شعارهای دموکراسی سر می‌دهند ،  رفتار غیردموکراتیکانه با برخی کشورها دارند. وی به سفر اخیر اشتون به ایران اشاره کرد و ادامه داد :  به خانم اشتون گفتم که شعار دموکراسی شما گوش فلک را کر کرده ؛  اما در مصر به کسی که از طریق دموکراسی برگزیده است ،  می‌گویید باید به زندان انداخته شود که البته تمام این‌ها از طنزهای تلخ معاصر است. همچنین کسانی که در منطقه شعار دموکراسی سر می‌دهند ،  با ناقضان حقوق بشر روابط عمیقی دارند. این عضو مجمع تشخیص مصلحت نظام تصریح کرد :  غربی‌ها می‌دانند که بحث هسته‌ای ما صلح‌امیز است ،  پس چرا کار کردن این چند سانتریفیوژ برای ان‌ها مهم است ?  چرا با جمهوری اسلامی چنین تقابلی را تدارک دیده‌اند ?  چرا تا این اندازه روی ایران تمرکز کرده‌اند ?  این‌ها پرسش‌های اساسی است و اندیشه شیعی و اسلام ناب در اینجا معنا پیدا می‌کند. جلیلی استقلال را از ثمرات شجره طیبه انقلاب اسلامی و مبتنی بر فرهنگ دانست و افزود :  اکنون بحث چند سانتریفیوژ نیست ،  بلکه موضوع اصلی شجره طیبه‌ای است که شکل گرفته و میوه‌هایش در حال رسیدن است. وی افزود :  امروز دشمنان با ایران اسلامی مقابله می‌کنند ؛  به دلیل اینکه در هر زمینه‌ای شاهد موفقیت‌هایمان بوده‌اند و بی‌گمان اگر توان مقابله با کشورمان را داشتند ،  از گزینه نظامی استفاده می‌کردند و به همین دلیل است که اکنون دستاویز اهرم‌های دیگری شده‌اند. جلیلی وجود بیش از صد شبکه ماهواره‌ای را عاملی برای از بین بردن فرهنگ کشور دانست و خاطرنشان کرد :  هفد دشمنان در فتنه 88 این بود که ارای مردم وتو شود و زمانی که موفق نشدند ،  وزیر خارجه امریکا گفت ،  باید تحریم‌های فلج کننده را علیه مردم ایران به کار ببریم. وی یاداور شد :  هنگامی که وزرای خارجه کشورهای ترکیه و برزیل برای مذاکره به ایران امدند و نامه‌ای از اوباما به همراه داشتند ،  مبتنی بر اینکه امریکا مخالف انرژی صلح‌امیز هسته‌ای کشور ما نیست ،  ما نیز گفتیم اگر حقوق ملت ما رعایت شود ،  مشکلی نداریم ،  زیرا حق یک ملت معامله کردنی نیست و ما از حقوق خود دست برنخواهیم داشت. جلیلی اضافه‌کرد :  در پایان این مذاکره به نقطه مشترکی رسیدیم و بیانیه توسط وزرای سه کشور امضا شد ؛  اما با رسیدن این بیانیه به امریکا با مخالفت‌های شدید مواجه گردید ؛  ان‌ها اعلام کردند که قطع‌نامه 1929 را به شورای امنیت خواهند فرستاد.دبیر سابق شورای عالی امنیت ملی با بیان این‌که مقام معظم رهبری که می‌فرمایند ما به امریکا بدبین هستیم ،  حرفشان نشات گرفته از منطق و تحلیل دقیق ایشان از رفتار امریکایی‌هاست ،  خاطرنشان کرد :  در اینجا دو ماهیت ممکن امریکا مشخص شد و نشان می‌دهد اوباما استقلالی از خود ندارد و در مواقع خاص کسی است که وی را از اعلام نظرش منع می‌کند و یا اینکه موافقت‌های ان‌ها با انرژی صلح امیز هسته‌ای دروغی بیش نبوده که نتیجه هر دو بی‌اعتمادی ما به دولت استکباری امریکاست. نماینده مقام معظم رهبری در شورای عالی امنیت ملی اضافه کرد :  همه این‌ها نتیجه شجره طیبه انقلاب است که ازادی ملت را در پی داشته و این ازادی و استقلال را در هیچ جای دنیا حتی کشورهای اروپایی که مدعی ازادی هستند ،  نمی‌توان دید. این عضو مجمع تشخیص مصلحت نظام یاداور شد :  در امریکا 103 نیروگاه هسته‌ای است که 3 / 19 برق این کشور از این نیروگاه‌ها تامین می‌شود. دشمنان می‌خواهند در داشته‌های ملت ایران تردید ایجاد کنند ،  اما مردم ما به یمن اندیشه ناب اسلامی بصیرتی پیدا کرده‌اند که به واسطه ان هوشمندانه پای انقلاب ایستاده‌اند. در هر عرصه‌ای موفقیت‌هایمان را به رخ دشمنان کشیده‌ایم. همچنین زورگویان می‌خواهند دستاوردها و امکاناتی را که داریم از یاد ما ببرند و نگذارند ان‌ها را به دیگران معرفی نماییم. جلیلی گفت :  انهایی که نمی‌خواهند ایران انرژی صلح‌امیز هسته‌ای داشته باشد ،  خودشان چندین هزار کلاهک هسته‌ای دارند ؛  بنابراین ،  ان‌ها نگرانی‌شان چند سانتریفیوژ نیست ،  بلکه با انقلاب و جمهوری اسلامی ایران مشکل دارند و با توجه به اینکه این چند کشور با یکدیگر اختلاف‌های متعددی دارند ،  پیشرفت انقلاب اسلامی به اندازه‌ای برایشان مهم است که بر سر انرژی هسته‌ای ایران به نقطه مشترک رسیده‌اند. دبیر سابق شورای عالی امنیت ملی گفت :  باید ضعف‌ها ،  نقاط قوت و حرکت‌های دشمن را زیر نظر داشت تا در بهترین فرصت دستاورد خوبی را از ان خود کنیم. همچنین باید در تمام نقاط کشور در کنار ظرفیت‌ها فرهنگ شناسانده تا به یک مطالبه ملی تبدیل شود و امیدواریم کشورمان در عرصه فرهنگ و اقتصاد به گونه‌ای عمل نماید تا قله‌های موفقیت را یکی پس از دیگری فتح کند.نماینده مقام معظم رهبری در شورای عالی امنیت ملی ادامه داد :  در کشور ما ،  تولیدکنندگان و فروشندگان ،  نباید با افزایش قیمت‌ها و احتکار برای مردم مشکل‌افرین شوند که اگر این افراد اینگونه کارهایی کنند با دشمن فرقی ندارند ،  چرا که راه انان را در پیش گرفته‌اند. همچنین باید با عزم ملی و مدیریت جهادی دشمنان را در همه زمینه‌ها ناکام گذاشت و حماسه اقتصادی را رقم زد.