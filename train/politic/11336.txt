محمد رضا الخفاجی ' نماینده ائتلاف 'الاحرار' در مجلس عراق گفت ایران به حقوق همسایگان خود احترام می‌گذارد و در خطرها از همه کشورهای منطقه حمایت می‌کند .به گزارش ایرنا و به نقل از پایگاه خبری عراقی ' موسوعه النهرین ' خفاجی افزود  :  نظام حاکم بر ایران اجازه نمی‌دهد به هیچ یک از کشورهای عربی تعرض صورت گیرد یا به اشغال دیگران در‌اید زیرا ایرانیان به حقوق همسایگان خود احترام می‌گذارند و از ان دفاع می‌کنند .وی افزود  :  ایران هیچ کشوری را در منطقه تهدید نمی‌کند و اگر هم تهدیدی از سوی ایران باشد  ،  ان تهدید ضد حضور امریکا در منطقه است .این نماینده عراقی به وجود امدن تنش میان ایران و کشورهای همسایه را بعید دانست و در مورد تاثیر کشورهای همسایه در عراق گفت  :  به دلیل موقعیت خاص عراق  ،  هر گونه مشکل در کشورهای همسایه به عراق نیز سرایت می‌کند و به همین دلیل ما خواستار منطقه‌ای ارام و با ثبات‌ایم .