ایرنا ،  امروز در گفت‌وگویش با شبکه دو سیما ،  در تحلیلی به انتقاد شدید از موضع منتقدانه رئیس مجلس شورای اسلامی پرداخت .به گزارش خبرنگار تابناک  ،  ایرنا دو روز پس از مصاحبه علی لاریجانی با بخش خبری ساعت 22.30 شبکه دو سیما در تحلیل انتقادی ،  سخنان وی را برنتافته و وی را تخطئه کرد .خبرگزاری رسمی دولت ،  در این تحلیل با نام دردسرهای موضعگیری چند پهلو نوشت :  علی لاریجانی که با اغاز ابهام افرینی انتخابات و اغتشاشات خیابانی از سوی عناصر ساختارشکن ،  مسئولیت رخدادها را متوجه وزارت کشور دولت دانسته بود ،  شنبه شب ،  در گفت‌وگوی زنده تلویزیونی نیز شورای نگهبان را به مسلخ ساختار شکنان کشاند .ایرنا با تمرکز بر این گفته رئیس مجلس و اوردن شواهدی ،  مبنی بر استقبال و حمایت روزنامه‌های منتقد دولت از ان ،  این‌گونه نتیجه گرفت که تمایل برخی چهره‌های سیاسی برای ملی نشان دادن خود ،  امر تازه و عجیبی نیست ،  اما تلاش اخیر لاریجانی برای در پیش گرفتن این موضع ،  ان هم در کوران قانون‌شکنی ،  خرابکاری و مردم‌ازاری اوباش ،  اصولگرایان را رنجیده خاطر کرد. هرچند ایرنا نوشت ،  نه تنها اصولگرایان از این موضعگیری دلگیر شده‌اند ،  بلکه مدعی شد که این اظهارات ،  اعتماد رقبا را نیز برنینگیخت ،  اما نگفت ،  منظور از اصولگرایان و رقبا در این تحلیل چه کسانی هستند و تنها به کلی گویی در این باره بسنده کرد .بخش دیگری از انتقاد ایرنا به موضع لاریجانی درباره باور عمومی نسبت به نتیجه انتخابات ،  مربوط می‌شد. رسانه رسمی دولت با اشاره به این سخن لاریجانی که بخش عمده‌ای از مردم ،  تصورشان درباره نتیجه انتخابات با نتیجه رسمی متفاوت است ،  تلاش کرد با به کار بردن علامت تعجب در برابر بخش عمده‌ای و یاداوری استقبال برخی روزنامه‌های منتقد دولت از این گفته ،  طرح این موضوع را در راستای اهداف رقبای دولت تفسیر کرد .خبرگزاری رسمی دولت در ادامه به بخش‌هایی دیگر از سخنان رئیس مجلس درباره مسئولیت وزارت کشور در ماجرای کوی دانشگاه اشاره کرد و بیشتر از انکه به ارایه نقد و تحلیل خود درباره ان بپردازد ،  تلاش کرد با اوردن مصادیقی از واکنش روزنامه‌های منتقد دولت ،  این‌گونه وانمود کند که سخنان علی لاریجانی از انجا که مورد استقبال نسبی رسانه‌های منتقد دولت قرار گرفته ،  موضعگیری دردسرسازی برای وی بوده است .البته هرچند نقد سخنان کارگزاران نظام حتی در سطح رؤسای قوا در چهارچوب رسالت رسانه‌ای ،  امر مبارکی است ،  اما باید در نظر داشت که رسانه رسمی قوه مجریه ،  باید در نظر داشته باشد که رسانه‌ها و جریان‌های منتقد دولت البته در چهارچوب نظام جزیی از جامعه ایران اسلامی به شمار می‌روند و این امر نکوهیده‌ای نیست که رئیس مجلس اصولگرا ،  سخنانی بگوید که در نقد رفتار دولت و یا اشخاص اصولگرا باشد ،  زیرا مجلس شورای اسلامی ،  نهادی است که متعلق به نظام و همه مردم است و از قضا ،  نماد مشخص‌تر و صریحتری از اراده ملت به شمار می‌رود .تاکید تحلیل خبرگزاری رسمی دولت بر ناخوشایند بودن این سخنان برای اصولگرایان هرچند مصادیق این ادعا در تحلیل ایرنا مشخص نشده است نمی‌تواند مبنای مناسبی برای ارزیابی سخنان رئیس مجلس باشد .انچه می‌توان از این تحلیل و خبرهای مرتبط با ان دریافت ،  همانا ناراحتی این خبرگزاری از انتقاد لاریجانی نسبت به وضعیت انتخابات است. انچه انتظار می‌رود ،  سعه صدر بیشتر رسانه رسمی متعلق به دولت در برابر انتقادهایی است که از سوی افکار عمومی ،  رسانه‌ها و شخصیت‌های سیاسی ابراز می‌شود .گفتنی است ،  این نوع برخورد با سخنان رئیس قوه مقننه از سوی رسانه رسمی قوه مجریه ،  انگاه نگران کننده می‌شود که شاهد برخوردهای نامناسب برخی نمایندگان طرفدار دولت در مجلس با شخصیت‌هایی هستیم که از سوی همه جریان‌ها مورد احترام بوده یا از شخصیت‌های متعادل اقلیت به شمار می‌روند.شاهد این مدعا ،  می‌تواند رفتار برخی نمایندگان با حجت‌الاسلام ابوترابی ،  نایب رئیس مجلس شورای اسلامی در هنگام خواندن گزارش کمیته تحقیق از حادثه کوی دانشگاه یا برخورد با علیرضا محجوب در هنگام سخنرانی‌اش در مجلس باشد.