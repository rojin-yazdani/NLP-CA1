رئیس مجمع تشخیص مصلحت نظام در گفتگو با الجزیره ،  برگزاری انتخابات سالم و پرشور را مورد توجه نظام دانسته و اعلام کرد فردی را که بیشترین ارا را کسب کند مورد قبول همه است. به گزارش خبرگزاری مهر ،  علی اکبر هاشمی رفسنجانی در مصاحبه با الجزیره با اشاره به جنگ تحمیلی هشت ساله و همچنین درگیری با ضد انقلاب در دو سال اول انقلاب ،  خسارات جنگ را گسترده عنوان کرده و ابراز داشت :  هزینه‌های بازسازی و همچنین رسیدگی به امور بازماندگان جنگ ،  اقتصاد جمهوری اسلامی را به چالش کشاند .وی ادامه داد :  بعد از جنگ ما همواره در تحریم قرار داشتیم و این موضوع کار را برای ما در تحقق برنامه‌های توسعه دچار مشکل کرد .هاشمی رفسنجانی به توسعه دانشگاهها ،  زیرساخت‌ها و دیگر پیشرفت‌های ایران علیرغم مشکلات از اول انقلاب اشاره کرده و گفت :  همه دولت‌ها در نظام جمهوری اسلامی صادقانه برای توسعه ایران کار کردند و یک شخص یا دولت خاص مسئول شکست‌ها یا کسب موفقیت‌های ان نیست .وی حضور افراد با تجربه در انتخابات از هر سلیقه فکری را نشاندهنده وجود ازادی انتخاباتی در ایران عنوان کرد و گفت :  هر کسی که خود را لایق انتخاب شدن بداند برای ریاست جمهوری خواهد امد و هنوز زود است درباره لایق‌ترین فرد برای ریاست جمهوری صحبت کنیم .رفسنجانی در پاسخ به سئوالی مبنی بر تغییر نظام انتخاباتی ایران گفت :  اصلاحات لازم است اما قوانین موجود ضامن حفاظت از انتتخابات هستند و تنها عمل مجریان ممکن است به صورت موردی مشکل زا باشد .رئیس مجمع تشخیص مصلحت نظام اضافه کرد :  در هر کشوری اشتباهات انتخاباتی وجود دارد و نظام انتخاباتی ایران قادر به برگزاری یک انتخابات عادلانه و ازاد است. وی به حضورنامزدهای انتخاباتی کنونی در دولت خود نیز اشاره کرد و گفت :  هدف ما باید برگزاری انتخابات سالم و عادلانه برای اوردن مردم پای صندوق‌های رای باشد و هرکس رای اورد برای همه محترم است .رئیس مجمع تشخیص مصلحت به حضور روحانیون و افراد غیرروحانی در انتخابات و همچنین در دستگاههای نظارتی اشاره کرد و گفت :  روحانیون و غیر روحانیون سهم یکسانی در جمهوری اسلامی دارند .هاشمی رفسنجانی ، احترام به قوانین را ضامن سلامت انتخابات درنظام جمهوری اسلامی عنوان کرده ودرباره اینده نظام جمهوری اسلامی گفت :  طبق سند چشم انداز 20 ساله و همچنین برنامه توسعه پنج ساله ،  ایران در میان 28 کشور منطقه ،  از همه جنبه‌ها ،  اول خواهد بود.