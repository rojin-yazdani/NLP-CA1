رئیس هیات مرکزی نظارت بر انتخابات شوراها گفت  :  شوراها باید به پارلمان محلی و مدیریت واحد شهری تبدیل شوند .محمد جواد کولیوند در برنامه گفتگوی ویژه خبری دوشنبه شب شبکه دوم سیما افزود  :  تاکنون 60 هزار و 60 شعبه از 64 هزارو 519 شعبه اخذ رای انتخابات چهارمین دوره شوراها شمارش شده که معادل 31 میلیون رای است .وی با بیان اینکه امسال 300 هزار و 165 نفر برای انتخابات شوراها نام نویسی کردند گفت  :  از این تعداد 245 هزار نفر برای 7900 کرسی اصلی و 2900 کرسی علی البدل در شهرها و 118 هزار کرسی اصلی و 7800 کرسی علی البدل در روستاها احرازصلاحیت شدند .کولیوند گفت  :  69 درصد ثبت نام کنندگان افراد 25 تا 35 ساله بودند .وی گفت  :  در چهارمین دوره انتخابات شوراهای اسلامی شهر و روستا 45 هزار نفر بیش از دوره گذشته نام نویسی کردند.وی گفت  :  یکصد هزار نفر بر این انتخابات نظارت می‌کردند .رئیس هیات مرکزی نظارت بر انتخابات شوراها افزود  :  در تطبیق تجمیع ارای هیات نظارت با هیات اجرایی انتخابات شوراها هیچ گونه اختلافی در تهران وجود نداشت .وی گفت  :  تا کنون تعدادی گزارش درباره عملکرد برخی حامیان نامزد انتخابات شوراها به هیات مرکزی ارسال شده که در حال بررسی ان هستیم .وی گفت  :  اغاز به کار چهارمین دوره شوراهای اسلامی شهر وروستا یک ماه پس از اغاز به کار ریاست جمهوری دوره یازدهم است .وی گفت  :  هیات مرکزی نظارت بر انتخابات شوراها در تایید صلاحیت و صحت انتخابات دخالت نمی‌کند اما اگر فردی شکایت کند این هیات ان را بررسی می‌کند که نتیجه ان نهایی است .وی گفت  :  صحت انتخابات بخش‌ها با هیات نظارت و بخش و صحت انتخابات شهرها با هیات نظارت شهر است .وی گفت  :  پس از اعلام نتایج دو روز برای شکایت‌ها زمان تعیین شده است وهیات نظارت 15 روز فرصت دارد این شکایتها را بررسی کند .