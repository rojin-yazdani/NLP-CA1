در اواخر ابان ماه  ،  سعید مرتضوی دادستان سابق تهران که انتصاب خود وی به ریاست بر تامین اجتماعی با حواشی فراوانی همراه بود  ،  در حکمی نظر به مراتب تعهد  ،  تخصص  ،  تجارب همسرش  ،  وی را به مدیرکلی در سازمان تحت امر خود منصوب کرد و چند روزی حاشیه‌های جدید را به جان خرید و سرانجام هم با یک پاسخ سازمان تامین اجتماعی دال بر این که خانم اقای رئیس  ،  سوابقی طولانی در کار خود دارد  ،  موضوع کم کم به فراموشی سپرده شد  .در این باره باید گفت  ،  چنین انتصاباتی در نظام اداری ایران بی‌سابقه نیست  ؛  از وزیر و شهردار گرفته تا رؤسای قوا. اقایان رئیس با دلایلی که به جای خود می‌تواند محترم باشد  ،  تصمیم می‌گیرند  ،  یکی از خویشاوندان خود را به سمتی اداری بگمارند.البته تاثیر فردی مقامات در تصمیمات سازمان تحت امر انها  ،  به انتصاباتی از این دست خلاصه نمی‌شود  ،  بلکه بسیارند مواردی که تصمیم مدیران دولتی و حکومتی با منافع شخصی و یا گروهی انها در ارتباط است.فرض کنید  ،  یک نهاد اجرایی قصد خرید کلان  ،  یا واگذاری یک پروژه به پیمانکاران را دارد و یا این که می‌خواهد  ،  یک کار پژوهشی را به پژوهشگران یا مؤسسات پژوهشی واگذار کند. اگر کسی با خودش صادق باشد  ،  حتما خواهد پذیرفت که در چنین مواردی  ،  تمایل به سمت دوست و اشنایان حتی اگر غیراگاهانه و خیرخواهانه هم باشد  ،  اجتناب‌ناپذیر است.البته چنین مشکلی به نظام اداری ایران محدود نمی‌شود. به همین دلیل  ،  شاید اشاره به روشی که در جاهای دیگر برای رفع این مشکل مورد استفاده قرار می‌گیرد  ،  می‌تواند اموزنده باشد. در سیستم اداری برخی کشورها و سازمان‌ها و شرکت‌های بزرگ  ،  مفهوم تداخل منافع به زبان انگیسی conflict of interests مطرح شده است و پیروی از مقررات مشخصی را درباره مواردی که منافع فردی یک مقام مسئول با منافع سیستمی که در ان مشغول کار است در تداخل هستند  ،  الزامی می‌نماید.برای نمونه  ،  مقررات دولتی امریکا در اشاره به مفهوم تداخل منافع می‌گوید  :  ممکن است  ،  کار یک کارمند بخش اجرایی  ،  به سود شخص وی یا خانواده‌اش باشد و یا شاید فرد یا سازمانی که کارمند در گذشته  ،  حال و یا اینده با ان ارتباطی داشته و یا خواهد داشت  ،  در ان کار سود اقتصادی داشته باشد. جدای از این  ،  شاید فرد  ،  پیش از ورود به کار دولتی از جایی پولی دریافت کرده باشد  ؛  بنابراین  ،  اگر عموم مردم گمان کنند که کار دولتی تحت تاثیر منافع شخصی و یا دریافت پول در جایی دیگر است  ،  شاید اعتماد خود را به دولت از دست بدهند.به همین دلیل  ،  امکان دارد فرد از اشتغال به کارهایی خاص  ،  منع و از داشتن مالکیت مواردی خاص بازداشته و یا ان که محدودیت‌هایی در دریافت پول برای وی وضع شود  ؛  برای نمونه  ،  در مواردی که احتمال داده شود  ،  تصمیم‌گیری یک مقام دولتی به نفع شرکتی خاص است و ان مقام در ان شرکت  ،  سهم یا سود شخصی یا خانوادگی دارد  ،  این مسئولیت از وی گرفته و یا ان که وادار می‌شود  ،  در اغاز کار سهام خود در ان شرکت را بفروشد.رانت اطلاعاتی تنها یکی از نمونه‌هایی از این دست است که بارها  ،  خبر ان در رسانه‌های ایرانی منتشر شده است. تفاوت نگاه بخش‌های گوناگون اقتصادی کشور  ،  مثلا تفاوت نظر تولیدکنندگان  ،  واردکنندگان و صادرکنندگان در اخبار ارزی اخیر  ،  نشان می‌دهد  ،  هر تصمیمی که در سیستم اداره کشور گرفته می‌شود  ،  سودی از جیب یکی برداشته و در جیب دیگری گذاشته است.جالب این است  ،  در شرایطی که حتی شرکت‌های خارجی درباره تداخل منافع فرد و ان شرکت مقررات مشخصی دارند  ،  مسائلی از این دست در سیستم اداری کشور ما  ،  هیچ جایی ندارد. به بیان دیگر  ،  اگر دولت بخواهد در نزد مردم معتبرتر باشد  ،  باید به فکر راهی باشد که هر چه بیشتر به مردم تضمین دهد و هر تصمیم در اجرای ان  ،  بیشتر به سود مردم باشد.