به نظر می‌رسد که در اخرین سال فعالیت دولت دهم حوزه اطلاع رسانی نهاد ریاست جمهوری با تغییرات جدیدتری روبه رو خواهد شد.به گزارش فارس حدیدترین نمونه تغییرات کوچ محمد حسن صالحی مرام معاون ارتباطات و اطلاع رسانی دفتر ریاست جمهوری به معاونت صنایع دستی سازمان میراث فرهنگی و گردشگری باشد که امروز حکم وی از سوی رییس سازمان صادر شد.در همین رابطه صالحی مرام با تایید این خبر گفت  :  انشالله از این به بعد در این سمت به خدمت در دولت دهم ادامه خواهم داد.وی در مورد تعیین جانشین خود تصریح کرد  :  فکر می‌کنم جانشین من در این سمت به زودی و تا پس فردا مشخص شود.صالحی مرام درباره امکان جایگزینی محمد شیخان رییس مرکز ارتباطات  ،  اطلاعات و تبلیغات دفتر رییس جمهور به این سمت گفت  :  نمی‌دانم شاید ایشان هم جزو یکی از گزینه‌ها باشند ولی فعلا در این خصوص اطلاعی ندارم.بنابر این گزارش معاونت ارتباطات و اطلاع رسانی دفتر ریاست جمهوری وظیفه مدیریت امور رسانه‌ای دفتر ریاست جمهوری را بر عهده دارد.از سوی دیگر امروز نیز گفتگوی زنده رییس جمهور با مردم که قرار بود پس از اخبار ساعت 21 پخش شود  ،  لغو شد.پیش از این محمد رضا رحیمی بحث یارانه‌ها را از جمله مهم‌ترین محورهای سخنان زنده رییس جمهور بیان کرده بود.