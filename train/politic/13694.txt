عضو کمیسیون قضایی و حقوقی مجلس گفت :  امروز 2 ایراد دیگر از 52 ایرادی که از سوی شورای نگهبان به قانون مجازات اسلامی وارد شده بود در این کمیسیون برطرف شد.خبرگزاری فارس :  2 ایراد از 52 ایراد قانون مجازات اسلامی رفع شدابوالفضل ابوترابی در گفتگو با فارس گفت :  کمیسیون قضایی و حقوقی در جلسه امروز خود و در ادامه بررسی و اصلاح قانون مجازات اسلامی  ،  مواد 288 و 289 این قانون را مورد بررسی قرار دادند.وی ادامه داد :  در این جلسه اصلاح مورد نظر شورای نگهبان در بند  ( ب )  ماده 288 بررسی شد و ماده 288 جایگزین ماده 206 قانون قبلی مجازات اسلامی شد. همچنین پس از بررسی ماده 289 اعضا به حذف تبصره 3 این ماده رای دادند.نماینده مردم نجف‌اباد ،  تیران و کرون اظهار داشت :  در ادامه جلسه ،  اعضا طرح دائمی شدن قانون سازمان بازرسی کل کشور و ماده واحده ان را مورد بحث قرار داده و در نهایت با تصویب اعضا طرح مورد نظر برای بررسی بیشتر به کمیته حقوق عمومی کمیسیون فرستاده شد.