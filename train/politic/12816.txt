گرچه دفتر ریاست جمهوری ،  انتقال محمود احمدی‌نژاد توسط بالگرد به مجلس را در مراسم تحلیف تکذیب کرد ،  اما چند تن از نمایندگان مجلس امروز همچنان تاکید کردند که محمود احمدی‌نژاد در مراسم روز تحلیف توسط بالگرد به مجلس اورده شده بود .به گزارش پایگاه خبری فراکسیون خط امام ( ره ) مجلس پارلمان‌نیوز  ،  مراسم روز تحلیف محمود احمدی‌نژاد چهارشنبه گذشته در شرایط امنیتی  -  نظامی شدید برگزار شد .از ساعت‌ها قبل ،  نیروهای لباس شخصی ، بسیجی  ، انتظامی و گارد ویژه تمامی خیابان‌های منتهی به بهارستان را در کنترل خود داشتند ،  اما در نهایت تجمعات پراکنده‌ای که شکل گرفته بود با شعارهابی که از سوی مردم سر داده شد منجر به دخالت این نیروها و استفاده ان‌ها از گاز اشک‌اور شد .در چنین شرایطی بود که محمود احمدی‌نژاد با یک فروند بالگرد در محوطه بهارستان برای حضور در صحن علنی به مجلس منتقل شد .اما دفتر ریاست‌جمهوری با صدور جوابیه‌ای حضور احمدی‌نژاد با بالگرد در مجلس را تکذیب کرد ،  با این‌حال امروز چند تن از نمایندگان مجلس ،  ورود احمدی‌نژاد با بالگرد به بهارستان را تایید کردند .داریوش قنبری سخنگوی فراکسیون خط امام ( ره ) مجلس که به نشانه اعتراض به نتیجه اعلام شده انتخابات ریاست جمهوری و حوادث پس از ان در مراسم تحلیف شرکت نکرده بود گفت :  بنده به همراه چند تن از نمایندگان که در مراسم تحلیف حاضر نشدند ،  در کمیسیون عمران نشسته بودیم که صدای نشستن بالگرد در محوطه بهارستان توجه همه را به خود جلب کرد. این نماینده ورود و خروج احمدی‌نژاد با بالگرد را تایید کرد .حمید رضا حاجی بابایی عضو هیات رییسه در مورد تعبیه مکانی برای نشستن بالگرد در محوطه بهارستان گفت که این مکان برای مراسم تحلیف ریاست جمهوری ساخته نشده بلکه در همان زمان که ساختمان بهارستان را ساختند مکانی هم برای فرود بالگرد در نظر گرفتند .این عضو هیات رییسه حاضر به پاسخگویی در مورد نحوه ورود و خروج احمدی‌نژاد به مجلس شد و گفت من بی اطلاعم .اما علی مطهری نماینده تهران هم گفته که شنیده است احمدی‌نژاد را با بالگرد اورده‌اند و با ماشین از مجلس خارج شده است .برخی از نمایندگان نیز تصاویر پخش شده از تلویزیون از صحنه ورود احمدی‌نژاد به مجلس توسط خودرو را مربوط به گذشته دانستند.