نایب رئیس کمیسیون امنیت‌ملی و سیاست‌خارجی مجلس با اشاره به افشاگری‌های اسنودن در مورد جاسوسی امریکا از شهروندان این کشور ،  گفت :  دولت امریکا حتی در بین مردم خود نیز بی‌ابرو شده است.منصور حقیقت‌پور عضو فراکسیون اصولگرایان رهروان ولایت با اشاره به افشاگری‌های اسنودن در مورد جاسوسی امریکا از شهروندان این کشور ،  توضیح داد :  دولت امریکا همواره خود را بهشت روی زمین معرفی کرده است ،  جایی که در ان هیچ محدویتی وجود ندارد ولی با افشاگری‌های انجام شده اشکار شد که دولت امریکا نه تنها از شهروندان دیگر کشورها بلکه حتی از شهروندان خود نیز تجسس می‌کرده است.نماینده مردم اردبیل ،  نیر ،  نمین و سرعین در مجلس شورای اسلامی با بیان اینکه دولت امریکا حتی در بین مردم خود نیز بی‌ابرو شده است ،  تصریح کرد :  امریکا دیگر ان جایگاه رفیعی که برای خویش تعریف کرده بود را ندارد و مصداق بارز این افول نیز در تظاهرات‌های ،  نهضت‌ها و جنبش‌هایی مثل تسخیر وال‌استریت به چشم می‌خورد.نماینده مجلس نهم ،  افزود :  امریکا با مشکلات عدیده بسیاری چون باتلاق عراق و افغانستان و بحران اقتصادی داخلی و ناهنجاری‌های اجتماعی مواجه است که پیکره این کشور را هر روز ضعیف‌تر می‌کند.به گزارش مجلس نیوز نایب رئیس کمیسیون امنیت‌ملی و سیاست‌خارجی مجلس ،  ادامه داد :  جاسوسی امریکا از متحدان خود باعث شد رابطه اعضا اتحادیه اروپا نیز با امریکا تیره شود و ادامه این نوع تحرکات این کشور را منزوی‌تر خواهد کرد.مردم 20 شهر امریکا در اعتراض به جاسوسی‌های الکترونیکی گسترده سرویس جاسوسی کشورشان ،  در شهرهای این کشور تظاهرات کردند.