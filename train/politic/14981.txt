رییس سازمان انرژی اتمی با اشاره به مذاکرات ایران و اژانس که قرار است نوزدهم بهمن انجام شود ،  اظهار کرد :  تقاضا داریم مذاکرات با تامل پیش برود و اژانس در انجام ان شتاب نداشته باشد ،  چرا که همزمان مذاکرات با پنج به علاوه یک وجود دارد و ممکن است تداخل ایجاد شود.به گزارش ایسنا ،  علی‌اکبر صالحی در حاشیه مراسم رونمایی از خودروهای شهدای هسته‌ای در باغ موزه دفاع مقدس ،  در جمع خبرنگاران درباره مذاکرات روز نوزدهم بهمن میان ایران و اژانس ،  گفت :  در ادامه همکاری‌ها با اژانس مذاکرات روز شنبه نوزدهم بهمن را انجام می‌دهیم.وی درباره محور این مذاکرات گفت :  مسائلی از قبل مطرح بوده است و در دولت قبلی هم اقداماتی انجام شده است و در این مذاکرات در ادامه این روند ما نیز گام‌هایی را بر خواهیم داشت.رییس سازمان انرژی اتمی تاکید کرد :  امیدوارم این دوره از مذاکرات با اژانس این گونه نباشد که موجب شود فعالیت‌های ما با پنج به علاوه یک به حاشیه رانده شود ،  چرا که در شرایط فعلی کارشناسان هر دو طرف ایران و اژانس مشغولند و باید تلاش کنیم که کارها با ارامش و تومئنیه پیش رود.صالحی ،  اینده مذاکرات و مسائل در این باره را خوب ارزیابی کرد و گفت :  ما در این مسیر به خدا توکل داریم و فکر می‌کنیم که روز به روز جلوتر می‌رویم ،  در عین حال ما تفعل به خیر می‌زنیم و از هیچ ملامتی نمی‌هراسیم و البته با عقلانیت و حکمت تلاش می‌کنیم دفع شر کنیم.وی همچنین در پاسخ به پرسش خبرنگار ایسنا مبنی بر اینکه ایران تقاضا دارد مذاکرات با اژانس در فرصت زمانی بیشتری صورت گیرد و همکاری‌ها برای دور بعدی بیش از سه ماه انجام شود ?  اظهار کرد :  ما معتقدیم باید این مذاکرات را با تامل پیش ببریم و اژانس در مذاکرات شتاب نداشته باشد ،  چرا که با پنج به علاوه یک در حال مذاکره هستیم و ممکن است تداخل ایجاد شود.رییس سازمان انرژی اتمی درباره اظهارات مقامات امریکایی در روزهای اخیر ،  خاطرنشان کرد :  ما به انها توصیه می‌کنیم که ماجراجویی سیاسی نکنند ،  چرا که در شرایطی نیستیم که بخواهیم چنین صحبت‌هایی انجام شود. چنین صحبت‌هایی جز این که بی اعتمادی ایجاد کند ،  فایده دیگری ندارد. قرار بود مواضع خصمانه در این شرایط اتخاذ نشود ،  اما به نظر می‌اید که طرف مقابل نسبت به این موضوع بی توجه است. در عین حال معتقدم که این نوع رفتار عاقبت خوشی ندارد.