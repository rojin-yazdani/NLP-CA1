نماینده ارومیه در مجلس شورای اسلامی با انتقاد از امارهایی که حکایت از کاهش میزان بیکاری دارد ،  گفت :  هنگامی که روزانه خیل مراجعات جویندگان کار به دفاتر نمایندگی را شاهد هستیم نمی‌توانیم بپذیریم بیکاری کاهش یافته و تک رقمی شده است .سید سلمان ذاکر در گفت‌وگو با ایلنا ،  با انتقاد از کاهش میزان بیکاری به حدود 9 درصد ،  گفت :  مدتهاست که به‌صورت رسمی خطاب به مسوولان وزارت کار و یا در نطق‌های دستور مجلس و حتی در قالب تذکر اعلام کرده‌ایم که میزان بیکاری بالاست و نمی‌توانیم انچه را که در قالب سخنرانی مبنی بر کاهش میزان بیکاری مطرح می‌شود ،  بپذیریم .وی با اشاره به اینکه در حال حاضر بیش از 17 هزار بیکار در ارومیه وجود دارد ،  گفت :  مسوولان وزارت کار در پاسخ به این پرسش اعلام کرده‌اند که 17 هزار بیکار ،  امار بالایی نیست ،  اما با توجه به جمعیت استان و در مقایسه با شرایط کلی استان مشاهده می‌شود که نه تنها امار بالایی است بلکه زنگ خطری برای مسوولان است .این عضو کمیسیون قضایی حقوقی مجلس هشتم با تاکید بر اینکه در حال حاضر یکی از معضلات دفاتر نمایندگی‌ها مراجعات غیرقابل پیش‌بینی بیکاران است ،  گفت :  بیش از انکه از تعداد مراجعات بیکاران شرمنده باشیم از اینکه نمی‌توانیم برای انان شغل ایجاد کنیم ،  شرمنده می‌شویم .وی با اظهار تاسف از اینکه در حال حاضر ظرفیت‌های فراوانی برای ایجاد اشتغال در سطح استان اذربایجان غربی وجود دارد ،  گفت :  امروزه در سطح استان 280 معدل وجود دارد که نه تنها اکتشافات در ان صورت نگرفته بلکه در فکر اکتشاف از انها هم نیستند ،  بازارچه مرزی ،  منطقه ازاد تجاری و منطقه ویژه اقتصادی نداریم با توجه به اینکه استانی مرزی هستیم این درحالی است که منطقه سرو یکی از بهترین محل‌ها برای این مهم است و با مرکز ترکیه تنها 20 کیلومتر فاصله دارد .ذاکر از ورود غیرقانونی و غیررسمی 300 کامیون حامل انواع کالا به ایران خبر داد و گفت :  این کامیون‌ها انواع کالا را وارد کشور می‌کنند و انواع کالا را نیز از کشور خارج می‌کنند بدون انکه شغلی ایجاد شده باشد واز طریق گمرک یا مناطق ازاد تجاری اقدام شود .وی از صدها و هزاران فرصت شغلی که می‌تواند از این طریق ایجاد شود ،  خبر داد وگفت :  هنگامی که این حجم از فرصت شغلی از سوی همسایگان ایران غارت می‌شود و مسوولان داخلی هم به ان توجهی ندارند چگونه می‌توانیم از کاهش بیکاری خبر دهیم .عضو کمیسیون قضایی حقوقی مجلس با تاکید بر اینکه نمی‌توان گوشه‌ای نشست و انتظار اشتغالزایی از سوی دولت را داشت ،  گفت :  بیکار نمی‌تواند و نباید دست روی دست بگذارد و سختی بکشد تا دولت برایش شغل ایجاد کند ،  بلکه باید به سوی بازار بخش خصوصی دقت و به فکر ایجاد اشتغال بود .وی از ظرفیت قابل توجه اشتغال در بخش کشاورزی اذربایجان غربی خبر داد و گفت :  باید جوانان از هر فرصتی برای اشتغال بهره ببرند ،  به جای انکه منتظر الطاف دولت ،  مدتی بیکاری بمانند.