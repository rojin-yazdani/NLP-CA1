علی لاریجانی در سخنان پیش از خطبه‌های امروز نماز جمعه تهران ،  با تاکید بر لزوم وجود عنصر جهاد در فرهنگ جامعه ،  گفت :  کشورهایی هستند که از ابادانی برخوردارند ،  اما به دلیل این که روحیه جهادی ندارند ،  اهل بزمند ،  نه اهل رزم. باید نوکری امریکا را قبول کنند. در واقع نوکر شیک‌پوشند. نوکر هستند ولی ظاهر بزک‌کرده‌ای دارند.به گزارش تابناک  ،  رییس مجلس شورای اسلامی ،  ضمن تسلیت به مناسبت شهادت فاطمه زهرا  ( س )  گفت :  پیامبر اسلام  ( ص )  فرمودند دخترم فاطمه ،  سرور زنان عالم از اغاز تا به انجام است. فاطمه زهرا  ( س )  یک شخصیت معمولی نیست که از جهاتی بر دیگر زنان ترجیح داشته باشد ،  بلکه فاطمه زهرا  ( س )  شخصیتی است که عالم و ادم در گرو وجود اوست.وی با بیان اینکه تمسک به پیامبر گرامی اسلام و اهل بیت او در همه زمان‌ها موجب سوق انسان‌ها به سوی سعادت و کمال است ،  گفت :  وجود مقدس حضرت فاطمه  ( س )  یکی از پنج شخصیتی است که وسیله رحمت خداوندی از اغاز خلقت بوده‌اند. برای همین ملاحظه می‌شود که پیامبر گرامی اسلام  ( ص )  راه رستگاری و سعادت را مودت ،  دوستی و پرهیز از مخالفت با این شخصیت قرار داده‌اند.لاریجانی با اشاره به احادیثی مبنی بر اینکه هر کس حضرت فاطمه ( س )  را دوست بدارد ،  در بهشت با پیامبر همراه خواهد بود ،  خاطرنشان کرد :  فاطمه زهرا  ( س )  در خطبه خود پس از حمد و ثنای الهی و ذکر صفات و مناقب رسول‌الله و عظمت قران می‌فرمایند ایمان را خدا عاملی قرار داد که از شرک و ذلالت نجات یابید. در واقع ایمان پایه حرکت فردی و اجتماعی است و پایه پیشرفت و کمال برای فرد و جامعه است ؛  زیرا یک جامعه هرچند در امور مختلف پیشرفت کند اما اهل ایمان نباشد این پیشرفت واقعی نیست و این حرکت حیات‌بخش نیست.رییس مجلس شورای اسلامی تصریح کرد :  هم‌چنین فاطمه زهرا  ( س )  فرموده‌اند خداوند عدالت را قرار داده تا دل‌ها را به هم نزدیک کند ؛  زیرا عدالت اجتماعی است که حق هر کسی را به اندازه خود او تامین می‌کند. به همین دلیل باعث رضایت افراد می‌شود لذا دل‌ها به هم نزدیک می‌شود. هم‌چنین در یک خانواده تا دل‌ها به هم نزدیک نشود ،  خانواده استحکام پیدا نمی‌کند و یا در یک اجتماع کوچک ،  یک شرکت ،  نهاد و غیره اگر دل‌ها به هم نزدیک نشود ،  در داخل ان نهاد مشکلات یا شرکت پیدا می‌شود.لاریجانی با بیان این‌که عامل پایداری یک ملت در همگرایی قلوب انهاست ،  گفت :  فاطمه زهرا  ( س )  می‌فرمایند اگر استحکام جامعه را می‌خواهید ،  از درون باید نزدیکی در قلوب انها به وجود بیاید که عامل ان عدالت اجتماعی است ،  زیرا عدل باعث نزدیکی قلوب به یکدیگر می‌شود.وی افزود :  هم‌چنین اطاعت ما را برای ایجاد نظام در ملت و امت قرار داده ،  زیرا بدون امام و رهبری و بدون ولایت نظام صحیحی به وجود نمی‌اید. فاطمه زهرا  ( س )  عامل برقراری نظام صحیح را اطاعت از انان قرار داده است. اطاعت از محمد و ال محمد  ( س )  تعریف کرده است. یعنی امامت ،  عامل نظام‌بخشی به جامعه است و بعد می‌فرماید امامت ما را قرار داد تا مردم از جدایی و افتراق در امان باشند.رییس مجلس شورای اسلامی ادامه داد :  فاطمه زهرا  ( س )  امامت و پیشوایی اهل بیت  ( ع )  را عامل انسجام جامعه معرفی کرده است. عوامل دیگر ممکن است صرفا تا اندازه‌ای انسجام‌بخش باشد ؛  برای نمونه ،  ملی‌گرایی ،  قوم‌گرایی و همزبانی عامل انسجام می‌شود اما تا اندازه‌ای ،  لکن محبت اهل بیت  ( ع )  و پذیرش امامت و پیشوایی انان انسجام تام و کمال به وجود می‌اورد که حاضرند از جان خود در راه ان بگذرند.لاریجانی افزود :  سپس ایشان جهاد را برای عزت اسلام و ذلت کفر و نفاق قرار دادند ،  روحیه جهادی عامل عزت‌مندی اسلام است. کشور و ملتی می‌تواند سرافرازانه زندگی کند که روحیه جهادی داشته باشد.وی تاکید کرد :  ملتی که عنصر کلیدی یعنی عنصر جهاد را از فرهنگ خود خارج کند ،  ممکن است رنگ و لعاب ظاهری داشته باشد ،  اما عزت ندارد و دست‌نشانده خواهد بود.رییس مجلس شورای اسلامی تصریح کرد :  امروز این موضوع را می‌توانید در بین کشورها ببینید. کشورهایی هستند که از ابادانی برخوردارند ،  نفت و گاز زیادی دارند ،  صنعت دارند ،  اما به دلیل این‌که روحیه جهادی ندارند اهل بزمند ،  نه اهل رزم. باید نوکری امریکا را قبول کنند. در واقع نوکر شیک‌پوشند. نوکر هستند ولی ظاهر بزک‌کرده‌ای دارند.لاریجانی در ادامه سخنان خود یاداور شد :  از سوی دیگر یک گروه کوچک حزب‌الله را ملاحظه کنید که اینها اهل جهاد بوده و هستند و یک رژیم تا دندان مسلح صهیونیستی را که پشت ان امریکا بود ،  همین گروه کوچک به زانو دراوردند و یک شکست بزرگی را به رژیم تحمیل کرد که حالا حالاها این درد را حس می‌کنند و این رژیم مجبور است ،  حرف‌های کلفتی بزند تا درد شکست را به نحوی برای خود مرتفع کند.وی گفت :  این روزها نیز می‌بینید ،  گاه سخنان درشتی نسبت به ملت ایران می‌گویند. رژیم صهیونیستی باید درک کند ملت ایران ملت پیرو فاطمه ( س )  است که فرمود جهاد عامل عزت اسلام است ،  ملتی مجاهد است. اگر صهیونیست‌ها دوست دارند که مدال تابوت‌کشی سربازانشان را به سینه انها نصب کنیم بسم‌الله.رییس مجلس شورای اسلامی در خطبه‌های پیش از نماز جمعه این هفته تهران گفت :  اهمیت شعار امسال از ان روست که اقتصاد سالم عامل عزت‌مندی و مبنای تحقق جامعه سالم است.علی لاریجانی ،  با اشاره به شعار امسال اظهار کرد :  در خطبه حضرت فاطمه  ( س )  نیز اقتصاد یکی از ارکان جامعه سالم است ،  زیرا حتی اگر فردی اهل جهاد باشد ولی جسمی ناسالم داشته باشد ،  زمین‌گیر خواهد بود و نمی‌تواند وارد میدان شود.وی افزود :  اقتصاد سالم هم همانند فردی است که نیروی بدنی کافی برای جهاد و مبارزه را دارد و در صورت لزوم می‌تواند وارد عرصه شود.لاریجانی با بیان این‌که شهید مطهری  ( قدس‌سره )  در این زمینه یکی از اصول اولیه حیات را اقتصاد سالم می‌داند ،  ادامه داد :  به عقیده شهید مطهری ،  یکی از اصول اولیه حیات و تامین رشد و نمو جامعه ،  اقتصادی سالم است که قائم به غیر نباشد.وی تاکید کرد :  جامعه‌ای که مشکل اقتصادی داشته باشد ،  به نوعی مریض است و اقتصاد سالم به نوعی از ارکان امت سالم محسوب می‌شود. هم‌چنین جامعه راکد هرگز نمی‌تواند به اقتصادی سالم دست یابد و از سرمایه خود استفاده کند.رییس مجلس شورای اسلامی ،  با بیان این‌که اگر خواستار جامعه‌ای اخلاق‌گرا و معنوی هستیم باید به اقتصاد خود توجه کنیم ،  عنوان کرد :  اگر ما می‌خواهیم مردم ما نسبت به سایر مسلمانان احساس همدردی داشته و به داد مظلومین برسند ،  باید اقتصادی سالم داشته باشیم که این اقتصاد باید رشد و نمو داشته و از تولیدات خود کشور بهره ببرد.لاریجانی در بخش‌های دیگری از سخنان خود با تاکید بر این‌که استاد مطهری معتقد بودند که اسلام نمی‌خواهد مسلمانان به غیر متکی باشند ،  گفت :  در صورتی که ملت مسلمان دست خود را به طرف غیر دراز کند ،  بنده او شده و انها بر مسلمین چیره می‌شوند. به همین دلیل ملتی که در اقتصاد خود مدیریتی درست نداشته باشد ،  به اقتصاد واقعی دست نیافته است.وی تصریح کرد :  با وجودی که امروزه بحث جهانی شدن مطرح است ،  ولی باید کشورها با توجه به ارتباطات خود متناسب با شرایط بین‌المللی خود به خودکفایی و اقتصاد توجه کرده و توانمندی‌های خود را در تولیدات استراتژیک توسعه داده و قائم به ذات باشند. همان گونه که کشورهای پیشرفته مانند ژاپن ،  امریکا و برخی کشورهای اروپایی ،  تلاش می‌کنند در تولیدات استراتژیک متکی به دیگران نباشند ،  چون در این صورت در سخت‌ترین شرایط هم می‌توانند نیازهای خود را برطرف سازند.رییس مجلس شورای اسلامی تاکید کرد :  امام راحل همواره به جوانان توصیه می‌کردند تا در زمینه اقتصادی به استقلال برسند ،  چون استقلال در اقتصاد پایه استقلال سیاسی است.به گفته وی ،  واردات اگر مکمل تولید باشد به تولید کمک می‌کند و در غیر این صورت محصولات مصرفی برای تولید مضرند.لاریجانی در ادامه با بیان این‌که جهش اقتصادی با کار و تولید در داخل کشور فراهم می‌شود ،  عنوان کرد :  بر پایه تفکر اسلام ،  اقتصاد سالم اقتصادی است که در ان تولید وجود داشته باشد و این امر یکی از مباحث ضروری در دین ماست. هم‌چنین اهمیت این امر امروزه و با توجه به تحریم‌هایی که در یک سال گذشته علیه ایران شدت گرفته ،  بیشتر احساس می‌شود ،  زیرا انها ما را به خاطر مسائل هسته‌ای تحریم کرده‌اند ،  در حالی که رژیم صهیونیستی صدها کلاهک هسته‌ای دارد.وی ادامه داد :  با وجود فتوای مقام معظم رهبری درباره تحریم سلاح‌های هسته‌ای انها هم‌چنان بر روی تحریم‌های خود پافشاری می‌کنند. با این حال ما باید بر تولیدات داخلی و استقلال اقتصادی خود پافشاری کنیم. البته این اقدام انها قابل درک است و می‌توان گفت به دلیل شکست‌هایی است که امریکا در جنگ‌های خود خورده است.رییس مجلس شورای اسلامی در پایان سخنان خود با اشاره به این مطلب که به دلیل برخی مشکلات اجرایی دچار مساله بیکاری شدیم ،  گفت :  اگر کسی از کار خود برکنار شود دولت اسلامی موظف است ،  نان شب ان را تامین کند.