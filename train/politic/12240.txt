عماد افروغ در گفت و گو با خبرنگار شفاف در خصوص سخنان اخیر رییس جمهور مبنی بر اینکه مجلس در راس امور نیست گفت  : بعد از انقلاب یک فلسفه سیاسی را مستقر کردیم به نام جمهوری اسلامی یا مردم سالاری دینی که پاسخ تازه‌ای به سوال کهن مشروعیت یک نظام سیاسی است.از این منظر نظامی سیاسی و قانونی است که قانون را اجرا کند و مورد رضایت مردم باشد .این استاد دانشگاه با بیان اینکه در قانون اساسی به حاکمیت مردم در طول حاکمیت خدا اشاره شده است خاطرنشان کرد  :  مردم جایگاه ویژه‌ای دارند و این جایگاه از طریق انتخابات تجلی پیدا می‌کند و این انتخابات یک مکانیزم ویژه و متعلقات مختلفی دارد از جمله انتخابات ریاست جمهوری ،  نمایندگان مجلس ،  انتخابات خبرگان و شوراهای شهر که انتخابات مهمی محسوب می‌شوند که مردم در انها نقش ویژه‌ای دارند . حتی رهبری هم به طور غیر مستقیم از طریق مردم انتخاب می‌شود.افروغ یاد اور شد  :  این انتخابات براساس قانونی که ابتدا در مجلس موسسان که بعد جای خود را به مجلس شورای اسلامی داد شکل می‌گیرد و وزرای دولت هم باید از مجلس رای اعتماد بگیرند و وزرا هم باید به رییس جمهور و هم مجلس پاسخگو باشند. وی تصریح کرد  :  یکی از دغدغه‌های ما برای جمهوری اسلامی و شکل گیری نهادی به نام پارلمان جلوگیری از دیکتاتوری و اجرا نکردن مصوبات مجلس از سوی قوه مجریه بوده است . لذا در ذیل تفکیک قوا ، مجلس در راس امور است.این استاد دانشگاه با اشاره به سخنان امام  ( ر ، ه )  مبنی بر اینکه مجلس در راس امور است تاکید کرد  :  وظیفه مجلس تصویب قوانین و نظارت بر عملکرد قوه مجریه است اما مجلس انطور که باید در راس امور نبوده و این فرموده امام ( ر ، ه )  که مجلس در راس امور است بیانگر یک امر مطلوب است.افروغ در ادامه اظهار داشت  :  شایسته است که مجلس در راس امور باشد و اگر در راس امور بود نیازی به گفتنش نبود.در زمانی که احکام حکومتی مطرح نشده بود و مجمع تشخیص مصلحت شکل نگرفته بود امام ( ر ، ه )  در موارد اختلاف مجلس و شورای نگهبان فرمودند با دو سوم رای نمایندگان مجلس مسئله قطعی خواهد شد.وی با اشاره به وظایف نمایندگان در قانون اساسی خاطر نشان کرد  : نمایندگان در قانون اساسی اختیارات و ویژگی‌هایی دارند و ان این است که مجلس شورای اسلامی باید عهده دار قانون گذاری و نظارت بر قوه مجریه باشد .این استاد دانشگاه افزود  :  نظارت بر عملکرد قوه مجریه بر عهده مجلس است و مقصود  ،  عمل و اجرای مطلوب است که منطبق بر قانون باشد.حتی در مجلس هفتم طرحی تصویب شد که مجلس می‌تواند قوه قضاییه را مورد تحقیق و تفحص قرار دهد.افروغ با بیان اینکه راه بسیاری تا اجرا دموکراسی مطلوب در کشور باقی است تصریح کرد  :  با توجه به واقعیت‌ها مجلس در راس امور نیست اما مطلوب است و باید باشد.با شناختی که از مجلس دارم ، مجلس در بسیاری از مواقع از حقش کوتاه امده و اگر نمی‌امد امروز این حرفها شنیده نمی‌شد. وی با بیان اینکه مجلس بعد نظارتی خود را به طور کامل اجرا نکرده است گفت  :  مجلس از سوال ،  استیضاح و تحقیق و تفحص که از وظایفش محسوب می‌شود کوتاه امده و یک مقام اجرایی که رای اعتماد از مجلس می‌گیرد اینگونه جایگاه مجلس را نادیده می‌گیرد. این استاد دانشگاه ادامه داد  :  این مقام اجرایی نگاه خلاف قانون اساسی به جایگاه مجلس داشته و سخنان امام  ( ر ، ه )  را تحریف می‌کند و مجلس باید پاسخگو باشد که چرا رییس جمهور این سخنان را ایراد می‌کند.