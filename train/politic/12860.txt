جانشین فرمانده کل سپاه پاسداران انقلاب اسلامی با محکوم کردن تجاوز وحشیانه رژیم ال‌سعود علیه مردم بی‌دفاع یمن گفت :  ال‌سعود اتش تفرقه را بین مسلمانان انداخته است و در راستای تحقق فتنه‌ها و اهداف امریکا و صهیونیست‌ها گام برمی‌دارد.به گزارش فارس از کردستان ،  سردار حسین سلامی پیش از ظهر امروز در گردهمایی پیشمرگان مسلمان کرد با عنوان حماسه‌افرینان همیشه ماندگار در سالن ازادی سنندج اظهار کرد :  جهان اسلام امروز بیش از هر زمان دیگری به اگاهی ،  مطالعه دقیق و شناخت از توطئه‌های دشمنان نیازمند است.وی افزود :  امروز یک ملت به نام سوریه که پیشانی مسلمین علیه توطئه‌های صهیونیست‌ها بود با توطئه‌افکنی و دخالت‌های کشورهای اروپایی و همراهی دولت‌های مرتجع منطقه به ویرانی و اشوب کشیده شده است و نوامیس ان مورد هجمه قرار گرفته و شهرها و زیرساخت‌های ان به ویرانی گرائیده است.جانشین فرمانده سپاه پاسداران انقلاب اسلامی به توطئه‌های امریکا ،  کشورهای اروپایی و رژیم‌های مرتجع عربی منطقه در تفرقه‌افکنی بین اقوام و مذاهب اسلامی در عراق ،  کشتار مسلمین و هجمه به نوامیس انان اشاره کرد و گفت :  امروز عده‌ای به نام اسلام بر چهره اسلام شمشیر می‌زنند و چهره سرشار از عطوفت و محبت اسلامی را خدشه‌دار کرده و خشونت و بیرحمی و قساوت و سنگدلی را در جهان اسلام گسترش می‌دهند.سردار سلامی افزود :  در یمن مردم فقیر ،  بی‌دفاع و مسلمان ان مورد وحشیانه‌ترین ،  بی‌منطق‌ترین و احمقانه‌ترین جنگ و هجمه از سوی رژیم ال‌سعود قرار گرفته‌اند که این هجمه‌های وحشیانه نیز با چراغ سبز و پشتیبانی امریکا ،  اسرائیل و کشورهای اروپایی همراه بوده است.جانشین سپاه کل پاسداران انقلاب اسلامی در ادامه سخنان خود اظهار کرد :  امروز سالگرد طلوع خورشید ولایت در سال 88 در ماندنی‌ترین بهار کردستان است و سرسبزی ،  نشاط ،  طراوت و طبیعت زنده این سرزمین در کنار وفاداری ،  همت والا و اعتقادات راسخ مردم کردستان مایه فخر و مباهات همه ایرانیان است.سردار سلامی افزود :  کردها اصیل‌ترین قوم ایرانند و هزاران سال شکوه تمدن ایران و اسلام مرهون وفاداری‌ها ،  رشادت‌ها و فداکاری‌های این قوم اصیل است و این قوم نقش ویژه‌ای در رفعت‌بخشیدن به جایگاه و موقعیت جهانی ایران بزرگ دارد.وی خاطرنشان کرد :  کردها قومی مسلمان ،  محب اهل بیت ( ع )  هستند که به قران ایمان دارند و ایه تطهیر را در صفحه قلبشان با محبت به اهل بیت ( ع )  تفسیر می‌کنند.جانشین فرمانده سپاه پاسداران انقلاب اسلامی تصریح کرد :  این مردم را با غیرت و تعصبشان به عنوان مستحکم‌ترین پاسداران مرزهای ایران اسلامی در صفحات تاریخ ایران و اسلام به ویژه در دوران تاریخی 37 ساله پس از انقلاب می‌شناسیم.سردار سلامی افزود :  عظمت و بزرگی ایران اسلامی مرهون فداکاری‌های عظیم و اشکار پیشمرگان مسلمان کرد که در دهه‌ها و سال‌های اولیه انقلاب اسلامی از خود بروز دادند و ان زمان که فتنه‌گران نمی‌توانستند استقرار امنیت را در این مرز و بوم ببینند مردم مسلمان کردستان در کسوت پیشمرگان مؤمن سلاح بر دوش گرفته و از خانه و کاشانه خود دل کنده و سفرهای بلندی را در دشت‌ها و کوه‌ها در تعقیب دشمنان ایران متحمل شدند.وی اظهار داشت :  شایسته است مردم کردستان در عزت ،  سربلندی ،  ارامش ،  ابادانی و پیشرفت زندگی کنند چرا که کردستان عزیز با رشادت پیشمرگان مسلمان کرد و همراهی نیروهای مهاجر اعم از سپاهی ،  ارتشی و بسیجی به گورستانی برای دفن اروزهای دشمنان تبدیل شد.جانشین فرمانده سپاه پاسداران انقلاب اسلامی در ادامه سخنان خود خاطرنشان کرد :  شهدای پیشمرگ مسلمان کرد ستاره‌های درخشان و بی‌غروبی هستند که امنیت و ارامش را به ایرانیان هدیه کردند و صبوری خانواده‌های این بزرگواران نیز مایه فخر و مباهات همه ماست.سردار سلامی افزود :  امروز دشمنان اسلام به صورت اشکارا به ارزش‌ها ،  اتحاد و انسجام مسلمین خدشه وارد می‌کنند و به دنبال ایجاد تفرقه بین صفوف مسلمین هستند و به بهانه‌های مختلف مسلمانان را به جان همدیگر می‌اندازند و برادرکشی را رواج می‌دهند.وی اظهار داشت :  ایجاد تفرقه بین شیعه و سنی ،  کرد و عرب و فارس ،  شافعی و سلفی و تبدیل‌کردن قومیت‌ها و مذاهب مختلف به بستری برای تفرقه و درگیری به منظور تضعیف مسلمین و هزینه‌کردن انرژی‌ها و ظرفیت‌های مسلمین برای نابودی خود مسلمین از جمله اهداف و توطئه‌هایی است که امریکا ،  صهیونیست جهانی و کشورهای اروپایی با تمام توان دنبال می‌کنند.جانشین فرمانده سپاه پاسداران انقلاب اسلامی تصریح کرد :  باید به این مهم توجه کرد که قبایل ،  طوایف ،  قومیت‌ها و مذاهب فرصتی مغتنم برای تقویت پایه‌های وحدت و انسجام اسلامی و ملی بوده و به گسترش فضای عطوفت و مهربانی در جهان اسلام کمک می‌کنند.سردار سلامی افزود :  جهان اسلام امروز بیش از هر زمان دیگری به اگاهی ،  مطالعه دقیق و شناخت از توطئه‌های دشمنان نیازمند است چرا که دشمنان اسلام با تمام توان برای ضربه‌زدن به مسلمانان همراه شده‌اند و متاسفانه کشورهای مرتجع منطقه نیز با انان همراه شده و در راستای رونق‌بخشیدن به کارخانه‌های اسلحه‌سازی انان گام برمی‌دارند.وی خاطرنشان کرد :  در اوج تحریم‌ها و محاصره‌های اقتصادی و اوج ناامنی منطقه‌ای شاهد بهشتی امن و ارام به نام ایران اسلامی هستیم که در ان نوامیسمان در امنیت بوده و با عزت و اقتدار شهرهایمان در حال رشد و ابادانی است.سردار سلامی افزود :  اینجا سرزمین وحدت اقوام و درخشش پهلوانان عالم بوده و ایران اسلامی در بزرگ‌ترین ارتفاعات منزلت بین‌المللی می‌درخشد.وی خاطرنشان کرد :  ایران امروز سنبل همه عظمت‌هاست و کردستان ایران عقیق انگشتری ایران است و مردم کردستان در قلب همه ایرانیان جایگاهی رفیع و دوست‌داشتنی دارند.