قائم‌مقام وزیر کشور گفت :  با توجه به کسالتی که اقای میرولد از ناحیه گردن داشت ،  پزشکان به وی توصیه کردند که نباید فشار کاری‌اش سنگین باشد از این رو وزیر کشور تقاضای رفتن وی از معاونت سیاسی وزارت کشور را پذیرفت.حسینعلی امیری قائم‌مقام وزیر کشور در گفت‌وگو با فارس ،  با بیان اینکه اقای میرولد از مدیران باتجربه کشور است ،  اظهارداشت :  وی سال‌ها معاون استاندار و استاندار بوده و یک نیروی کاملا متعادل و مورد قبول اصلاح‌طلب‌ها و اصولگراهاست.قائم‌مقام وزیر کشور تصریح‌کرد :  وقتی دولت تشکیل شد ،  با توجه به تجربه‌ای که میرولد در استانداری‌ها و وزرات کشور داشت از وی خواسته شد معاونت سیاسی وزارت کشور را قبول کند که در ان زمان رئیس هیئت مدیره بانک پاسارگاد بود و اعلام کرد بازنشسته شده و با سیستم دولتی ارتباطی ندارد ،  اما با توجه به شناختی که از وزارت کشور و حوزه‌های استانداری داشت پذیرفت که برای مدت موقتی کمک کند.وی اضافه‌کرد :  این مدت تا استقرار استانداران بود و بعد از ان گفت بنده کارم را انجام دادم و می‌خواهم بروم ؛  اما با توجه به دوستی بسیار صمیمی که بین تیم فعلی وزارت کشور وجود دارد وزیر کشور درخواست کرد که فعلا بماند و بعد از اینکه هم اقای رحمانی‌فضلی و هم بنده با وی صحبت کردیم قبول کرد تا پایان سال 92 در این سمت باقی بماند.امیری یاداورشد :  بعد از پایان سال 92 نیز از وی خواستیم که تا بعد از برگزاری سمینار استانداران و همچنین موضوع اجرای فاز دوم هدفمندی یارانه‌ها که ممکن است دارای بار سیاسی باشد در معاونت سیاسی وزارت کشور حضور داشته باشد ،  اما پس از ان با توجه به کسالتی که از ناحیه گردن داشت پزشکان به وی توصیه کردند که نباید فشار کاری‌اش سنگین باشد از این رو مصمم شد تا از وزارت کشور برود لذا هیچ‌گونه قهر یا اعتراضی در این زمینه مطرح نبوده است.سخنگوی وزارت کشور با تاکید بر اینکه دوستی کم‌نظیری بین تیم فعلی وزارت کشور وجود دارد ،  گفت :  اینکه وی به دلیل ان چه در برخی سایت‌ها و روزنامه‌ها عنوان شده می‌خواهد از وزارت کشور برود بسیار کم‌لطفی است و نوعی جفا در حق اقای وزیر ،  میرولد و دوستان وزارت کشور است ؛  قرار نیست ارتباط اقای میرولد با وزارت کشور قطع شود اما با توجه به توصیه پزشکان و با توجه به شرایط جسمی وی در جایگاه دیگری متناسب با از تجربیاتش از او استفاده می‌کنیم.امیری در پایان با بیان اینکه اقای وزیر تقاضای اقای میرولد را پذیرفته و در اولین فرصت از زحمات وی قدردانی خواهد شد ،  خاطرنشان کرد :  اقای میرولد فردا سر کار است و در اولین فرصت که برنامه‌های وزیر کشور اجازه دهد از وی در سمت معاونت سیاسی وزارت کشور تقدیر می‌شود اما وزارت کشور کماکان از تجربیات ،  دانش و خدمات اقای میرولد در جایگاهی متناسب با شرایط جسمی وی کماکان بهره‌مند می‌شود.