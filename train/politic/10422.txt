عربستان براساس اعلام قبلی ،  از زایران ایرانی که به فرودگاه مدینه وارد می‌شوند ،  انگشت‌نگاری و عکسبرداری می‌کند ! به گزارش ایسنا ،  با وجود این‌که عربستان خود را برای موسم حج تمتع اماده کرده و براساس پیش‌بینی‌ها ،  قرار است بیش از سه میلیون زایر از سراسر جهان برای شرکت در کنگره عظیم حج در عربستان گردهم ایند ،  اما زایران ایرانی هنگام ورود به فرودگاه مدینه حدود 45 دقیقه تا یک ساعت برای بازرسی و کنترل معطل شدند. این درحالی است که بسیاری از حجاج ایرانی را افراد کهن‌سال تشکیل می‌دهند.سعودی‌ها براساس پیش‌بینی‌هایی که کرده‌اند ،  با تعیین نیروهای بیشتر در فرودگاه‌ها ،  خود را برای ورود حجم زیادی از زایران اماده کرده‌اند ؛  اما در فرودگاه مدینه و در کنار تعداد زیاد نیروها و ماموران سعودی فرودگاه که تلاش دارند با هر زبانی ،  بخصوص فارسی ،  زایران ایرانی را به قسمت‌های مربوط برای کنترل گذرنامه ،  کارت واکسن و کنترل بار هدایت کنند ،  بیش از هر چیزی دوربین‌های دیجیتالی مستقر در کنار هر مامور کنترل گذرنامه توجه را جلب می‌کنند که بدون استثنا و در برخی موارد بی‌ان‌که فرد متوجه شود ،  از چهره زایر عکسبرداری می‌کنند.ماموران سعودی در بخش کنترل گذرنامه ،  در ظاهر به‌صورت تصادفی از برخی زایران که در میان انها افراد کهن‌سال نیز دیده می‌شوند ،  انگشت‌نگاری می‌کنند. البته معمولا زایران ایرانی در این‌باره عکس‌العمل منفی نشان نمی‌دهند و این موضوع سبب می‌شود ،  این ماموران به‌راحتی به کار خود بپردازند.مسعود مجردی رییس ستاد مدینه درباره این اقدام سعودی‌ها در فرودگاه مدینه ،  توضیح داد :  این موضوع جزو مقررات بین‌المللی است و با این‌که پیش از این ،  عربستان اعلام کرده بود ،  از تمام زایران در حج تمتع انگشت‌نگاری و چهره‌نگاری می‌کند ،  اما تاکنون این موضوع درباره بخشی از زایران و ان هم به‌صورت تصادفی انجام شده است.وی با بیان این‌که انگشت‌نگاری و عکسبرداری در عربستان از زایران تمام کشورها انجام می‌شود و در دستور کار دولت عربستان است ،  گفت :  تاکنون 13 پرواز به عربستان صورت گرفته که از چهار پرواز ،  اصلا انگشت‌نگاری و چهره‌نگاری نشده و از بقیه زایران نیز تصادفی انگشت‌نگاری شده است.مجردی بیان کرد :  امسال تعامل دولت عربستان در برخورد با زایران ایرانی و ورود انها به مدینه نسبت به سال‌های گذشته بسیار بهتر است.به گزارش خبرنگار اعزامی ایسنا ،  علاوه بر دیگر اقدامات ماموران سعودی در این فرودگاه که در عین نظم انجام می‌شود ،  کنترل لپ‌تاپ‌های شخصی برخی مسافران ورودی به فرودگاه مدینه نیز قابل توجه است. کنترل برخی از این لپ‌تاپ‌ها در اتاق‌هایی با درهای بسته در فرودگاه مدینه تا حدود 20 دقیقه طول می‌کشد. البته لپ‌تاپ‌ها پس از کنترل به صاحبان‌شان برگردانده می‌شوند.ماموران سعودی در فرودگاه مدینه ،  پس از تمام این بازرسی‌ها که بیش از 45 دقیقه ،  ان هم فقط برای یک پرواز طول کشید ،  هنگام خروج ،  از تمام زایران ایرانی گذرنامه‌ها را تحویل گرفتند و گفته می‌شود ،  گذرنامه‌ها به مدیران کاروان‌ها تحویل داده خواهند شد تا در پایان سفر به زایران بازگردانده شوند. این کار به‌دنبال اقدامات امنیتی و برای جلوگیری از خروج زایران از دو شهر مدینه و مکه در ایام حج صورت می‌گیرد.این اقدامات و زمان معطلی به گفته برخی از مسئولان بعثه مقام معظم رهبری ،  عادی است و در گذشته نیز این کارها صورت می‌گرفتند و جزو قوانین بین‌المللی محسوب می‌شوند.مسئولان سازمان حج و زیارت نیز پیش از این اعلام کرده بودند که عربستان ،  امسال از تمام زایران انگشت‌نگاری می‌کند.به گفته این مسئولان ،  بارها به مقامات عربستان سعودی درباره ضرورت نداشتن انگشت‌نگاری از زایران ایرانی که بارها مقامات این کشور درباره حج منظم انها صحبت کرده‌اند ،  تاکید شده است که انها نیز گفته‌اند ،  این اقدام با توجه به ورود گسترده زایران از کشورهای مختلف و با هدف تامین امنیت انجام می‌شود.البته مسئولان سازمان حج و زیارت تاکید کرده‌اند که اگر این اقدام سعودی‌ها به منزله توهین به زایران کشور ما باشد ،  حتما با ان برخورد می‌شود.امسال 104 هزار زایر ایرانی به حج مشرف می‌شوند و تاکنون بیش از 11 هزار نفر از حدود 50 هزار زایر مدینه قبل ،  به این شهر وارد شده‌اند.