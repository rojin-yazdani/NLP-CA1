عضو فراکسیون روحانیون مجلس ،  علت توهین‌های غرب به دین و پیامبر اسلام ( ص )  را اسلام‌گرایی و بیداری به وجود امده در جهان خواند و گفت :  غرب امروز بیش از هر زمان دیگری احساس خطر می‌کند و به علت ضعف در ایدئولوژی دست به اهانت و فحاشی می‌زند.سید محمد باقر عبادی در گفت و گو با خانه ملت در واکنش به اعلام مجله فرانسوی شارلی ابدو که روز چهارشنبه دوم ژانویه 2013 ،  در نظر دارد ،  سری کاریکاتورهای توهین امیز به پیامبر اکرم  ( ص )  را با عنوان زندگی محمد ( ص )  منتشر کند ،  گفت :  این اقدام غرب نشانه ضعف ان‌ها در برابر اسلام و مکتب پیامبر اکرم  ( ص )  است.نماینده مردم بیرجند ،  درمیان و خوسف در مجلس تصریح کرد :  به علت رشد اسلام‌گرایی و بیداری که در حال فراگرفتن جهان است ،  غرب به هر راهی دست می‌زند تا از این منطق فراگیر جهانی جلوگیری کند.وی ادامه داد :  وقتی ایده‌ای دچار ضعف است و احساس عقب افتادگی می‌کند ،  دست به اهانت و توهین می‌زند ؛  با شرایطی که در مصر ،  لیبی ،  تونس ،  بحرین و تا حدودی در عربستان در حال روی دادن است ،  جهان استکبار راه مقابله‌ای را نمی‌یابد و گاه با توهین و گاه به تمسخر با اسلام روبه رو می‌شود.عضو کمیسیون اموزش و تحقیقات مجلس با بیان اینکه غرب از بیداری به وجود امده در جهان اسلام سخت در هراس است ،  افزود :  با توجه به جایگاه خاص خاور میانه و وجود اکثر کشورهای مسلمان در این منطقه ،  جهان استکبار دست به هر راه غیر انسانی می‌زند تا اسلام را کنار بگذارد.عبادی با اشاره به بحران‌های اقتصادی به وجود امده در اروپا و امریکا ،  یاداور شد :  علت اینکه این اهانت‌ها در مقطع زمانی امروز منتشر می‌شود ،  اهمیت یافتن اسلام و رشد ان در جهان است.عضو فراکسیون روحانیون مجلس افزود :  در عین حال ما تا به حال شاهد نبودیم که دنیای غرب به یک دین و مکتب دیگری اهانتی را روا داشته باشد ،  چرا که دنیای استکبار فقط از ناحیه اسلام احساس خطر می‌کند و نگران این است که با فراگیر شدن بیداری به وجود امده ،  قدرت از ان‌ها گرفته شود.مجله فرانسوی شارلی ابدو سابقه دیرینه‌ای در توهین به مقدسات اسلامی دارد ؛  این در حالی است که طراح انیمیشن مجله شارلی ابدو مدعی شده است که در این سری کاریکاتورها توهینی به پیامبر  ( ص )  نشده است و مطمئنا هیچ مسلمانی از دیدن ان ناراحت نخواهد شد. ما باید به جای انتشار کاریکاتورهایی از پیامبر اسلام به انتشار انیمیشن‌هایی از زندگی وی دست می‌زدیم ،  تمایل دارم مردم فرانسه با نگرش حضرت محمد ( ص )  اشنا شوند.