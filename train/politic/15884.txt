عضو کمیسیون عمران مجلس ،  با توضیح اینکه مقررات فنی ساختمان مدت زیادی است که تصویب شده اما هنوز به طور کامل اجرا نمی‌شود ،  گفت :  در تهران و بخش‌هایی از کلانشهرها هنوز شناسنامه‌دار کردن ساختمان‌ها رایج نشده است.سیدمهدی هاشمی در گفت‌وگو با خبرنگار اقتصادی خبرگزاری خانه ملت ،  نبود نظارت بر نوسازی بافت‌های فرسوده را دلیل روند کند بازسازی‌ها خواند و اظهار کرد :  مهم‌ترین موضوع در این رابطه ،  بحث مطالبه قانون و نظارت بر اجرای دقیق ان از سوی مجلس است.نماینده مردم تهران ،  ری ،  شمیرانات و اسلامشهر در مجلس شورای اسلامی ،  افزود :  مقررات فنی ساختمان مدت زیادی است که تصویب شده اما هنوز به طور کامل اجرا نمی‌شود ،  بنابراین مجلس باید نقش نظارت عالیه خود را ایفا و قانون را مطالبه کند تا اجرا شود.رییس سازمان نظام مهندسی ساختمان کشور ،  تصریح کرد :  بسیاری از کالاها دارای شناسنامه فنی هستند ولی ساختمان که یک سرمایه ارزشمند محسوب می‌شود و با ایمنی جان و مال انسان‌ها سر و کار دارد ،  از این امکان برخوردار نیست.هاشمی با تاکید بر اینکه صدور شناسنامه فنی ساختمان در بسیاری از شهرها اغاز شده است ،  گفت :  اما در تهران و بخش‌هایی از کلانشهرها هنوز شناسنامه‌دار کردن ساختمان‌ها رایج نشده است.عضو کمیسیون عمران مجلس نهم ،  اظهار امیدواری کرد که با توجه به تصویب طرح تفصیلی و ابلاغ طرح جامع تهران ،  زیبایی و فرهنگ مورد نظر در معماری و شهرسازی کشور ورود پیدا کند و دچار مشکلات این چنینی نشویم.