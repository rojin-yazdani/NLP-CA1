سید محمد خاتمی رییس جمهور سابق ایران  ،  چهارشنبه شب به تماشای نمایش درس به کارگردانی داریوش مهرجویی نشست.به گزارش اخرین نیوز در این حضور که به شکل سرزده و با همراهی چهره‌هایی همچون :  احمد مسجد جامعی  (  وزیر ارشاد دوره اصلاحات و نماینده مردم تهران در شورای شهر )  ، فریدون عمو زاده خلیلی ( روزنامه نگار و نویسنده )  ،  بهاره رهنما  ( بازیگر )  ،  پیمان قاسمخانی  ( فیلم نامه نویس )  و جمعی دیگر از هنرمندان صورت گرفت ،  حجت الاسلام خاتمی در کنار مجید جوزانی مدیر خانه هنرمندان به تماشای نمایش نشست.نکته جالب در این میان روایت کاملا متفاوت تریبون‌های حامی دولت و اصلاحات از این حضور و حاشیه‌های ان است .رسانه‌های اصلاح طلب مدعی شدند که حضور خاتمی در این نمایش با استقبال فراوان تماشاگران مواجه شد ،  به گونه‌ای که با وجود پر شدن ،  بخش زیادی از تماشاگران به صورت نشسته بر کف زمین و ایستاده به تماشای نمایش نشستند و رییس جمهور پیشین ایران را به شدت تشویق کردند و این تشویق طولانی سبب شد اجرای نمایش با تاخیر اغاز شود. در پایان نیز داریوش مهرجویی نمایش خود را به حضور عالیقدر سید محمد خاتمی تقدیم کرد.اما در مقابل سایت‌های نزدیک به دولت مدعی شدند برخی افراد و مردم مانع تماشای تئاتر توسط سید محمد خاتمی رییس جمهور سابق شدند.به دنبال این حضور و اخلال برخی افراد خاص ،  خاتمی نتوانست تا انتهای نمایش در سالن نمایش بماند . در پایان نیز داریوش مهرجویی با دیدن این فضا و ترک سالن توسط خاتمی برای دلجویی از خاتمی نمایش خود را به وی تقدیم کرد.لازم به ذکر است که این افراد با دیدن خاتمی در سالن نمایش شعارهایی را سر دادند که بعد از گذشت دقایقی محمد خاتمی سالن نمایش را ترک کرد.