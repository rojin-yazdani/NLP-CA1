دبیر اجرایی خانه احزاب از ارسال نامه‌ای از سوی این نهاد به ایت الله جنتی دبیر شورای نگهبان در ارتباط با موضوع ردصلاحیت‌ها خبر داد.  سید احمد شمس دبیر اجرایی خانه احزاب در گفتگو با فارس از ارسال نامه‌ای از سوی شورای مرکزی خانه احزاب به ایت الله احمد جنتی دبیر شورای نگهبان قانون اساسی خبر داد.  وی اظهار داشت :  با توجه به اینکه شورای مرکزی خانه احزاب مصوب کرده بود که مرتضوی رئیس میز احزاب پیگیر شکایات احتمالی احزاب باشد امروز نامه‌ای از طرف ایشان به ایت‌الله جنتی ارسال شد. دبیر اجرایی خانه احزاب ادامه داد :  چندی پیش ملاقاتی بین مرتضوی و میرمحمدی از اعضای خانه احزاب با ایت الله جنتی صورت گرفت که در ان دیدار رئیس شورای نگهبان پیگیری امور خانه احزاب را به اقای کدخدایی محول نمودند. شمس تاکید کرد :  نامه ارسالی در راستای توافقات قبلی و با توجه به اعتراضات بعضی از احزاب نسبت به رد صلاحیت‌ها صورت گرفته است. وی در مورد تشکیل میز احزاب در حوزه‌های انتخابیه بیان داشت :  میز احزاب در حوزه انتخابیه تهران کاملا فعال شده و در شهرستان‌ها یکسری ملاحظاتی وجود دارد که باید هماهنگی‌هایی با ستاد انتخابات و فرمانداری‌ها شود که ظرف روزهای اینده اسامی میز احزاب 30 استان کشور اعلام خواهد شد. وی در مورد وجود فضای رقابتی بین گروه‌های مختلف با توجه به رد صلاحیت‌های صورت گرفته تصریح کرد :  بین چهره‌های شاخص که قطعا رقابت وجود ندارد و به نظر می‌رسد چهره‌های شاخص جناح اصلاح‌طلب رد صلاحیت شدند و حتی به نظر می‌رسد از میان چهره‌های معتدل اصولگرا نیز کسانی رد صلاحیت شدند و به همین دلیل رقابت بین چهره‌های شاخص وجود ندارد. شمس در این باره ادامه داد :  در لایه‌های بعدی 2 جناح امکان رقابت وجود دارد که البته ما این نکته را منفی نمی‌دانیم زیرا امکان حضور نیروهای جوان‌تر وجود دارد اما باید فضای مناسب تبلیغات مانند صدا و سیما در اختیار انها قرار گیرد و پس از ان انتخاب را به مردم واگذار کنیم.