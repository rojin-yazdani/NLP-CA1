رئیس مجلس در نامه‌ای به رئیس جمهور ،  ماده 12 ائین‌نامه اجرایی ماده 50 قانون رفع موانع تولید رقابت‌پذیر و ارتقای نظام مالی کشور را غیرقانونی اعلام کرد.به گزارش خبرگزاری مهر ،  علی لاریجانی رئیس مجلس شورای اسلامی در نامه‌ای به حجت‌الاسلام روحانی رئیس جمهور اعلام کرد که ماده 12 ائین‌نامه اجرایی ماده 50 قانون رفع موانع تولید رقابت‌پذیر و ارتقای نظام مالی کشور غیرقانونی است.متن نامه علی لاریجانی به حسن روحانی به شرح زیر است :  حجت‌الاسلام و المسلمین جناب اقای دکتر روحانیریاست محترم جمهوری اسلامی ایرانبازگشت به رونوشت تصویب‌نامه هیئت محترم وزیران به شماره 41845 / ت52050ه مورخ 4 /  4 /  1394 ،  موضوع ائین‌نامه اجرایی ماده  ( 50 )  قانون رفع موانع تولید رقابت‌پذیر و ارتقای نظام مالی کشور  ،  متعاقب بررسی‌ها و اعلام‌نظر مقدماتی هیئت بررسی و تطبیق مصوبات دولت با قوانین و مستندا به صدر ماده واحده و تبصره  ( 4 )  الحاقی به قانون نحوه اجرا اصول هشتاد و پنجم  ( 85 )  و یکصد و سی و هشتم  ( 138 )  قانون اساسی جمهوری اسلامی ایران و اصلاحات بعدی و ماده  ( 10 )  ائین‌نامه اجرایی ان ،  مراتب متضمن اعلام‌نظر قطعی جهت اقدام لازم در مهلت مقرر قانونی و اعلام نتیجه به اینجانب ابلاغ می‌گردد. بدیهی است پس از انقضای یک هفته مهلت مقرر در قانون ،  ان بخش از مصوبه که مورد ایراد قرار گرفته است ،  ملغی‌الاثر خواهد بود. مستفاد از ماده  ( 7 )  قانون تنظیم بخشی از مقررات مالی دولت  - مصوب 1380 -  و عبارت مندرج در صدر ماده  ( 50 )  قانون رفع موانع تولید رقابت‌پذیر و ارتقای نظام مالی کشور  - مصوب 1394 - که مقرر می‌دارد به دولت اجازه داده می‌شود بر اساس پیشنهاد وزارت جهاد کشاورزی در قالب لوایح بودجه ،  اعتبارات مورد نیاز را در قالب وجوه اداره شده برای متقاضیان ایجاد نماید ،  تنها مقنن می‌تواند اعتباراتی را به عنوان وجوه اداره شده وضع و تصویب نماید.از این رو ماده  ( 12 )  ائین‌نامه که اجازه قلمداد کردن بخشی از اعتبارات استانی به عنوان وجوه اداره شده را به شورای برنامه‌ریزی و توسعه استان داده است ،  از این حیث که اختیارات شورای مذکور مقید به ترتیبات مقرر در ماده  ( 50 )  قانون فوق‌الذکر نمی‌باشد ،  مغایر قانون است.رئیس مجلس شورای اسلامی  -  علی لاریجانی