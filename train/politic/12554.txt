وزیر دادگستری گفت :  تفسیر اندیشه‌های امام ( ره )  بدون شناخت فرهنگ مهدویت که تاکید بر اجرای عدالت دارد ،  امکان پذیر نیست.حجت الاسلام و المسلمین مصطفی پورمحمدی در بخشی از مصاحبه تفصیلی که با خبرگزاری دانشجویان ایران ( ایسنا )  در استانه سالروز ارتحال حضرت امام خمینی ( ره )  و میلاد با سعادت حضرت مهدی ( عج )  انجام شد ،  با تبریک ولادت با سعادت امام زمان ( عج )  اظهار کرد :  خداوند را سپاسگزاریم که به ما معرفت ولایت و پیروی از اهل بیت ( ع )  را عنایت کرد ؛  چراکه ما معتقد به امام حی و زنده هستیم و این برجسته‌ترین رکن تمدنی و فرهنگی ماست. بدون شک می‌توانیم مدعی شویم که جامع‌ترین ،  کامل‌ترین و به روزترین فرهنگ و تمدن را در اختیار داریم و منتسب به ان هستیم.وی با بیان این‌که فرهنگ انتظار از ارمان‌های بشری است و سرمایه بسیار ارزشمندی است که در اختیار ملت ماست  ،  ادامه داد :  ما باید این سرمایه و موهبت بزرگ را حفاظت کرده و در جهت تحقق ان تلاش کنیم و این مسوولیت بزرگ را پاس بداریم. امیدوارم که خداوند به ما توفیق دهد که در دنیای تشنه و دل‌های منتظر و مشتاق ،  بتوانیم رسالت انسانی خود را در عرصه جهانی تحقق ببخشیم.وی با تاکید بر این‌که امام ( ره )  نماد فرهنگ انتظار و مهدویت بوده است  ،  گفت :  ما امام ( ره )  را باید در امتداد فرهنگ مهدویت و انتظار تفسیر کنیم.وزیر دادگستری با اشاره به این‌که دو موضوع در فرهنگ امام ( ره )  بسیار برجسته بود  ،  ادامه داد :  موضوع اول اتکا به فرهنگ عاشورا ،  ظلم ستیزی ،  حق مداری و ایستادن در مسیر صحیح و تا پای جان برای ارمان‌ها مبارزه کردن بود که امام ( ره )  این موضوع را با الهام از فرهنگ عاشورا تعقیب می‌کرد و می‌فرمود که هرچه داریم از محرم ،  صفر ،  تاسوعا و عاشوراست.وی افزود :  موضوع دیگر مدار رفتار و اقدامات عملی امام ( ره )  براساس تشکیل حکومت جهانی حضرت مهدی ( عج )  و اجرای عدالت توسط ان حضرت در گستره جهانی بود ؛  یعنی امام ( ره )  با اتکا به حضرت مهدی  ( عج )  تشکیل حکومت داد ؛  زیرا حکومت خود را برگرفته از حکومت جهانی حضرت مهدی ( عج )  و رسالت حکومت خود را اجرای عدالت می‌دانست.وی با تاکید بر این‌که تفسیر اندیشه‌های امام ( ره )  بدون شناخت فرهنگ مهدویت که تاکید بر اجرای عدالت دارد ،  امکان پذیر نیست  ،  گفت :  امام ( ره )  سعی کرد که خود را با این تفسیر نزدیک کند و بیش از همه در تاریخ زندگی‌اش بر حق‌مداری ،  حق‌محوری ،  اجرای عدالت و اجرای دستورات خدا صحبت کرده است.پورمحمدی با اشاره به این‌که امام  ( ره )  در ان زمان فرمود که نه شرقی نه غربی  ،  یاداور شد :  حالا این موضوع شبحی کمرنگ است که ما به نسل جدیدمان بتوانیم بگوییم نه شرقی نه غربی یعنی چه ?  ولی در این کشاکش و منازعه شرق و غرب و که برای بقا یا باید شرقی بود یا غربی ،  امام ( ره )  برای انجام رسالت خود  - که اجرای عدالت و حق طلبی بود -  بلوک شرق و غرب را خلاف حق می‌دانست و از ان جهت بر روی موضع خود ایستاد و هزینه ان را داد.وی ادامه داد :  در حوزه داخلی نیز امام ( ره )  از همان ابتدا گفت مردم ،  هیچ‌گاه نگفت حاکمیت و من. همیشه می‌فرمودند که ما خدمتگزار و خادم مردم هستیم و مردم اقای ما هستند. هیچ وقت در کلام ایشان قیم‌مابی را ندیدیم.وی افزود :  امام ( ره )  در عمل توجه به مظلومین  - به تعبیر خودشان کوخ نشینان -  را مدنظر داشتند و می‌فرمودند که من یک موی کوخ‌نشینان را به هزاران کاخ نشین نخواهم داد ،  عملا این موضوع را ثابت کرد و با تمام وجود در این عرصه تلاش کرد.وزیر دادگستری با اشاره به این‌که امام ( ره )  نسبت به احقاق حقوق مردم حساس بود و اجازه نمی‌داد که حق مردم در جایی ضایع شود  ،  گفت :  یکی از مجاری اصلی احقاق حق قوه قضاییه است که امام ( ره )  نیز برجسته‌ترین و نزدیکترین یار خود را به ریاست قوه قضاییه انتخاب کرد و برجسته‌ترین چهره‌های مورد اعتماد خود را در قوه قضاییه گمارد.وی یاداور شد :  شهید بهشتی را به عنوان رییس دیوان عالی کشور و شخص اول برنامه‌ریزی و مدیریت کشور برگزیدند و چهره‌های دیگری مانند ایت‌لله اردبیلی ،  ایت‌الله قدوسی ،  ایت‌الله جوادی‌املی ،  ایت‌الله ربانی ،  ایت‌الله مومن ،  ایت‌الله محمدی گیلانی را در قوه قضاییه قرار دادند. این موضوع اهتمام ایشان را برای احقاق حق مردم نشان می‌دهد.وی با اشاره به فرمان هشت ماده‌ای امام ( ره )  و از جایگاه یک شاهد از ان زمان یاداور شد :  در یک گزارش قضایی  ( من ان زمان دادستان انقلاب خراسان بودم )  که خدمت امام ( ره )  ارایه می‌دادم ،  ایشان نسبت به تعرض به حقوق مردم گله‌مند بودند. من خدمت امام ( ره )  گفتم که متاسفانه این رویه عمومی شده که ما حقوق خصوصی و احوالات شخصی مردم را در دادسراها رعایت نمی‌کنیم. امام ( ره )  از این موضوع ناراحت شدند و چند روز پس از این موضوع  -  به دلیل رعایت حقوق مردم و حساسیتی که در این امر داشتند و در مقابل ما که جریان انقلابی ،  رادیکالی و تند و جزو جوانان پرشور و جدی و جسور بودیم -  فرمان هشت ماده‌ای را در اذرماه سال 61 صادر کردند.وزیر دادگستری ادامه داد :  زمانی که امام ( ره )  ملاحظه کردند که شاید در رفتار ما تندروی باشد ،  تعدادی از همکاران ما را در دادسرا و دادگاه انقلاب برکنار و جابه جا کردند که دو نفر از ان‌ها بعدا شهید شدند ؛  البته این افراد چهره‌های جدی و وفادار به انقلاب و امام ( ره )  بودند ولی امام ( ره )  ان روش را نمی‌پسندیدند و دستور دادند که ما باید ان روش را اصلاح کنیم.وی افزود :  برای احقاق حقوق مردم امام  ( ره )  حتی نسبت به یاران وفادار خودشان هم سختگیرانه عمل می‌کردند ،  به دلیل این‌که حق مهمتر از همه چیز و همه‌کس است و اجرای عدالت بر هر چیز مقدم است.وی با تاکید بر این‌که ما نیازمند شناخت فلسفه فکری ،  سیاسی و رفتار عملی امام ( ره )  هستیم و باید از ان درس بگیریم  ،  اظهار کرد :  همان‌طور که مقام معظم رهبری فرمودند که ملاک و شاخص ما امام ( ره )  است ؛  بنابراین ما همه چیزمان امام ( ره )  است ؛  چراکه امام ( ره )  یک شخصیت زنده ،  ناظر ،  پیشتاز و یک شخصیت همه‌جانبه ،  اسوه و الگو برای همه انسان‌ها اعم از دانشمندان ،  سیاستمداران ،  انقلابیون ، علما ،  حوزویان  ، مردم و  …  است.پورمحمدی در پایان گفت :  ان‌شاالله بتوانیم قدردان تلاش امام ( ره )  و ادامه دهنده راه‌شان باشیم وتلاش کنیم ان‌چه که امام ( ره )  گذاشت را حفظ کرده و ان‌چه که ایشان موفق به اجرایش نشد را عملی کنیم.