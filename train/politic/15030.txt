تشکیل کمیته‌های حمایت از دراویش و دانشجویان ،  برگزاری جلسات تحلیل مکاتب عرفانی در فضاهای صمیمانه دانشجویی و  …  نشانه‌هایی قوی از هجوم خزنده عرفانهای نوپدید است که راه هر گونه خوش خیالی در مواجهه با این پدیده را به بن بست می‌کشاند.به گزارش خبرنگار مهر ،  ده‌ها فرقه و ائین عرفانی و معنوی خرد و کلان در سطح کشور با تابلو یا به صورت زیرزمینی در حال فعالیت هستند و برخی در سطح تبلیغات مکتوب و با نفوذ در رسانه‌های ارتباطی به جای ایمان و معنویت به جان مردم و جوانان افتاده و می‌کوشند با نام عرفان پیروانی را به گرد خود جمع کنند و بهره‌های اقتصادی ،  سیاسی ،  فرهنگی و اجتماعی ببرند.این فرقه‌ها چندی است که به دنبال ایجاد پایگاه در میان جمعیت قریب 5 / 3 میلیونی دانشجویان کشور برامده و بخشی از اهداف خود را با بهره گیری از تکنولوژی و حضور در فضای اینترنت پیش می‌برند. تدارک غیر رسمی جلسات تحلیل مکاتب عرفانی در فضاهای صمیمانه دانشجویی هشدار به کلید خوردن فعالیتهایی است که هویت جوان ایرانی را هدف گرفته و البته از دری نیز وارد شده که نیاز جوان ماست. این فرقه‌های انحرافی از نیاز حقیقی جوان و دانشجو به عرفان و معنویت بهره جسته و سعی در غالب کردن قرائت التقاطی و دروغین خود از عرفان دارند.البته تشکلهای دانشجویی و نهادهای فرهنگی رسمی در دانشگاهها نیز ساکت ننشسته و نشستهایی در راستای نقد عرفانهای کاذب و نوظهور در دانشگاههای مختلف از جمله صنعتی اصفهان ،  کاشان ،  ایلام ،  علوم پزشکی یزد ،  شهید چمران اهواز ،  هرمزگان ،  واحدهای دانشگاه ازاد اسلامی و  …  برگزار کرده‌اند که نشان دهنده حضور مسئولانه دانشجویان مسلمان و نهاد نمایندگی مقام معظم رهبری در دانشگاهها برای مقابله با این عرفانهای دروغین است اما نتیجه لازم با مقابله حاصل شدنی نیست و عطش نیاز به معنویت و عرفان در جوان نیازمند این است که پاسخ لازم به این مهم داده شود و مسئولان از خود بپرسند که برای ارائه عرفان و معنویت اصیل چقدر اشتغال فکری و عملی داشته اند.عرفان مدنظر این ائین‌های انحرافی معمولا راحت طلبی ،  سرخوشی ،  شریعت زدایی ،  منطق گریزی و خداحافظی با احکام الهی و در حالتی نیز بی تفاوتی اجتماعی را تبلیغ می‌کنند. در بهترین حالت ،  ارتباط انسان با خدا را به یک ارتباط قلبی صرف تقلیل داده و راه را برای بسیاری از اعمال و رفتارهایی که در شرع مقدس نفی شده است  ( مانند روابط جنسی بی ضابطه )  برای مریدان خود باز گذاشته و بدین ترتیب خود را برای کسانی که با تردید در راه دین گام بر می‌دارند جذاب می‌کند چرا که راه را باز می‌گذارد که مریدانشان هم خدا خدا کنند و هم ان کار دیگر.گروههایی با عناوینی نظیر کمیته دفاع از حقوق دراویش و دانشجو که واحدهایی در بروکسل ،  واشنگتن و تورنتو دارند پرده‌ای دیگر از خیزش جریانی هستند که تردید درباره وجود نگاهی سازماندهی شده برای ترویج گرایشات انحرافی در میان دانشجویان را منتفی می‌سازد. تردید درباره گرایشاتی که با عرفان اصیل اسلامی فاصله‌ها دارند.این گروهها در عرضه عرفان به معنویتهای بومی که برخی از انها معنویتهای درون کشوری ما نیز هستند پناه می‌برند ،  معنویتهایی که هاله‌های بسیار زیادی از ابهام و انحراف از عرفان اصیل اسلامی دارند تا جایی که پژوهشگران دینی کشورمان از رنجی که عرفان اصیل اسلامی از التقاط و انحراف فرقه‌های صوفیه در جامعه معاصر ایران می‌برند بسیار لب به سخن گشوده و هشدارها داده اند. همچنین نقد صوفیان منحرف و منافق در اشعار حافظ قابل دسترسی است.گروهها و کمیته‌هایی که مروج شکل انحرفی از عرفان در کشورمان هستند با صراحت تمام در ارگانهای اینترنتی خود مخالفت با حاکمیت ایران را اعلام می‌دارند. مخالفت این گروهها با حاکمیت تحت عنوان استقامت حاکمیت در برابر عرفان معرفی می‌شود که البته عرفان مدنظر انها همان گرایشات انحرافی است که صرفا نام عرفان را به دوش می‌کشد و علما و پژوهشگران دینی از انها تحت عناوینی نظیر عرفانهای کاذب ،  نوپدید ،  نوظهور ،  وارداتی ،  التقاطی و  …  نام می‌برند.مدعیان انحرافی عرفان در قالب انجمنهایی که ضمن ترویج این انحرافات داعیه حمایت از دانشجویان را دارند نیز با پوشش وسیع اخبار برخی اعتراضات کور  ( نه اعتراضات صنفی یا انتقادات سیاسی )  در دانشگاهها که فقط به نام دانشجو انجام می‌شود به نظر می‌رسد سعی در ایجاد هژمونی در فضای دانشگاهی برای خود هستند. فضای دانشگاهی که المانهای ان با مولفه‌های مدنظر فرقه‌های انحرافی پیش رویمان در تعارض کامل است.اهداف فضای دانشگاهی کشور کاملا منطبق بر مولفه‌های عرفان واقعی است. کارکرد دانشگاه توجه به مسائل جامعه است نه گریز از جامعه. دانشگاه عرصه توجه به انضباط و چارچوبهای رفتاری است نه سهل گیری و راحت طلبی که در عرفانهای کاذب ترویج می‌کنند. دانشگاه عرصه پویایی است نه سرخوشی. دانشگاه عرصه منطق گریزی نیست. شعار دانشگاه اول دنیا حقیقت است. دانشگاه چهارم دنیا شعارش این است که خدا در حمایت دانشگاه است. بنابراین شعار دانشگاههای برتر دنیا که که سکولار و لائیک هم هستند ،  الهی بودن و اخلاقی بودن است نه شریعت زدایی. معمار کبیر انقلاب که دانشگاه را مبدا همه تحولات می‌دانند در اوج عرفان ،  حماسه افرین شدند چون عرفان مدنظر عارفان واقعی میانه‌ای با گوشه گیری ،  فردمحوری و جامعه گریزی ندارد. امام جمع عرفان و حماسه را با خداجویی به همراه توجه به مسائل مردم و جامعه صرف کردند. این درحالیست که سود عده‌ای بر این است که دانشجویان به عنوان مدیران اینده و کسانی که باید محور فکری سازندگی ایران قرار گیرند اگر هم به عرفان می‌گرایند اما دچار گرایشاتی انحرافی شوند که منطق گریزی ،  سهل گیری و جامعه گریزی محور این نحله هاست. البته گرایش به انحرافات با نام عرفان تنها به تحرکات برنامه ریزی شده همانند پیدایش کمیته‌ها و انجمنهای حمایت از عرفانهای نوپدید و دانشجویان ختم نمی‌شود بلکه کم کاری در زمینه عرضه و ترویج عرفان اسلامی و معنویت واقعی و غفلت گونه‌ای که در انتقال معارف و مولفه‌های عرفان اسلامی به جامعه شاهد هستیم خود باعث بروز اشتغال جوانان به رگه‌هایی از انحرافات یاد شده می‌شود که پیدایش روابط مرید و مرادی از این دست است.پیدایش گعده‌های مرید و مرادی در محیطهای دانشجویی که در خوابگاههای دانشجویی پدیده‌ای قابل مشاهده است می‌تواند از نتایج پیروی کورکورانه از انحرافاتی مانند عرفانهای نوپدید باشد چرا که طی ان افرادی به واسطه ضعف شخصیتی خود را تحت سیطره افرادی فرصت طلب قرار می‌دهند که در قالب این مرید و مرادی تن به هر گرایش انحرافی اعم از نشستهایی با محور دود یا گرایش به مصرف خوراکیهایی که انسان را از حالت طبیعی خارج می‌کند ،  می‌دهند.شاید عجیب اما واقعی است که در برخی جمعهای دانشجویی یک فرد عنوان خان  ،  سالار  ،  مرد و  …  را به خود می‌گیرد و عده‌ای که بیشتر دچار استضعاف فکری هستند زیر چتر ان فرد سیطره طلب قرار گرفته و علاوه بر گرفتار شدن در دام فضاهای مخالف با شئون دینی و اجتماعی ،  حتی جزئی‌ترین شؤون زندگی شان نیز تحت سلطه فرد سیطره طلب درمی‌اید یعنی هر چند به عرفان دروغین شناخته شده‌ای مرتکب نمی‌شوند اما به دلیل ضعف در فضای عرضه مولفه‌ها و معارف عرفان اسلامی ،  دچار برخی ویژگی‌های عرفان کاذب از جمله در حال زیستن ،  راحت طلبی ،  سرخوشی ،  منطق گریزی و  …  می‌شوند. دو سال پیش توسط گروه حوزه و دانشگاه خبرگزاری مهر از نمونه گروههایی که در فضای دانشگاهی به فعالیتهای اینچنینی دامن می‌زنند پرده برداری شد و طی ان فعالیت تابلودار گروهی به نام پاکبازان در یکی از خوابگاههای دانشجویی گزارش شد. پاکبازان عبارت بود از نام یک جمع دانشجویی که فعالیت انها از یک بامداد در یکی از اماکن عمومی و مقدس خوابگاه شروع و تا پاسی از شب ادامه می‌یافت. پاکبازان تابلوی خود را با کاغذی بر روی در ورودی این مکان مقدس بالا برده بود. ظاهر فعالیت گروه شب زنده دار پاکبازان کشیدن قلیان بود که البته این نیز در جای خود قابل تامل است. سال 1384 بود که بحث نفوذ عرفانهای کاذب و جریانهای انحرافی دین در میان دانشجویان به طور دیگری مورد توجه معاونت پژوهشی نهاد نمایندگی مقام معظم رهبری در دانشگاهها نیز قرار گرفت. این نهاد در صدد اجرای طرحی با عنوان سنجش میزان نفوذ جریانهای انحرافی دینی و گرایشهای عرفانی کاذب در میان دانشجویان برامد. همچنین مسئولان و مشاوران نهاد نمایندگی مقام معظم رهبری در دانشگاهها نسبت به رواج گرایش‌های کاذب عرفانی در میان دانشجویان بخصوص دختران هشدار دادند.دکتر ایت اللهی مشاور رئیس نهاد نمایندگی مقام معظم رهبری در دانشگاهها در امور زنان سال 86 در جمع مدیران فرهنگی دانشگاهها در دانشکده علوم حدیث گفت :  کتاب‌هایی که در حوزه‌های عرفانی با سرعت به چاپ‌های بعدی می‌رسند و کاری نیز به دین ندارند با نقاط ضعف بسیار صرفا با تصاویر جذاب و دو سه پیام عرفانی به صورت دست به دست بین دانشجویان دختر می‌گردند.به گزارش مهر ،  بسیاری از فرقه‌هایی که ادعا می‌کنند ارتباط با عالم غیب و ائمه دارند و خواب تعبیر می‌کنند و ادعای ارتباط با امام زمان  ( عج )  دارند از دیگر فرقه‌هایی هستند که در جریان شناسی گرایشات عرفانی انحرافی قابل اشاره هستند تا جایی که ایت الله مظاهری از مراجع تقلید و رئیس حوزه علمیه اصفهان نسبت به روی اوردن برخی طلاب و دانشجویان به عرفان‌های کاذب و ادعاهای دروغین تشرف به محضر حضرت بقیه الله  ( عج )  توسط افراد شیاد و فرصت طلب ابراز تاسف کرده است. هشدار مراجع عظام به ورود رگه‌هایی از عرفانهای دروغین و نمادهای شیطان پرستی در جمع‌های دانشجویی ،  خطر رواج این نوع گرایشات انحرافی را پر رنگ‌تر می‌کند. حضرت ایت الله صافی گلپایگانی نیز شیوع عرفان‌های دروغین که امروز به گرایش تبدیل شده را بسیار تکان دهنده توصیف کرده و عرفان‌های کاذب را مسئله پیچیده و حساسی دانسته‌اند که ضرورت اگاهسازی درباره این نوع گرایشات عرفانی را یاداور شده اند.بازاری به نام عرفان که تعالیم ان بر پایه هر چه خواهی کن و محصولش در هم شکستن باورهای دینی و مشتریانش مستضعفان فکری هستند سعی می‌کند در میان دانشجویان نیز پایگاه بسازد. دستپاچگی ،  خوش بینی ،  بی تفاوتی ،  حساسیت ،  تدبیر و  …  واکنش‌های مختلفی است که دست اندرکاران فرهنگی کشور می‌توانند نسبت به این بازار نشان دهند. اما تحلیل مسئولان از این شرایط و تدبیر انها چیست.گفتگوی خبرگزاری مهر با غلامرضا خواجه سروی معاون فرهنگی و اجتماعی وزارت علوم ،  حجت الاسلام داوود رنجبران معاون فرهنگی نهاد نمایندگی مقام معظم رهبری در دانشگاهها ،  محسن اسلامی مشاور دینی معاون فرهنگی وزارت علوم ،  جلیل دارا مدیرکل امور فرهنگی وزارت علوم ،  دکتر ترکستانی معاون فرهنگی وزارت بهداشت و سید فتح اله مجتبایی استاد ادیان و عرفان درباره وضعیت گرایش به عرفانهای کاذب در جمع‌های دانشجویی امروز سه شنبه در پرونده اختصاصی گروه حوزه و دانشگاه خبرگزاری مهر منتشر می‌شود.