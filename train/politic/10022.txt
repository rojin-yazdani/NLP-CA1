یک عضو هیات رئیسه مجلس شورای اسلامی از ارسال پیام هسته‌ای باراک اوباما به مقامات کشورمان در روزهای اخیر خبر داد. روزنامه همشهری نوشت  :  در حالی که تنها دو روز تا پایان ضرب‌الاجل برای رسیدن به توافق هسته‌ای میان ایران و گروه 1  +  5 باقی مانده  ،  محمدجواد ظریف مسئول تیم مذاکره‌کننده ایران که در وین به سر می‌برد گفته است حاضر نیستیم کیفیت توافق را فدای زمان کنیم.اما در طرف مقابل عطش و نیاز دولت امریکا برای رسیدن به توافق هسته‌ای را می‌توان از پیام محرمانه باراک اوباما به مقامات ایرانی قبل از مذاکرات وین دریافت.در چنین شرایطی یک عضو هیات رئیسه مجلس در گفت‌وگو با همشهری از پیام هسته‌ای اوباما در روزهای اخیر به مقامات کشورمان خبر داد. مهرداد بذرپاش گفته اخیرا یکی از سران کشورهای همسایه پیامی از سمت رئیس‌جمهور امریکا برای مقامات کشورمان اورده بود.این نماینده مجلس به محتوای هسته‌ای این پیام اشاره کرده اما به جزئیات بیشتری درخصوص پیام محرمانه رئیس‌جمهور امریکا اشاره نکرد. انچه پیداست اخرین‌بار و پیش از اغاز دور نهایی مذاکرات حیدرالعبادی نخست‌وزیر عراق بود که در خردادماه به تهران امد و با مقامات کشورمان و رهبر معظم انقلاب دیدار کرد. العبادی پیش از سفرش به تهران به امریکا سفر کرده بود.باراک اوباما در سفر اخیر نخست‌وزیر عراق به ایالات متحده و همچنین در حاشیه اجلاس G  -  7 در المان که  خردادماه برگزار شد با حیدر العبادی نخست‌وزیر عراق دیدارهای دوجانبه‌ای داشته است. مقامات وزارت خارجه کشورمان از جمله یک منبع اگاه در میز عراق وزارت خارجه درباره این خبر اظهار بی‌اطلاعی می‌کند.به این ترتیب این پنجمین پیام محرمانه رئیس‌جمهور فعلی امریکا به مقامات ایران است که رسانه‌ای می‌شود. رهبر معظم انقلاب در دیدار اخیرشان با کارگزاران نظام با اشاره به نیاز امریکا به توافق به چگونگی اغاز مذاکرات با امریکا بر سر موضوع هسته‌ای اشاره کردند و گفتند  :  در دولت سابق  ،  یک نفر از محترمین منطقه به‌عنوان واسطه به دیدارما امد و به صراحت گفت رئیس‌جمهور امریکا از او خواهش کرده که به تهران بیاید و درخواست امریکایی‌ها برای مذاکره را مطرح کند. امریکایی‌ها به این واسطه گفته بودند می‌خواهیم ضمن شناخت ایران به‌عنوان قدرت هسته‌ای  ،  مساله هسته‌ای را حل و فصل کنیم و تحریم‌ها را ظرف شش ماه برداریم  ؛  البته ما به ان واسطه گفتیم به امریکایی‌ها و حرف‌هایشان اطمینانی نداریم  ،  اما با اصرار ان واسطه  ،  قبول کردیم که این مساله را یک‌بار دیگر امتحان کنیم و مذاکرات شروع شد.