سخنگوی هیات عالی نظارت بر انتخابات شوراهای شهر و روستای استان تهران از انتخاب حسین طلا به عنوان رییس این هیات خبر داد.ابراهیم نکو در گفت‌وگو با ایسنا ،  اظهار کرد که در اخرین جلسه هیات عالی نظارت بر انتخابات شوراهای شهر و روستای استان تهران ، ‌حسین طلا به عنوان رییس ،  بنده به عنوان سخنگو و بذرپاش به عضو هیات انتخاب شدیم.وی با بیان اینکه وظیفه هیات عالی نظارت بر انتخابات شوراهای شهر و روستا ،  نظارت بر روند برگزاری انتخابات شوراها در استان تهران است ،  گفت :  جلسات این هیات از هفته اینده به صورت مستمر برگزار خواهد شد تا اعضای هیات عالی نظارت بر انتخابات را در شهرستان‌های تهران که در هر شهرستان متشکل از پنج نفر و در هر بخش متشکل از سه نفر است را انتخاب کند.نماینده مردم رباط‌کریم در مجلس در مورد چگونگی انتخاب ناظرین بر انتخابات در شهرستان‌ها و بخش‌های استان تهران گفت :  این افراد از بین معتمدین استان تهران برگزیده می‌شوند.نکو همچنین خاطرنشان کرد که هیات نظارت بر انتخابات شوراهای شهر و روستای استان تهران همچنین بر روند انتخاب هیات اجرایی برگزاری این انتخابات که وظیفه ان به عهده فرماندار است نیز نظارت دارد.