خبرگزاری تسنیم :  عضو کمیسیون اموزش و تحقیقات مجلس با اشاره به قانع نشدن نبویان از پاسخ‌های وزیر علوم گفت :  بر این اساس فرجی‌دانا باید در صحن مجلس به سوالات نمایندگان پاسخ دهد.عباس مقتدایی عضو کمیسیون اموزش وتحقیقات مجلس شورای اسلامی در گفت‌وگو با خبرنگار پارلمانی خبرگزاری تسنیم ،  درباره مباحث مطرح شده در جلسه امروز این کمیسیون اظهار داشت :  امروز کمیسیون اموزش و تحقیقات مجلس میزبان دو وزیر بود که از قبل برای حضور در کمیسیون از انها دعوت شده بود.وی ادامه داد :  در ابتدا وزیر اموزش و پرورش در جلسه حضور یافت که نمایندگان عضو کمیسیون عمدتا بر این نکته تاکید کردند و در عمل نیز نشان دادند که به دنبال حمایت جدی از این وزارتخانه برای ارتقا و جایگاه ان هستند.عضو کمیسیون اموزش و تحقیقات مجلس خاطرنشان کرد :  در مباحث مربوط به بودجه سال 92 و سال 93 وزارت اموزش و پرورش نیز موضوعاتی مطرح شد که از دیوان محاسبات ،  مرکز پژوهش‌های مجلس و نمایندگانی از خزانه کل کشور نیز در این جلسه حضور داشتند و مطالبات نمایندگان و سرخط‌های اساسی این مسئله طرح شد.مقتدایی تصریح کرد :  در ادامه این جلسه ،  فرجی‌دانا وزیر تازه منصوب شده علوم ،  تحقیقات و فناوری در جلسه حاضر شد تا به سوالات نمایندگان سوال‌کننده که در نوبت کمیسیون قرار گرفته بودند ،  پاسخ دهد.وی افزود :  سوال اول توسط حجت‌الاسلام سیدمحمود نبویان به نمایندگی از سایر نمایندگان سوال‌کننده قرائت شد که عمدتا بر موضوع انتصابات در وزارت علوم و به کارگیری افرادی که صلاحیت انها توسط مراجع ذیربط تایید نشده ،  متمرکز بود.عضو کمیسیون اموزش و تحقیقات مجلس اضافه کرد :  در پایان این جلسه نیز که صرفا نمایندگان مجلس و معاون پارلمانی وزیر علوم حضور داشتند ،  نبویان به نمایندگی از سوال کنندگان قانع نشدن خود را اعلام کرد و بر همین اساس فرجی‌دانا وزیر علوم در اینده برای پاسخ‌گویی در صحن علنی مجلس حاضر می‌شود تا نمایندگان تصمیم‌گیری کنند که ایا از پاسخ‌های وی قانع می‌شوند و یا نمی‌شوند.وی اظهار داشت :  سوال دیگری نیز توسط علاالله سلطانی صبور نسبت به نحوه برخورد و نوع رفتار یکی از معاونان وزیر علوم با ارباب رجوع و روسای دانشگاه‌ها از وزیر پرسیده شد که وزیر توضیحاتی داد و صراحتا در این خصوص از نماینده یاد شده عذرخواهی کرد و قول داد که موضوع را پیگیری کند و بر همین اساس سلطانی‌صبور قانع شدن خود را اعلام کرد.مقتدایی در پایان گفت :  در این جلسه مقرر شد که در جلسه دیگری مسئولان معاونت برنامه‌ریزی و نظارت راهبردی رئیس‌جمهور به کمیسیون دعوت شوند تا با حضور انها مباحث بودجه‌ای وزارتخانه دنبال شود.