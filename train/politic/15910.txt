موضوع ممانعت ورود بانوان به ورزشگاه‌ها و دیدن مسابقات ورزشی از نزدیک ،  سابقه دیرینه در کشور دارد و تقریبا پس از پیروزی انقلاب اسلامی از ورود خانم‌ها به ورزشگاه‌ها جلوگیری شده است. البته نخستین ورود زنان به ورزشگاه در سال 2006 بود که همسر رئیس‌جمهور وقت ،  مهمان ویژه در مسابقه ایران و بحرین بود.به گزارش تابناک  ،  در سال 1378 نیز چهار دختر توانستند با همکاری چند کره‌ای وارد ورزشگاه ازادی شوند ؛  اما این ماجرا و ورود زنان به ورزشگاه در زمان دولت احمدی‌نژاد جدیت پیدا کرد ،  به گونه‌ای که وی دستور داد تا زمینه‌ای فراهم شود که زنان نیز بتوانند بازی‌ها را از نزدیک ببینند ؛  البته این کار با واکنش‌هایی همراه شد و سرانجام دولت از تصمیم خود عقب‌نشینی کرد.در حالی که به نظر می‌رسید ،  اوضاع به حالت عادی برگشته و زنان دیگر پیگیر ورود به ورزشگاه‌ها نیستند ،  در زمان مسابقه والیبال بین تیم‌های ایران و برزیل ،  با تلاش عده‌ای از زنان که قصد ورود به سالن مسابقات را داشتند ،  بار دیگر نمود پیدا کرد و به یکی از مباحث جنجال‌برانگیز تبدیل شد.این مساله جایی پررنگ‌تر می‌شود که برخی زنان با همکاری برخی برزیلی‌ها و ایتالیایی‌ها توانستند خود را به درون استادیوم برسانند. پس از این ماجرا بود که بسیاری از افراد از جمله افراد سیاسی نیز در این خصوص واکنش نشان دادند ؛  برخی از انان ،  این کار را سیاسی جلوه داده و ادعا کرده بودند ،  واردشدگان به ورزشگاه قصد ضربه زدن به کشور را دارند.البته برخی نیز این موضوع را به سخره گرفتند و برخی دیگر از جمله یکی از نمایندگان زن مجلس ادعا کرده بود که کار زن بچه‌دار شدن و تربیت فرزند و شوهرداری است ،  نه دیدن مسابقه والیبال. یک عده‌ای می‌خواهند هر طور شده به زن نقش‌هایی بدهند که مخالف با وظایف شرعی است. زنی که دغدغه اصلی‌اش رفتن به ورزشگاه و شاغل شدن و این دست مسائل باشد که دیگر به وظایف اصلی خود نمی‌رسد  ( البته این سخنان دو روز بعد توسط فاطمه الیا ،  نماینده تهران تکذیب شد ) .اما به راستی دغدغه مسئولین برای ورود زنان به ورزشگاه چیست ?  دکتر احمد رضا دستغیب عضو فراکسیون ورزش مجلس در این باره می‌گوید :  تیم ملی متعلق به همه مردم ایران است و این همگان شامل زنان کشور هم می‌شود.این نماینده در پاسخ به اینکه چرا از ورود خانم‌ها به ورزشگاه‌ها جلوگیری می‌شود ،  گفت :  استادیوم‌ها باید ضوابط خودشان را داشته باشند. این مکان‌ها باید ضابطه‌مند شوند و اگر ضابطه‌ها رعایت شود ،  منعی برای ورود به ورزشگاه نیست. ما قانونی برای جلوگیری از ورود زنان به ورزشگاه نداریم. حال این را که چرا نمی‌گذارند خانم‌ها به ورزشگاه بروند ،  من نمی‌دانم ؛  اما احتمال برای حفظ حرمت خود زنان این کار انجام می‌شود. باید جایگاه‌های جدایی برای زنان تعریف کنند و به نظر من می‌شود از امکانات موجود شرایطی برای ورود زنان ایجاد کرد.اما بهروز نعمتی ،  دیگر نماینده مجلس و عضو هیات‌رئیسه مجلس در این خصوص گفت :  نظر من این است که زیرساخت‌های لازم برای حضور بانوان در ورزشگاه را نداریم و این کار تا انجام نشود امکان حضور نخواهند داشت.این نماینده گفت :  ما یک کشور اسلامی هستیم ؛  بنابراین ،  باید اعتقادات اسلامی را مد نظر قرار دهیم. پس تا زمانی که فرهنگ‌سازی مناسب نشود ،  نمی‌توان بانوان را به ورزشگاه‌ها اورد و در حال حاضر این فرهنگ وجود ندارد ،  باید همه کمک کنند تا به این نتیجه برسیم.وی در پایان گفت :  من شفاف به شما می‌گویم شما یک بار به یکی از ورزشگاه‌های کشور سر بزنید و ببینید کسانی که در انجا هستند ،  از چه کلماتی استفاده می‌کنند ،  ان وقت قضاوت با خود شما خواهد بود.البته فراکسیون زنان مجلس نیز در این باره موافقان و مخالفانی دارد ،  شهلا میر گلو بیات ،  نماینده ساوه دراین‌باره می‌گوید :  من زیاد اطلاعی از بازی والیبال و حواشی ان ندارم و باید سؤال کنم تا بتوانم با اطلاعات کافی حرف بزنم. اما در کل خانم‌ها نیمی از جمعیت این کشور را تشکیل می‌دهند و باید به درخواست‌های ان‌ها احترام گذاشته شود ،  منتها در همان چهارچوب موازین اسلامی و قانونی. ان‌ها می‌توانند خیلی چیزهایی که باعث نگرانی می‌شود را رعایت کنند و در ورزشگاه‌ها باشند. به هر حال این درخواست خانم‌هاست و باید به ان احترام گذاشته شود. من هم سعی می‌کنم در مجلس این موضوع را پیگیری کنم.و از سوی دیگر ،  نیره اخوان بی‌طرف ،  نماینده اصفهان بر این باور است که زنان ایران مسائل حل نشده بسیاری دارند ،  حالا یکسری از زنان و دختران امده‌اند و حاشیه درست کرده‌اند و دارند به کمک رسانه‌ها ان را بزرگ می‌کنند ،  نباید ما را فریب بدهد. این‌ها را من شخصا نماینده زنان ایران نمی‌دانم.این مسائل هیچ اولویتی ندارد ؛  نه از نظر شرعی و نه اجتماعی. این‌هایی که به مسابقه والیبال امدند اصلا در مقابل جامعه زنان ایرانی عددی نیستند که بخواهند ان‌ها را نمایندگی کنند. به نظر من مسله راه ندادن زنان به ورزشگاه‌ها اصلا موضوع مهمی نیست. مخصوصا اینکه یک عده می‌خواهند علیه نظام از این موضوع بهره‌برداری سیاسی داشته باشند.گفتنی است ،  پس از بروز این حواشی ،  شهین دخت مولاوردی ،  معاون امور زنان و خانواده ریاست جمهوری در صفحه فیس بوک خود درباره این جلسه نوشت :  امروز در هیات دولت به ممنوعیت ورود زنان به سالن مسابقات والیبال اشاره کردم و مراتب اعتراض و ناامیدی نسل جوان را از این موضوع اعلام کردم ،  به ویژه که دیدن این مسابقات ظاهرا در دوره‌های قبلی برای دختران و زنان محدودیتی نداشته و ایجاد محدودیت در دوره دولت تدبیر و امید مایه تعجب شده است. گویا با تدبیر و سازوکار لازم در این خصوص می‌توان به جوانه زدن بذر امید دل بست. ممنوعیت ورود زنان به استادیوم‌های ورزشی چیزی نیست که خواسته وزارت ورزش و جوانان باشد.به گفته سارا قاسم پور دبیر کارگروه دختران معاونت زنان ریاست جمهوری ،  وزیر ورزش و جوانان نیز با این ممنوعیت ایجادشده مخالف است و در مسابقه قبل به صورت سمبلیک با خانواده‌اش حضور پیدا کرد تا نشان دهد مشکلی برای حضور بانوان در مسابقه‌ها نیست.وی در گفت‌وگو با یکی از خبرگزاری‌ها با بیان این‌که گویی شورای تامین اجازه ورود خانم‌ها به ورزشگاه را نداده و ما با استاندار تهران که در این شورا حضور دارد ،  صحبت خواهیم کرد گفت :  ما هیچ دلیلی را برای این ممانعت نمی‌پذیریم. ان‌ها می‌گویند که زیرساخت ندارند تا امنیت بانوان را تامین کنند ،  در حالی که ما این سخن را قبول نداریم .