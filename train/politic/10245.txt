رییس مجلس شورای اسلامی ،  با اشاره به کنفرانس اخیر در استانبول گفت :  کنفرانس اخیر در استانبول که بر ان نام دوستان سوریه نهادند در واقع کنفرانس دوستان سوریه نبود ،  بلکه نام ان رشوه دهندگان به اسرائیل برای تنفس جدید بود ،  زیرا دولت انگلیس پانصد هزار پوند برای ایجاد اغتشاش در سوریه اختصاص می‌دهد ،  ایالات متحده با پررویی سخن از کمک به تخریب داخلی سوریه می‌کند و برخی کشورهای منطقه با کمک نظامی قصد به هم‌ریزی منطقه و ایجاد ضعف در مقاومت علیه رژیم صهیونیستی دارند.به گزارش تابناک  ،  علی لاریجانی ،  امروز  ( سه‌شنبه )  در نخستین جلسه مجلس در سال 91 ضمن تبریک اغاز سال جدید به نمایندگان و مردم گفت :  امیدوارم اغاز سال نو سراغاز تفکری نو در راستای تحقق سعادت ملت شود.وی با بیان اینکه امروز ایران عناصر مهم اقتدار برای سرافرازی ملت و ایجاد امنیت در منطقه را داراست ،  افزود :  نیروی انسانی عظیم متخصص ظرفیت پایه‌ای برای تحرک اتی کشور است ،  به شرط اینکه از ظرفیت تخصصی انها بهره برده شود و دارای شغل متناسب باشند.رییس مجلس شورای اسلامی ادامه داد :  تنوع شرایط اقلیمی ،  امکان خودکفایی در محصولات استراتژیک کشاورزی و دامی را فراهم کرده و لازمه ان ،  فراهم کردن زمینه‌های تولید بیشتر با بهره‌وری بالاتر و استفاده بهینه از اب و پرهیز از واردات بی‌رویه اینگونه محصولات برای حمایت از تولید داخلی کشاورزی است.لاریجانی گفت :  مجلس هشتم با تدوین قوانین مهم در این زمینه ،  پیشگام حرکتی راهبردی بوده و در راستای ورود محصولات کشاورزی و دامی سختگیرانه برخورد کرده است.وی با اشاره به قانون هدفمندسازی یارانه‌ها ،  گفت :  مجلس در قانون هدفمند کردن یارانه‌ها سهم مشخصی از درامد را برای حمایت از کشاورزان و دامداران تخصیص داد که این یک تصمیم راهبردی بود که مستقیم به عزت و اقتدار ملت مربوط است ،  ولی مسئولین اجرایی دقت لازم در تحقق این امر یعنی خودکفایی محصولات کشاورزی و دامی را نداشته‌اند.رییس مجلس شورای اسلامی با اشاره به نامگذاری سال 91 اظهار داشت :  امسال با نامگذاری رونق‌بخشی به تولید ،  همه باید همت خود را مصروف حمایت جدی از تولیدات کشاورزی نمایند.لاریجانی تدکید کرد :  ظرفیت صنعتی و معدنی کشور در سال‌های پس از انقلاب اسلامی بسیار امیدبخش است ،  به ویژه بخش‌هایی از صنعت که جنبه زیربنایی داشته و با مدیریت درست متکی بر رانت‌های دولتی نبوده است. همچنین در بخش‌هایی از صادرات نسبتا مناسب برخوردار شده ،  به ویژه با توجه به بازارهایی که پیرامون ایران وجود دارد ،  زمینه حرکت اساسی بودجه بدون نفت از طریق گسترش صادرات غیرنفتی شدنی است.وی تصریح کرد :  در واقع لازمه این امر ،  اجرای درست قانون اصل 44 و حمایت معقول از تولید داخلی و تسهیل فضای کسب و کار است که در این زمینه مجلس هشتم گام‌های دقیقی برداشت ،  هم در اجرای قانون اصل 44 کمیسیونی را مشخص نمود که مستمرا نظارت نماید تا کارها درست انجام و چندین گزارش توسط این کمیسیون ارائه شود و هم در تسهیل فضای کسب و کار قانون مهمی را تصویب کرد تا شرایط بالا بردن توان تولید داخلی فراهم شود.رییس مجلس شورای اسلامی افزود :  همچنین در جهت حمایت از تولید داخلی در قوانین گوناگون ،  از جمله قانون معدن ،  قانون نفت ،  قانون برنامه پنجم زمینه‌های لازم را فراهم نمود که به تازگی نیز طرح خاصی در زمینه حمایت از تولید داخلی در کمیسیون صنایع مورد بررسی است که امیدواریم هر چه زودتر ارائه شود و به امید خدا تا پایان مجلس هشتم به صورت قانون دراید.لاریجانی افزود :  در این زمینه نیز ظرفیت‌های مناسب صنعتی در کشور فراهم است اما برخی مشکلات مدیریتی و نارسایی‌ها ،  باعث شده که استفاده بهینه از این ظرفیت صنعتی نشود و برخی از صنایع دچار رکود یا ایستایی شده‌اند ؛  بنابراین ،  مجلس هشتم حتی در اجرای هدفمند کردن یارانه‌ها دولت را مکلف کرد که 30 درصد درامدها را مصروف حمایت از بخش‌های تولیدی کند ؛  اما اجرای نادرست این قانون همراه با برخی اشکالات دیگر در تخصیص تسهیلات بانکی به صنایع کشور به تولید لطمه زده است.وی در ادامه سخنان خود اظهار کرد :  اگر مجلس در گام دوم هدفمند کردن یارانه‌ها تامل دارد به دلیل اصلاح وضع تولید و بهبود وضعیت اشتغال و بیکاری ،  جلوگیری از تورم و گرانی است تا با مشورت‌های کارشناسانه و رسیدگی به اشکالات گام نخست ،  انچه مصلحت ملت است مورد توجه قرار گیرد.رییس مجلس شورای اسلامی خاطرنشان کرد :  اقدام اخیر دولت در پرداخت یارانه جدید ،  جدای از اینکه خلاف صریح قانون است و متناسب با شرایط کشور نیز نیست ،  نه تنها کمکی به جلوگیری از گرانی نمی‌کند بلکه ان را تشدید می‌کند. همچنین کمکی به برطرفی بیکاری نکرده و هیچ افق روشنی برای تولید کشور ترسیم نمی‌کند. اگر دولت مجموعه‌ای از این تصمیمات را با هم در نظر می‌گرفت ،  مجلس قطعا مورد توجه قرار می‌داد اما چنین مجموعه‌ای ملاحظه نشده است ،  وگرنه مجلس چنانچه در گام دوم جلوگیری از تورم و کمک به رونق تولید و ایجاد اشتغال را ملاحظه می‌نمود با این اقدام موافقت می‌کرد اما مجلس شورای اسلامی نمی‌تواند با طرح‌های غیرکارشناسی که توفان تورم ایجاد می‌کند ،  نظیر وضعیتی که در چند ماه گذشته رخ داد و ثروت ملت را تقلیل داد ،  موافقت کند.لاریجانی افزود :  اگر نگاه اجمالی به اقدامات قدرت‌های زورگو در مقابله با ملت ایران داشته باشیم ،  درمی‌یابیم که نقطه کانونی مورد توجه انها ،  پیکره اقتصاد یک کشور است تا به توان اقتصادی کشور و تولید داخلی لطمه بزنند ؛  بنابراین ،  انچه ملاحظه می‌کنید که رهبر معظم انقلاب در طلیعه سال نو فرمودند که همت ملت در افزایش و رونق تولید و حمایت از کار و سرمایه داخلی شود ،  با تحلیل شرایط نیروی انسانی ،  وضعیت کشاورزی و صنعت و رفتار قدرت‌های زورگو راهبردی دقیق برای ملت است.وی گفت :  اگر قوای سه‌گانه کشور در این راستا همفکری صمیمانه داشته باشند و محور تصمیمات را رونق‌بخشی به تولید قرار دهند ،  تحریم‌ها را به فرصتی برای جهش تولید بدل خواهند کرد و از تورم و گرانی جلوگیری و عامل اشتغال پایدار فراهم خواهد شد.رییس مجلس شورای اسلامی تاکید کرد :  لازم است مجلس هشتم در ماه‌های پایانی کار خود به ویژه در تدوین بودجه سال 91 موضوع رونق تولید و افزایش بهره‌وری را چه در کمیسیون تلفیق و چه در کمیسیون تخصصی محور تصمیم‌گیری خود قرار دهد و در تحقق این امر راهبردی هیچ مصلحت‌اندیشی سیاسی را در نظر نگیرند.به گزارش ایسنا ،  لاریجانی با اشاره به کنفرانس اخیر در استانبول گفت :  کنفرانس اخیر در استانبول که بر ان نام دوستان سوریه نهادند ،  در واقع کنفرانس دوستان سوریه نبود بلکه نام ان رشوه دهندگان به اسرائیل برای تنفس جدید بود زیرا وقتی دولت انگلیس پانصد هزار پوند برای ایجاد اغشاش در سوریه اختصاص می‌دهد و ایالات متحده با پررویی سخن از کمک به تخریب داخلی سوریه می‌کند و برخی کشورهای منطقه که بعضا با داشتن نظام دیکتاتوری اخیرا متوجه دمکراسی در سوریه شده‌اند و حالا با کمک نظامی قصد به هم‌ریزی منطقه و ایجاد ضعف در مقاومت علیه رژیم صهیونیستی دارند ،  به نام واقعی این کنفرانس بهتر می‌توان رسید.وی تصریح کرد :  سخنان وزیر امور خارجه امریکا در ایجاد سپر موشکی مشترک با کشورهای خلیج‌فارس ،  پرده دیگری از ماجراجویی انان را نشان می‌دهد. این شخص در سخنان خود به کشورهای سنی مذهب تاکید کرده است ؛  البته اگر عاقل بود نباید اینقدر با صراحت حرف می‌زد اما به هر تقدیر همان چیزی را به زبان اورده که در طرح انان برای ایجاد نزاع فرقه‌ای جاسازی شده است.رییس مجلس شورای اسلامی تاکید کرد :  جمهوری اسلامی ایران سال‌هاست با این تخیلات امریکا زندگی کرده و بارها به کشورهای منطقه گوشزد نموده که انها با بزرگ‌نمایی قصد چپاول ثروت انها و فروش سلاح به انان را دارند ،  وگرنه سپر موشکی چه سودی برای کشورهای منطقه دارد ،  ایا جز این است که با پول انها قصد ایجاد امنیت برای اسرائیل می‌کنند ?  حالا این خانم وزیر این تصمیم مرموزانه را در لفافه شیعه و سنی بسته‌بندی کرده است.لاریجانی خاطرنشان کرد :  مگر حمایت ایران از فلسطین ،  حماس و مردم مصر ،  ملت تونس و مردم لیبی به خاطر مذهب بود ،  این ملت‌ها همگی سنی هستند. برای جمهوری اسلامی ایران دفاع از مظلوم در مقابل اقدامات ظالمانه امریکا یک اصل است. به همین دلیل با همه کشورهای همسایه و اسلامی روابط برادرانه تعریف کرده است.وی افزود :  سخنی با اهالی کنفرانس استانبول داریم که اگر شما نگران دمکراسی در منطقه هستید چرا نسبت به دیکتاتوری وحشیانه در بحرین و اوضاع دیکتاتوری‌ها در برخی کشورهای دیگر سکوت می‌کنید ?  مراقب باشید در شرایط انزوای سیاسی رژیم صهیونیستی با این گونه حاشیه‌روی‌ها فضای تنفسی برای اسرائیل فراهم نکنید.رییس مجلس شورای اسلامی در پایان اظهار کرد :  هنوز اقای کوفی‌عنان ،  طرح خود را پیگیری می‌کند که این کنفرانس ساز دیگر زده. پس معلوم است مساله شما اصلاحات در سوریه نیست. مجلس شورای اسلامی از اصلاحات دمکراتیک در سوریه حمایت می‌کند اما توطئه‌گری و ماجراجویی با شعار دروغین حمایت از دمکراسی را محکوم می‌نماید.