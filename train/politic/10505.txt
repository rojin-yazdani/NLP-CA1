یک عضو هیات رییسه مجلس ،  معاون پارلمانی رییس جمهور را در روابط قوای مجریه و مقننه اثرگذار دانست و گفت که احتمالا تاخیر در معرفی پارلمانی رییس جمهور به دلیل این است که دولت می‌خواهد در این باره سنجیده عمل کند.محمدحسین فرهنگی در گفت‌وگو با ایسنا ،  اظهار کرد :  هنوز معاون پارلمانی دولت یازدهم معرفی نشده و تاکنون مسوولان قبلی از جمله اقای فروزنده و همکاران ایشان وظایف‌شان را انجام می‌دهند.وی با بیان اینکه نمایندگان منتظر تعیین رابط دولت و مجلس هستند ،  اضافه کرد :  طبعا دولت باید در این زمینه سنجیده عمل کند و شاید به همین دلیل است که معرفی معاون پارلمانی رییس جمهور به تاخیر افتاده است.این عضو هیات رییسه مجلس اشنایی به پارلمان و اقتضائات ان ،  داشتن قدرت روابط عمومی بالا و تاثیرگذاری در فرایندهای تقنینی و نظارتی که بین دولت و مجلس در جریان است را از جمله مهم‌ترین ویژگی‌های معاون پارلمانی رییس جمهور عنوان و خاطرنشان کرد :  معاون پارلمانی نقش مهمی دارد و حتی در ایین‌نامه داخلی مجلس در برخی موارد اختیارات نمایندگی دولت ،  محدود به معاون پارلمانی است بنابراین معاون پارلمانی فرادستگاهی ورود پیدا می‌کند و می‌تواند در روابط قوا اثر گذار باشد.