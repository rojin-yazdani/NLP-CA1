وزیر خارجه کشورمان با اشاره به دو تماس تلفنی با همتای مصری در خصوص ارسال کمک‌های دارویی و غذایی به مردم غزه ،  ابراز امیدواری کرد که دولت مصر در این زمینه کمک کند.به گزارش فارس محمدجواد ظریف وزیر امور خارجه کشورمان عصر امروز در پایان نشست یک روزه وزرای خارجه کمیته فلسطین جنبش عدم تعهد که در هتل ازادی تهران برگزار شد در خصوص ارسال کمک‌های دارویی و غذایی ایران برای مردم غزه با بیان اینکه دو بار با وزیر خارجه مصر در این خصوص تماس تلفنی داشتم گفت :  تماس‌های دیگری نیز در سطوح دیگر انجام شد و امروز اقای امیرعبدالهیان معاون وزیر خارجه با همتای مصری خود گفت‌وگوهای مفصلی در این زمینه داشت.رئیس دستگاه دیپلماسی اضافه کرد :  امیدواریم دولت مصر کمک کند که امکانات دارویی به مردم غزه برسد و بیماران و مجروحان فلسطینی که بیشتر انها کودکان هستند و در معرض خطر جدی قرار دارند برای مداوا به ایران منتقل شوند.ظریف با بیان اینکه هنوز پاسخ قطعی از طرف مصری دریافت نکرده‌ایم ،  گفت :  وزیر خارجه مصر دو بار وعده داد که تمام توان خود را انجام می‌دهد تا کار به پیش برود و امیدواریم این موضوع به نتیجه برسد.وزیر خارجه کشورمان همچنین در خصوص برگزاری این نشست در تهران گفت :  مردم فلسطین که در معرض حمله وسیع غیرانسانی رژیم صهیونیستی با ابزارهای پیشرفته نظامی که توسط قدرت‌های بزرگ به ویژه امریکا در اختیار این رژیم گذاشته شده بود قرار دارند ،  در یک ماه گذشته در مقابل این تجاوزات مقاومتی نشان دادند که علیرغم همه فجایعی که در غزه اتفاق می‌افتد برای جهان اسلام و غیرمتعهدها به عنوان حامیان اصلی فلسطین در صحنه بین‌المللی افتخارافرین بود.او ادامه داد :  برای کشورهای اسلامی غیرمتعهدها و کشورهای عربی این ضرورت وجود دارد که در دفاع از مردم فلسطین و محکوم کردن جنایات رژیم صهیونیستی و حامیان انها و در جهت اعمال فشار به این رژیم برای پایان دادن به جنایاتش اقدام هماهنگ صورت دهند.وزیر خارجه کشورمان با اشاره به برگزاری این نشست گفت :  جنبش عدم تعهد و ایران که در حال حاضر سیاست دوره‌ای این جنبش را بر عهده دارد نقش برجسته بین‌المللی در این زمینه ایفا کرد اما متاسفانه جامعه بین‌المللی به دلیل حمایت‌های امریکا و تعدادی از کشورهای غربی از رژیم صهیونیستی نقش فعالی در این زمینه نداشت و هر گونه حرکت توسط این کشورها در شورای امنیت متوقف شد اما جنبش عدم تعهد نقش پیشرویی داشت.ظریف گفت :  جلسه‌ای که امروز در تهران برگزار شد از همه جهات قابل توجه بود و علیرغم فرصت کمی که برای تشکیل جلسه از 10 روز پیش تاکنون بود و با توجه به تعطیلات عید فطر ،  تعداد قابل توجهی از وزرا ،  قائم مقام وزرا و سفرا در این اجلاس شرکت کردند که بیش از 40 کشور در این اجلاس حضور یافت.رئیس دستگاه دیپلماسی گفت :  به تصدیق همه ناظران و حتی کنشگران و اعضای جنبش بیانیه امروز تهران یکی از قوی‌ترین بیانیه‌هایی بود که در حمایت از مقاومت و محکوم کردن رژیم صهیونیستی و در راستای انجام اقدامات عملی برای کمک به مردم فلسطین ،  پایان دادن به اقدامات رژیم اشغالگر ،  پایان تجاوز و حذف غزه و حتی درخواست از کشورهای دارای حق وتو برای خودداری از اعمال این حق و از جمله درخواست از امریکا ،  درخواست از کشورها برای قطع روابط با رژیم صهیونیستی و استقبال از اقدامات کشورهای امریکای لاتین در این زمینه صادر شد.او با تشریح بخش‌هایی از بیانیه نشست تهران عنوان کرد :  شاید یکی از مهمترین اقدامات عملیاتی که می‌توان برای کمک‌رسانی به مردم غزه انجام داد ،  برنامه‌ریزی برای بازسازی غزه است که با توجه به میزان تخریب زیرساخت‌های اقتصادی غزه در طول یک ماه گذشته از جمله تخریب مساجد ،  بیمارستان و منازل مسکونی این اقدام ضرورت دارد.وزیر خارجه به اظهارات همتای فلسطینی خود مبنی بر اینکه در طی حملات اخیر رژیم صهیونیستی تاکنون 17 هزار خانه به طور کامل تخریب و نزدیک به 23 هزار خانه در فلسطین تقریبا ویران شده که مجموعا 40 هزار خانه در یک ماه اخیر مورد حمله رژیم صهیونیستی قرار گرفته است.او گفت :  امیدواریم حرکتی که انجام شده پیام بسیار روشنی را به جامعه بین‌المللی داشته باشد مبنی بر اینکه اکثریت قابل توجه مردم جهان سکوت و اهمال جامعه بین‌المللی به خصوص شورای امنیت را نمی‌پذیرند و در مقابل ان بی‌تفاوت نخواهند بود.رئیس دستگاه دیپلماسی ابراز امیدواری کرد که اعضای جنبش عدم تعهد بتوانند پیشنهادها و برنامه‌هایی که درباره ان توافق کردند در صحنه عملی به پیش ببرند و شاهد حرکت منسجم هماهنگ در حمایت از مقاومت اسلامی باشیم.او همچنین با بیان اینکه شورای امنیت در این زمینه به وظایف خود عمل نکرده ،  گفت :  ضرورت دارد شورای امنیت بیش از این سابقه ننگین از خود بر جای نگذارد.