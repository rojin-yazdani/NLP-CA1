کاندیدای انتخابات ریاست‌جمهوری تاکید کرد :  من مواضع‌ام را به صراحت بیان کرده‌ام. من تا اخر می‌مانم و به نفع کسی کناره‌گیری نمی‌کنم.محمدرضا عارف کاندیدای انتخاب ریاست جمهوری یازدهم در دیدار با جمعی از اقوام و اقلیت‌های مذهبی که در محل ستاد وی برگزار شد ،  در سخنانی گفت :  من به مناطق مرزی تاکنون بیش از مناطق مرکزی سفر کرده‌ام به طوری که همشهریان یزدی من گله می‌کنند که من کمتر به این شهر سفر کردم اما باید به مناطق مرزی بیشتر توجه شود.وی ادامه داد :  قانون اساسی میثاق ماست و همه موظف به رعایت قانون اساسی هستند.کاندیدای انتخاب ریاست جمهوری یازدهم در همین زمینه افزود :  منش من اصلاح‌طلبی است. در کشور ما همواره راه حل‌هایی برای حل مشکلات پیدا می‌شود ولی به محض اینکه یک وزیر عوض می‌شود ،  شرایط تغییر کرده و راه‌حل‌ها ناتمام می‌ماند.عارف گفت :  بنده به شایسته‌سالاری اعتقاد دارم و هیچ‌وقت در واگذاری مسئولیت‌ها به جنسیت نگاه نمی‌کنم. یکی از برنامه‌های من این است که معتقدم باید از مدیران ارشد بومی در واگذاری مسئولیت‌ها استفاده شود و من نیز این کار را خواهم کردم.وی با اشاره به برخی از محورهای برنامه‌هایش در خصوص توجه به استان‌های مرزی گفت :  من در برنامه‌هایم توسعه استان‌های مرزی را مطرح کردم و به ان توجه خواهم داشت. مناطق مرزی ما وضعیت مطلوبی ندارد لذا من می‌خواهم توسعه در مناطق مرزی را به نوار 100 کیلومتری در این مناطق برسانم.کاندیدای انتخاب ریاست جمهوری یازدهم یاداور شد :  من می‌خواهم یک معاونت ویژه تخصصی تشکیل دهم تا این معاونت نگاه ویژه‌ای برای رسیدن به مشکلات داشته باشد. من می‌خواهم تا این معاونت برای رفع مشکلات کمک کننده باشد.عارف در ادامه اظهار داشت :  بحث تعلیم و تربیت اسلامی در شورای عالی انقلاب فرهنگی تصویب شده که طرح خوبی است. در این طرح که بنده نیز در تصویب ان مشارکت داشتم ،  به احیای زبان‌ها ،  لهجه‌ها و گویش‌های مختلفی که به فراموشی سپرده شده ،  توجه شده است. امروزه فرزندان نسل سوم یزدی به لهجه این شهر اشنایی کافی ندارند که باید به ان توجه شود. وی در همین زمینه افزود :  یکی از مشکلات ما در استان‌ها و بخصوص مناطق مرزی بروکراسی و دیوان‌سالاری است و من می‌خواهم با سیستم تسهیل‌گری این مشکل را از مناطق و استانها برطرف کنم. یکی از مشکلات و گرفتاری‌ها در مناطق مرزی و استان‌ها این است که سرمایه‌گذاری‌ها در این مناطق با مشکل مواجه شده است و زمان زیادی برای اخذ مجوزها صرف می‌شود. ما می‌خواهیم نظام تسهیل‌گری را در استان‌ها راه‌اندازی کنیم.کاندیدای انتخاب ریاست جمهوری یازدهم تصریح کرد :  من می‌خواهم سفری به استان‌های مرزی داشته باشم. من معتقدم باید همه در انتخابات مشارکت داشته باشیم ،  زیرا رای دادن حق طبیعی ماست. کنار کشیدن از عرصه انتخابات راه‌حل مشکلات نیست.عارف تاکید کرد :  من برنامه 150 صفحه‌ای دارم که بر روی سایت شخصی‌ام منتشر شده است البته روزنامه بهار ان را منتشر کرده است.وی در بخش دیگری از سخنان به نقش اقوام و توجه انها در برنامه‌های انتخاباتی‌اش اشاره کرد و گفت :  من بیانیه‌ای در قالب حمایت از مطالبات اقوام تهیه کردم که در اینده و در صورت تصدی سمت ریاست جمهوری موارد ان را به کار می‌گیرم. کاندیدای انتخاب ریاست جمهوری یازدهم در پاسخ به سؤالی مبنی بر اینکه شما قصد دارید به نفع روحانی از انتخابات کناره‌گیری کنید یا خیر گفت :  اگر شما برنامه شب گذشته من در گفت‌وگوی ویژه خبری را ملاحظه می‌کردید ،  متوجه می‌شدید که من مواضع‌ام را به صراحت بیان کرده‌ام. من تا اخر می‌مانم و به نفع کسی کناره‌گیری نمی‌کنم.