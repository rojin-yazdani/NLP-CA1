در روزهای گذشته ،  علی اکبر ولایتی از اعضای ائتلاف 1 + 2 ،  متشکل از ولایتی ،  قالیباف و حداد عادل ،  اعلام کرد که شاید نفر چهارمی به ائتلاف سه نفره انان افزوده شود ! به گزارش تابناک  ،  به محض اعلام این خبر ،  بحث‌هایی درباره اینکه نفر چهارم چه کسی می‌تواند باشد ،  در محافل سیاسی اصولگرایان بالا گرفت و سرانجام تحلیلگران به علیرضا زاکانی رسیدند و حتی تا جایی پیش رفتند که گفته شد ،  احتمالا علیرضا زاکانی کاندیدای نهایی 1 + 2 خواهد شد ؛  خبری که بسیار زود و پیش از ان که بالا بگیرد ،  خاموش شد ،  چرا که بلافاصله خبر رسید ،  خود علیرضا زاکانی هم درصدد است برای انتخابات ریاست جمهوری اعلام کاندیداتوری کند. اما به نظر می‌رسد ،  خبر اولیه برای پیوستن زاکانی به این ائتلاف و به دنبال ان ،  خبر تمایل زاکانی برای کاندیداتوری ،  حاصل یک تاکتیک انتخاباتی است که ائتلاف 1 + 2 به دنبال ان است. در واقع طیف موسوم به اصولگرایان تا کنون ،  تا می‌توانسته‌اند ائتلاف انتخاباتی و کاندیدا برای انتخابات ریاست جمهوری معرفی کرده‌اند. در این باره باید گفت ،  این تعدد و تکثر در میان کاندیداهای اصولگرایان ،  قطعا چشم‌اندازی نگران کننده برای انان ترسیم خواهد کرد ؛  البته هرچند تا کنون شخصیت‌های گوناگون این جریان که یا کاندیدا شده‌اند و یا ائتلاف تشکیل داده‌اند بر ماندن خود و ائتلافشان در انتخابات پافشاری دارند ،  اما بعید است این تشتت همچنان باقی بماند و انان در پایان به سمت کاندیدای واحد حرکت خواهند کرد ؛  بنابراین ،  در چنین میدانی است که احتمالا وزن کشی‌های سیاسی نیز اغاز خواهد شد. اکنون ائتلاف دیگر موجود در طیف اصولگرایی که اگر چه با اقبال چندانی در جامعه روبه‌رو نیست ،  ولی به هر حال با حمایت جامعتین ،  ائتلافی انتخاباتی را تشکیل داده است گروه‌های راست سنتی متشکل از جبهه پیروان خط امام و رهبری ،  جامعه روحانیت مبارز تهران و هیات‌های مؤتلفه‌های اسلامی است که در قامت ائتلاف پنجگانه که خود ان را ائتلاف اکثریت اصولگرایان نامیده‌اند خود را اماده انتخابات کرده‌اند. این ائتلاف هم اکنون با حضور باهنر ،  پورمحمدی ،  متکی ،  ابوترابی و ال اسحاق شکل گرفته است. اما در حالی که نگرانی طیف موسوم به اصولگرایان از تعدد و تکثر کاندیداها بالا بگیرد ،  این ائتلاف پنج نفره باید با ائتلاف سه نفره وارد گفت‌وگو شوند که باید گفت ،  طبیعتا ائتلاف پنج نفره با تعداد بیشتر کاندیدا ،  تعداد بیشتر احزاب اصولگرایی که انان را حمایت می‌کنند و همچنین با استفاده از حمایت مستقیم جامعتین ،  در هنگام وزن کشی سیاسی و تسهیم قدرت ،  وزن بیشتری خواهند یافت. لذا احتمالا ائتلاف سه گانه با اگاهی از چنین مساله‌ای به جای اینکه نفر چهارم را به جمع خود بیفزاید ،  از علیرضا زاکانی به عنوان نفر چهارم خواسته‌اند که خود در راس ائتلافی جدید ،  اعلام کاندیداتوری کند تا ائتلاف‌های موجود در طیف موسوم به اصولگرایی ،  به ائتلاف‌هایی سه ضلعی تبدیل شود. در این صورت ،  همراهی ائتلاف زاکانی  ( جمعیت رهپویان و ایثارگران )  با ائتلاف سه گانه انان در هنگام وزن کشی سیاسی با ائتلاف پنج گانه ،  قدرت و سهم بیشتری خواهند یافت. همچنین توان معرفی کاندیدای خود را به عنوان کاندیدای نهایی اصولگرایان خواهند داشت و می‌توانند در تسهیم قدرت نیز سهم بیشتری به دست اورند ؛  افزون بر این که ائتلاف زاکانی خواهد توانست بخشی از جبهه پایداری را نیز جذب این اصولگرایان کند.