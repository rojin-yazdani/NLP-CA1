ستادکل نیروهای مسلح در بیانیه‌ای تاکید کرد :  نیروهای مسلح در صورت بروز هرگونه تهدید عملی از سوی دشمنان ،  در چارچوب استراتژی تهدید علیه تهدید ،  متناسب با سطح و نوع اقدام‌های خصمانه ،  پاسخ قاطع و پیشمان‌کننده‌ای می‌دهند.به گزارش خبرگزاری فارس ،  ستادکل نیروهای مسلح در بیانیه‌ای با گرامیداشت 12 فروردین‌ماه روز جمهوری اسلامی ،  تحولات بزرگ منطقه‌ای و پیدایش جنبش‌های اعتراضی در اروپا و امریکا را ناشی از نفوذ گفتمان انقلاب اسلامی و تاثیرگذاری الگوهای بیداری‌بخش نظام جمهوری اسلامی ایران در جهان معاصر دانست.در بخشی از این بیانیه امده است :  با گذشت 34 سال از پیروزی انقلاب اسلامی ،  با وجود زنجیره به هم پیوسته‌ای از توطئه‌های گوناگون و عملیاتی شدن سناریوهای متعدد تحریم ،  تهدید ،  تجاوز و ترور توسط دشمنان ،  نظام اسلامی و ملت رشید و انقلابی ایران در حوزه‌های ملی با پیگیری راهبرد ما می‌توانیم به پیشرفت‌های فاخر ،  ممتاز و خیره‌کننده‌ای در عرصه‌های مختلف نائل امده است و در حوزه فراملی نیز با گشودن افق‌های نویدبخش ،  پشتوانه تحولات بزرگ در مقیاس منطقه‌ای و فرامنطقه‌ای شده است.این بیانیه می‌افزاید :  نظام جمهوری اسلامی به مدد الهی و به یمن برخورداری از حمایت و همراهی ملتی بیدار ،  مجاهد و شجاع توانسته است در یکی از پیچیده‌ترین مقاطع تاریخ بشری ،  پیام شکستن حصارهای استبداد و استکبار و مقهور شدن قدرت‌های شیطانی برابر اراده ملت‌های حق‌طلب و عدالت‌خواه را جهانگیر سازد.این بیانیه در ادامه ،  نظام مبتنی بر ولایت فقیه و مردم‌سالاری دینی را به مثابه الگویی راستین و کارامد برای اداره سعادتمندانه جوامع اسلامی معرفی و با تاکید بر ناکامی و شکست دائمی استکبار جهانی برای اقتدار استحکام و حقانیت جمهوری اسلامی ایران ،  تصریح کرده است :  پیام انقلاب و نظام اسلامی که ترجمانی از اسلام ناب محمدی ( ص )  است با شتاب حیرت انگیز خود در حال درنوردیدن جغرافیایی تحت استیلای نظام سلطه است به گونه‌ای که اتاق‌های فکر و مراکز راهبردی غرب امروز بزرگترین چالش‌ها و مانع قدرت‌های استکباری و مکتب لیبرال دموکراسی را مکتبی می‌دانند که امام خمینی‌ ( ره )  و جانشین شایسته و با صلابتش امام خامنه‌ای‌ ( مدظله‌العالی )  در روزگار معاصر به صحنه اورده‌اند.در این بیانیه با اشاره به اینکه جمهوری اسلامی ایران امروز پیشاهنگ و پیش قراول نهضت بیداری اسلامی و جبهه نفرت و بیزاری از سیاست‌های امریکایی و صهیونیستی است ،  امده است :  به موجب بیداری ناشی از پیروزی انقلابی و استقرار نظام جمهوری اسلامی ایران ،  هم اکنون خاورمیانه را خارج از حوزه درک و محاسبه نظام سلطه به بزرگترین خطر برای اینده رژیم جعلی و نامشروع صهیونیستی و ادامه سلطه غرب بر این منطقه استراتژیک مبدل ساخته است و گفتمان اسلام‌خواهی نیز که در حال تبدیل به گفتمان مسلط و زیربنای ساختن اینده تونس ،  مصر ،  لیبی ،  یمن و سایر کشورهای عربی اسلامی است ،  لرزه بر پیکره امپراتوری رو به افول کفر و بی‌دینی و کانون مرکزی ان در کاخ سفید و غرب صهیونی وارد کرده است.درپایان این بیانیه با تبریک یوم‌الله 12 فروردین‌ماه به اقشار و احاد ملت فهیم و انقلابی ایران و برشماری دستاوردهای نظام جمهوری اسلامی در ابعاد داخلی و خارجی امده است :  نیروهای مسلح جمهوری اسلامی ایران با تاسی به تجارب گران‌سنگ 34 سال گذشته و در عرصه رویارویی با دشمنان انقلاب و نظام ،  ضمن بکارگیری تمامی توان و همت خود در تحقق شعار تولید ملی و حمایت از کار و سرمایه ایرانی در سال 1391 ،  به ملت ولایت‌مدار ایران اطمینان می‌دهند که همچنان در عرصه دفاع از ارزش‌ها و ارمان‌های نظام اسلامی اماده هستند و در صورت بروز هرگونه تهدید عملی و خطر افرینی از سوی دشمنان بویژه امریکا و رژیم صهیونیستی ،  در چارچوب استراتژی تهدید علیه تهدید ،  متناسب با سطح و نوع اقدام‌های خصمانه ،  پاسخ قاطع و پیشمان‌کننده‌ای می‌دهند و طومار حیات ننگین انان در منطقه را در هم خواهند پیچید.