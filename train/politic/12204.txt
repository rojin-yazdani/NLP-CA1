رئیس مجمع تشخیص مصلحت نظام با اشاره به توطئه‌ها علیه انقلاب و تلاش دشمنان برای جدایی مردم از انقلاب گفت :  هرکس مردم را از انقلاب دور کند به امام و ارمان‌های شهدا خیانت کرده است.به گزارش خبرگزاری مهر به نقل از روابط عمومی مجمع تشخیص مصلحت نظام ،  ایت الله هاشمی رفسنجانی در دیدار با اعضای شورای مرکزی و شاخه‌های استانی حزب کارگزاران با بیان اینکه وقت مناسبی را برای اغاز حرکت جدید انتخاب کردید ،  خاطر نشان کرد :  امیدواریم اهداف اولیه حزب و مسایلی را که تاریخ و شرایط زمان برانسان تحمیل می‌کند ،  دنبال و در مسیر امام و انقلاب حرکت کنید.وی انقلاب را حجت حق در عصر حاضر خواند و گفت :  دنیا عادت کرده بود که انقلاب‌ها را با کودتا و یا احزاب نیرومند ببینند ،  اما انقلاب اسلامی بدون حضور تشکیلات سیاسی و تنها با پیشتازی روحانیت و رهبری‌های بی نظیر امام و حضور اکثریت قاطع مردم بود.هاشمی رفسنجانی با بیان اینکه درمبارزات به این نتیجه رسیده بودیم که بدون حزب کارها مشکل می‌شود ،  به تشکیل حزب جمهوری در همان سال‌های اول پیروزی انقلاب اشاره کرد و گفت :  با اینکه به خاطر مشغله‌های فراوان وقت نداشتیم ،  اما برای تدوین مواضع حزب وقت گذاشتیم و ان را عالمانه ،  ملی ،  دینی وبه روز تهیه کردیم.وی با بیان اینکه اگر دست حزب جمهوری را باز می‌گذاشتند ،  در اولین انتخابات مهم کشور که برای ریاست جمهوری بود ،  قوه مجریه را می‌گرفتیم ،  افزود :  امام با مصلحت‌هایی نسبت به حضور نامزد اصلی حزب مخالفت کردند ،  اما پس از ان فرمودند برای مجلس کار کنید که اولین ثمره حزب ورود افراد دینی و مبارز در مجلس شورای اسلامی بود که جلوی خیلی از انحرافات را گرفت.رئیس مجمع تشخیص مصلحت نظام با یاداوری مجموعه مسایلی که منجر به پایین کشیدن فتیله حزب جمهوری شد ،  گفت :  عقیده به تحزب در جامعه ازاد که مسؤولیت‌ها با رای مردم مشخص می‌شود ،  جزو مبانی پذیرفته شده اسلامی ما بود که براساس ان ،  شخصیت‌های مهم نظام این کار را کردند که یک کار صرف سیاسی نبود ،  بلکه یک کار بنیادی بود.هاشمی رفسنجانی با بیان این جمله که پس از جنگ از مجلس برای ریاست جمهوری امدم و به اشنایی خویش از نیروها و شخصیت­های جامعه اشاره کرد و گفت :  سعی کردم کابینه دو دولت من معتدل و فراجناحی باشد و نیروهای چپ و راست و مستقل در کابینه باشند.وی افزود :  بر خلاف حرف‌هایی که می‌گویند ،  وابستگی به چپ و راست هیچ مشکلی در دولت نداشت ،  چون واقعا کابینه کار بود.رئیس مجمع تشخیص مصلحت نظام با تشریح چرایی و چگونگی تشکیل حزب کارگزاران سازندگی ،  به جلسه جامعه روحانیت مبارز اشاره کرد و گفت :  طبیعی بود که برای تهران از دو جناح و مستقل‌ها نیروهایی را معرفی کنیم ،  اما روحانیت مبارز که از یک جناح بودند ،  مایل بودند که هر 30 نامزد از جناح راست انتخاب شوند.هاشمی رفسنجانی با تاکید بر‌ای نکته که نفوذ ،  قدرت و شخصیت روحانیت در وحدت و محبوبیت بین مردم است ،  به منطق خویش در ان مقطع اشاره کرد و گفت :  من می‌گفتم روحانیت باید حالت پدرانه خود را حفظ کند.وی گفت :  در جلسات روحانیت مبارز قبول کردند که 5 نفر از نیروهای خارج از جمع انها باشند که تصویب شد ،  اما بعدها اقای ناطق نوری خبر داد که اعضای گروهای همسوی جامعه می‌گویند ما خودمان رای داریم و چرا باید رای خود را به دیگران بدهیم.رئیس مجمع تشخیص مصلحت نظام با بیان سخنان خود و اقای ناطق نوری در این باره گفت :  وقتی به نتیجه نرسیدیم ،  قرار شد با رهبری در میان بگذاریم که ایشان گفتند چرا می‌خواهید دست دیگران را ببندید و انها هم نامزد معرفی کنند که در این صورت با رقابت انتخابات واقعی‌تر و صندوق‌های رای پر می‌شود.هاشمی رفسنجانی با اشاره به بیانیه اغازین کارگزاران گفت :  دو بیانیه ،  زلزله‌ای در فضای انتخاباتی جامعه انداخت و رقبا ترسیدند که متوسل به رهبری شدند.وی با یاداوری شروط رهبری برای ورود و عدم ورود وزرا در لیست کارگزاران ،  گفت :  وقتی کارگزاران شروط را شنیدند ،  پیش من امدند و گفتند اگر رهبری راضی نیستند ،  ادامه ندهیم که من با رهبری تلفنی صحبت کردم و ایشان از زاویه پر کردن صندوق‌ها گفتند که معاونان و شهردار تهران می‌توانند برای نامزدها لیست بدهند.هاشمی رفسنجانی با تاکید بر اینکه منطق من حفظ جایگاه روحانیت و عدم القای اختلاف بین من و رهبری بود ،  گفت :  وقتی دیدم انها دارند برای بیانیه امضا می‌گیرند ،  ماجرا را به رهبری گفتم و ایشان هم دوباره تاکید کردند که مانع حضور این گروه نشویم.رئیس مجمع تشخیص مصلحت نظام افزود :  با مجموعه این سخنان ،  حزب کارگزاران با اقدام با اقای ناطق و رهبری تاسیس گردید.وی با اشاره به حضور قدرتمند کارگزاران در مجلس و نگرانی رقبا ،  گفت :  از همان زمان هم مرا پدر معنوی این حزب می‌دانند و هم تبلیغات منفی علیه این حزب شروع شد که هنوز ادامه دارد.رئیس مجمع تشخیص مصلحت نظام در بخش دیگری از سخنان خویش به کتاب کامیابی‌ها و ناکامی‌های توسعه در ایران از اقای حسن واعظی اشاره کرد و گفت :  این کتاب با بیان شاخص‌ها ،  عملکرد دولت‌های پنجم تا دهم از 67 تا 92 را مقایسه کرده است.هاشمی رفسنجانی با بیان سرفصل‌های کتاب و عناوین زیر مجموعه ان ،  گفت :  با استناد به امار مراکز رسمی توضیح می‌دهد که هر یک از دولت‌ها چه عملکردی در توسعه داشتند.وی با توصیه حاضران و جوانان به مطالعه این کتاب ،  گفت :  حزب کارگزاران می‌تواند با استناد به این کتاب ،  عملکرد خود را برای جامعه توضیح دهد.رئیس مجمع تشخیص مصلحت نظام با انتقاد از کم لطفی کسانی که می‌گویند در دولت سازندگی کارهای فرهنگی نشده است ،  گفت :  گسترش دانشگاهها و حتی تاسیس مدارس شبانه روزی درمناطق محروم ،  توسعه رسانه‌ها ،  افزایش بودجه مراکز فرهنگی از مشخصات ان دوره است که گویا منتقدین‌ای مسائل را کارهای فرهنگی نمی‌دانند و به جای مسائل زیربنایی به ظاهر سازی‌ها اشاره می‌کنند.وی افزود :  درخصوص طبقات اجتماعی نیز مخالفان سیاسی سالهای سال است که تبلیغ می‌کنند در دولت سازندگی فقرا فقیرتر و اغنیا ،  قوی ­تر شدند ،  اما مستندات رسمی می‌گوید برای اولین بار در ان دولت بود که جدول جینی به نفع فقرا اصلاح شد.هاشمی رفسنجانی در پاسخ به انتقاد کسانی که می‌گویند دولت سازندگی کار سیاسی نکرد ،  به برگزاری در انتخاب پرشور ،  مخصوصا انتخابات ریاست جمهوری در سال 76 اشاره کرد و گفت :  بدون شائبه تقلب که همه قبول کردند ،  انتخاباتی برگزار شد که در نوع خود بی نظیر بود.وی در خصوص سیاست خارجی دولت سازندگی ،  گفت :  با سیاست تنش زدایی ،  روابط ایران با همه جای دنیا به سوی بهبود رفت که در دولت اقای خاتمی ادامه یافت.رئیس مجمع تشخیص مصلحت نظام با بیان زوایایی از عملکرد دولت سازندگی برای مسایل هسته‌ای گفت :  پایه‌های کار در ان زمان گذاشته شد که بعدها ادامه یافت. هاشمی رفسنجانی در بخش دیگری از سخنان خویش درباره تحول ایجاد شده در جامعه پس از هشت سال افراط کاریهای دولت نهم و دهم ،  گفت :  مردم با توجه به شناختی که از مسؤولان داشتند ،  به این نتیجه رسیدند که افراط و تفریط کار به جایی نمی‌برد و باید با افکار اعتدالی کشور را اداره کرد.هاشمی رفسنجانی با بیان این مطلب که اگر مردم ببینند مسؤولین با رای انها می‌ایند ،  صبوری می‌کنند ،  گفت :  اگر انتخابات سالم باشد ،  همه چیز در کشور ما اماده است که ایران الگوی جهان باشد.وی با اشاره به تمدن اسلامی و نیز تمدن باستانی ایران ،  گفت :  می‌توانیم بر پایه مکتب اهل بیت  ( ع )  فرهنگ و تمدن ایران اسلامی را به عنوان نمونه به دنیا عرضه کنیم.رئیس مجمع تشخیص مصلحت نظام ،  به ظرفیت‌های کشور در همه بخش‌ها اشاره کرد و گفت :  می‌توانیم گذشته را جبران کنیم و در مسیر انقلاب حرکت کنیم.هاشمی رفسنجانی با تاکید بر نقش انتخابات و حضور مردم ،  به جمله رهبری مبنی بر حق الناس بودن رای اشاره کرد و گفت :  گرفتن حق انتخاب از مردم گناه بزرگی است و تا خود صاحب حق نبخشد ،  فرد خطاکار در بارگاه الهی بخشیده نمی‌شود.وی با تاکید بر این نکته که باید برای تبیین مبانی فقهی این جمله رهبری تحقیق و پژوهش کرد ،  گفت :  رهبری می‌توانستند این جمله را نگویند ،  ولی با هدف خاصی گفتند و باید روی ان کار و پژوهش شود.رئیس مجمع تشخیص مصلحت نظام به جمله دیگر رهبری در دیدار اخیر با دانشجویان اشاره کرد که فرمود :  ارمان خواهی با محافظه کاری کاملا در تضاد است و ارمان خواهی با واقع بینی همخوانی دارد.هاشمی رفسنجانی دربخش دیگری از سخنان خویش به توافق هسته‌ای و کار بزرگ تیم مذاکره کننده ،  دولت و حمایت‌های رهبری اشاره کرد و گفت :  می‌توان از مخالفان این توافق فهمید که کار مهمی برای احقاق حق مردم ایران و جلوگیری از تداوم ظلم انان در تحریم‌های بین المللی انجام شد.وی عصبانیت اسرائیل ،  لابی صهیونیسم و استکباریون را نشانه اهمیت کار دانست و گفت :  ایران همیشه می‌گفت که براساس فتوای رهبری ،  ساخت بمب هسته‌ای را حرام می‌داند و الان همان قدرت‌هایی که به خاطر کمترین کار هسته‌ای جلسات بین المللی می‌گرفتند و قطعنامه می‌دادند ،  به عضویت ایران در باشگاه هسته‌ای رسمیت بخشیدند.رئیس مجمع تشخیص مصلحت نظام با اشاه به سفر اخیر اومانو و سخنان او در جلسه کمیته روابط خارجی کنگره امریکا درباره اسناد محرمانه اژانس هسته‌ای و گفت وگوی با ایران به مخالفان توافق هسته‌ای غرب با ایران گفت :  وقتی دیدند نمی‌توانند به اسناد دسترسی داشته باشند ،  با حالت قهر جلسه را ترک کردند.هاشمی رفسنجانی به سخنان دیروز رئیس جمهور و وزیر امور خارجه امریکا اشاره کرد و گفت :  برای اینکه جلوی کارشکنی‌های صهیونیست‌ها و تندروهای کنگره در مسیر توافق هسته‌ای را بگیرند ،  حرف‌هایی زدند که توانایی‌ها واسیب ناپذیری ایران را به رخ مخالفان کشیدند.وی با بیان بعضی از جملات اوباما در دانشگاه امریکن واشنگتن و تاکید او بر اشتباه بوش برای اشغال عراق ،  گفت :  اگرچه اوباما به نمایندگان کنگره گفت که بوش با هزینه‌های تریلیون دلاری عراق را اشغال کرد ولی سود ان به ایران رسیده است ،  البته انچه ما در عراق می‌کنیم ،  کمک‌های انسانی است که برق و گاز و دیگر نیازهای انها را تامین می‌کنیم.رئیس مجمع تشخیص مصلحت نظام افزود :  این جمله اوباما و کری بسیار مهم است که تحریم تارنما شده و ایران از تحریم نمی‌ترسد و اگر توافق را کنگره رد کند ،  اعتبار دیپلماسی امریکا در دنیا مخدوش می‌شود.هاشمی رفسنجانی در بخش دیگری از سخنان خویش با تحسین کار تیم دیپلماسی ایران در مذاکره با تیم‌های دیپلماسی 6 کشور دنیا ،  به بخش‌های از توافق اشاره کرد و گفت :  می‌توانند بر اساس پروتکل الحاقی تحقیق کنند که ما به طرف بمب هسته‌ای نمی‌رویم که البته ایران و رهبر جمهوری اسلامی بارها این جمله را تکرار کردند.با مهم دانستن متن برجام و متن توافق ،  به مدیران حزب کارگزاران سازندگی توصیه کرد که مطالب غیر محرمانه این متن را در جلسات حزبی برای اعضا و مردم توضیح دهید.هاشمی رفسنجانی با توصیه و تاکید به اعضای حزب برای پرهیز از تندروی و پیروی از عقل و منطق در مباحث سیاسی ،  گفت :  فرصت مهمی ایجاد شد که کشور خود را بسازیم و نباید سرمایه کشور را صرف بگومگوهای صرف سیاسی کرد.رئیس مجمع تشخیص مصلحت نظام با اشاره به دیدار وزیر امور خارجه ایتالیا با ایشان گفت :  قدرت‌های دنیا به این نتیجه رسیده که ایران جایی است که اگر در صحنه نباشند ضرر می‌کنند.رئیس مجمع تشخیص مصلحت نظام با بیان این نکته که اسناد بالادستی ما بر تقویت بخش خصوصی تاکید می‌کند ،  نسبت به واگذاری­ها انتقاد کرد و گفت :  از دولت گرفتند ،  با قیمت‌های غیرواقعی به شبه دولتی‌ها دادند که به هیچ جا جواب نمی‌دهند.رئیس مجمع تشخیص مصلحت نظام در بخش دیگری از سخنان خویش با اشاه به سالگرد مشروطه ،  به تحلیل ان انقلاب در فراز و فرود اتفاقات تاریخی پرداخت و گفت :  با پیشتازی مراجع و همراهی اصناف توانستند استبدادی را که قانون نداشت ،  بشکنند و حقیقتا یک انقلاب ساده بود.وی با تاکید بر این نکته که مشروطه یک تفاوت اساسی با انقلاب اسلامی داشت ،  گفت :  در مشروطه اصناف و عشایر بودند و در انقلاب اسلامی توده مردم به میدان امدند.هاشمی رفسنجانی به خاطره‌ای از شاه اشاره کرد که روزی با هلی کوپتر در تهران گشت و با دیدن حضور انبوه مردم در راهپیمایی‌های اعتراضی ،  بعد از امدن به دفتر خود ،  به اطرافیان خود گفت که ما برای مردم زحمت می‌کشیم ،  پس چرا این گونه می‌کنند.وی با بیان انواع توطئه‌ها علیه انقلاب اسلامی و تلاش دشمنان برای جدایی مردم از انقلاب گفت :  هرکس با هر توجیهی مردم را از انقلاب دور کنند ،  خیانت به امام و ارمان‌های شهداست.رئیس مجمع تشخیص مصلحت نظام با انتقاد از کسانی که اهمیتی به رای مردم نمی‌دهند ،  گفت :  هنوز هم حرف اصلی را مردم می‌زنند و جوانان ،  تحصیلکرده و اگاه هستند و نمی‌توان با شعارهای تبلیغاتی و بیان امار غیر واقعی انها را فریب داد ،  چون در بطن حوادث هستند.