دبیر کل جامعه اسلامی مهندسین گفت :  مردم با حضور پرشور خود در حماسه 9 دی ماه 1388 به داستان فتنه گران و فتنه انگیزان خاتمه دادند و عمق بصیرت خود را نشان دادند.محمدرضا باهنر در گفتگو با خبرنگار مهر با اشاره به قرار داشتن در استانه سالگرد وقایع تلخ عاشورای سال 88 و حماسه نهم دی ماه و اینکه چه عواملی منجر به وقایع عاشورای سال 88 شد گفت :  داستان فتنه سال گذشته ظاهرا از مسئله ساده برگزاری یک انتخابات شروع شد که این انتخابات طرف برنده و بازنده‌ای نیز داشت به گونه‌ای که طرف بازنده بذر تردید را در افکارعمومی پاشید و گفت که نتیجه انتخابات را قبول نداریم.وی افزود :  طرف بازنده محور تردید‌ها را به سمت تقلب کشاند و بعد از قضیه تقلب خواستند قضیه را به کف خیابان بکشند و به تعبیر مقام معظم رهبری یک نوع لشکرکشی خیابانی راه بیاندازند.باهنر با اشاره به اینکه امید بازندگان انتخابات این بود که افراد را که رای داده‌اند به صورت لشکری در حرکت‌های خیابانی مجهز کنند گفت :  جریان تا بدانجایی کشیده شد که به تدریج این افراد واقعیت خود را در قالب شعارهاو تحرکات رو کردند و در ابتدا در روز قدس با شعارهایی علیه شعارهای جا افتاده ملت ایران که همواره بر علیه صهیونیسم بود هنجارشکنی‌های خود را اغاز کردند و اوج هنجارشکنی‌ها روز عاشورا بود.وی تاکید کرد :  در روز عاشورا با هتک حرمت‌هایی که اتفاق افتاد قلب ملت ایران جریحه دار شد چرا که به مقدس‌ترین باورهای مردم توهین شد.دبیر کل جامعه اسلامی مهندسین معتقد است حادثه روز عاشورای 88 خیری نیز در برداشت و ان این بود که مردم متوجه شدند با چه افراد و افکاری روبرو هستند.باهنر اضافه کرد :  حماسه نهم دی ماه  ،  ختم کلام فتنه گران و فتنه انگیزان بود چرا که مردم با نمایش عمق بصیرت خود تکلیف خودشان را با فتنه گران یک سره کردند.وی افزود :  داستان 9 دی ماه و هتک حرمت روز عاشورا دیگر داستان اقلیت و اکثریت شرکت کننده در انتخابات نبود بلکه روز 9 دی ماه 40 میلیون جمعیتی که در انتخابات شرکت کرده بودند و اکثریت قریب به اتفاق به صورت خودجوش در تمام شهرها ،  روستاها و تمام مراکز استانها به صحنه ریختند و تنفر خود را از این نوع هنجارشکنی نشان دادند.دبیر کل جامعه اسلامی مهندسین روز نهم دی ماه را روزی به یاد ماندنی و فراموش نشدنی برای ملت ایران خواند.باهنر در بیان اینکه چه وقایعی موجب شد همه اقشار مختلف جمعه در نهم دی ماه به خیابان‌ها بیایند اظهار داشت :  داستان از یک تردید در انتخابات شروع شد و در ان زمان بسیاری از افراد را هم به خیابان‌ها کشاندند چرا که برخی تصور کردند که شاید اتفاقی افتاده است و کسانی که در انتخابات نیز بازنده شده بودند فکر می‌کردند جای چانه زنی وجود دارد اما زمانی که فضا شفاف و شعارها به صورت روشن‌تر مطرح شد و عمق برنامه‌ها و کینه‌های فتنه گران رو شد ،  مردم متوجه شدند که این رفتارها برای چه بوده است و به همان نسبت حضور مردم در محکوم کردن توطئه‌های دشمن بیشتر شد و حماسه 9 دی ماه شکل گرفت.وی ادامه داد :  هر چه شعارهای فتنه گران تندتر و هنجارشکنانه‌تر بود مردم نیز در حماسه 9 دی ماه پرشورتر شرکت کردند و این روز را به روزی برای اوج تباهی و ضلالت فتنه گران تبدیل کردند.دبیرکل جامعه اسلامی مهندسین حماسه 9 دی ماه را عکس العملی برای تمام وقایع پس از انتخابات خواند.وی همچنین علت این بی حرمتی‌ها در روز عاشورا و شدت عصیان اغتشاشگران را ناشی از این دانست که اینان تصور می‌کردند پروژه شان که داستان انقلاب مخملی بود به نتیجه برسد.باهنر افزود :  همانطور که مقام معظم رهبری فرمودند ریشه‌های این فتنه در سال 88 و با هنجارشکنی علیه نظام شکل گرفته بود و فتنه گران امیدوار بودند این حرکت و مسیر انتخابات از نوع مخملی موفق شود اما هر چقدر از این تفکرات خود فاصله می‌گرفتند قاعدتا عصبی‌تر و هتاک‌تر می‌شدند چرا که از هدفشان دور می‌شدند.وی افزود :  فتنه گران به دلیل فاصله‌ای که از هدف خود می‌گرفتند کم کم واقعیت درونی خود را روشن‌تر و شفاف‌تر بیرون می‌ریختند و همچون افرادی که در مرداب گیر کرده بودند هر چه بیشتر دست و پا می‌زدند بیشتر در مرداب فرو می‌رفتند به همین دلیل ان بی حرمتی‌های روز عاشورا اتفاق افتاد.باهنر در بیان اینکه عوامل داخلی همچون گروه‌های اصلاح طلب و همچنین گروههای ضد انقلاب چه سهمی در پیدایش این حادثه داشتند گفت :  در واقع باید کار گروهها و احزاب را از افراد جدا کنیم چرا که برخی تشکل‌ها و سرانی که پیگیر فتنه بودند توسط مقامات کشور همچون کمیسیون ماده 10 احزاب  ،  تکلیفشان روشن شد و احزابی که در این جریان شرکت داشتند منحل شدند.وی ادامه داد :  اما در مجموع باید مقوله انتخابات را با مقوله فتنه پس از انتخابات مخلوط نکرد. چرا که هم ان 13 میلیون افرادی که به یکی از کاندیداها رای داده بودند و هم ان 25 میلیون افرادی که به فرد دیگر رای داده بودند همه با رای خود پیام اعتمادشان به نظام جمهوری اسلامی را اعلام کرده بودند و همچون 30 سال گذشته به صحنه انتخابات امدند اما انانی که خواستند صحنه انتخابات را به یک جنگ تبدیل کنند و بر علیه نظام حرکت کنند قاعدتا وا ماندند و کم اوردند و به وضعیت کنونی رسیدند.دبیر کل جامعه اسلامی مهندسین در پایان در پاسخ به این سئوال که روز عاشورا کجا بودید و چه خاطره‌ای دارید ?  گفت :  روز عاشورا در دانشگاه تهران بودم و خبر را از تریبون دانشگاه شنیدم.وی گفت :  زمانی که بیرون امدم با بعضی از صحنه‌ها روبرو شدم و احساس تنفر کردم.باهنر همچنین افزود :  9 دی ماه نیز همراه مردم در این حماسه پرشور شرکت کردم.