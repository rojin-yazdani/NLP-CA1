نادرقاضی پور از دولت خواست تا بودجه را دراسرع وقت و قبل از 16 اذر ماه تقدیم مجلس کند نه نزدیک عید که 2 دوازدم شود.به گزارش خانه ملت ،  نماینده مردم ارومیه درمجلس شورای اسلامی با تاکید بر این که دولت قانون‌مدار باشد گفت :  دولت اگر قانون‌مدار باشدبودجه 92 را قبل از 16 اذر ماه ارایه می‌کند تامجلس ظرف فرصت 50 روز وبا کار کارشناسی ان را بررسی کند.وی درباره سواستفاده 6 واردکننده از ارز دولتی برای واردات خودروهای لوکس و درامد قطعی 160 میلیاردتومانی این واردکنندگان گفت :  سرمایه‌های هنگفتی که در واردات کالاهای لوکس خوابید اگر در تولید سرمایه گذاری می‌شد علاوه بر بی نیازی در واردات برخی کالاها  ،  اشتغال زیادی ایجاد می‌کرد.این عضو کمیسیون صنایع و معادن مجلس با طرح سوالی افزود :  چرا درسالی که به نام حمایت از تولید  ،  کار و سرمایه ایرانی نام گذاری شده است با ارز دولتی که باید برای رفع نیاز مردم مستضعف و کارگرو کشاورز ماشین وارد می‌کنند و به قیمت دلار ازاد می‌فروشند.قاضی پور با بیان اینکه باید اعلام کنند که با 6 واردکننده خودروهای لوکس با ارز دولتی برخورد شده است یا خیر ?  اظهارداشت :  عدالت حکم می‌کند که با تمام واردکنندگان خودروهای لوکس با ارز دولتی برخورد شود.نماینده مردم ارومیه درمجلس شورای اسلامی با تاکید بر این که ارز دولتی بایدصرف واردات مواد اولیه تولید شود افزود :  اصلا انتظار نداشتیم درسال حمایت از تولید ملی و سالی که با کاهش درامدهای ارزی کالاهای لوکس با ارز دولتی وارد کنند.این عضو کمیسیون صنایع و معادن مجلس گفت : هر کس یک ماشین خارجی سوار شود یک خانواده ایرانی را از کار انداخته وهرکس یک ماشین ایرانی سوار می‌شود به یک خانواده ایرانی نان می‌دهد.