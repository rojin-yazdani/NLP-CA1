رییس‌جمهور گفت :  هدفمند کردن یارانه‌ها یعنی این‌که بیت‌المال مردم به خودشان داده شود و در این روزهایی که این طرح اجرا شده مردم با هم صمیمی‌تر شده‌اند.به گزارش ایسنا ،  دکتر محمود احمدی‌نژاد در اخرین برنامه خود در سفر استانی‌اش به سمنان در جمع منتخبان این استان گفت :  ما می‌خواهیم ایران را بسازیم و این بالاترین ماموریت ماست که خدمت به همه بشریت است و خدمت به انبیا ،  اولیا و یگانه‌پرستی و عدالت است.رییس‌جمهور گفت :  امروز پیشرفت هر کشوری معیار حقانیت اوست. دنیا امروز متوجه ماست. تمام تحولات ایران زیر ذره‌بین است ما هر هفته چندین ملاقات با مقامات خارجی داریم ،  شاید بتوان گفت به اندازه سفرهای استانی ملاقات داشته‌ایم و تقریبا از همه شنیده‌ایم که تحولات ایران با دقت رصد می‌شود حتی گاهی مسائلی را با ما مطرح می‌کنند که ما ان‌ها را فراموش کرده‌ایم.احمدی‌نژاد گفت :  امروز پیشرفت ایران یک معنای فرهنگی دارد و ما باید ایران را بسازیم و به تبع ان باید استان سمنان ساخته شود. ساختن این استان هم همانطور که می‌دانید لوازمی دارد که اولین ان همدلی است. باید با هم باشیم و با حضور شخصیت‌هایی مانند حاج‌اقای شاه‌چراغی همدلی در استان وجود دارد هر کس در هر کجای این استان کارمی‌کند باید احساس کند که برای اعتلای ایران و نجات بشریت کار می‌کند. همچنین همه باید بدانیم که ساختن این استان در سایه کار و تلاش امکان‌پذیر است و خودباوری است.وی ادامه داد :  خودباوری نیز از لوازم ساختن استان است. خودباوری اگر نباشد کار و تلاش و همبستگی به نتیجه‌ای نمی‌رسد به همین دلیل است که شیاطین به دنبال از بین بردن خودباوری انسان‌ها هستند. برخی زورگویان تلاش کردند که در کشور ما خودباوری را از بین ببرند اما ما پیشرفت خود را مستلزم تحقیر و توقف دیگران نمی‌دانیم.وی تصریح کرد :  ساختن ایران نیازمند الگو است و الگوی ما ایرانی اسلامی است. اسلامی است چون نمی‌خواهیم ده سال بعد مثل ان‌ها شویم و ایرانی است چون باید با فکر و دانش ایرانی کشور را بسازیم. انها به ما فکر و دانش نمی‌دهند هرچقدر بخواهیم کالاهای مصرفی می‌دهند اما دانش کارساز را قطره قطره می‌دهند. ما باید ایران را براساس عدالت بسازیم و این پایه کار است اگر عدالت نباشد کمالی اتفاق نمی‌افتد. برخی خیال می‌کنند که عدالت قله و اوج هدف است اما عدالت سکوی اول پرش انسان است. هرچه سمت عدالت حرکت کنیم مقدمه تعالی انسان فراهم می‌شود.احمدی‌نژاد درباره هدفمند کردن یارانه‌ها گفت :  هدفمند کردن یارانه‌ها یعنی این‌که بیت‌المال مردم به خودشان داده شود. در این روزهایی که این طرح اجرا شده ایا شما احساس نمی‌کنید که مردم با هم صمیمی‌تر شده‌اند ?  و احترام‌ها و دلسوزی‌های بیشتر شده است. این‌ها اثار عدالت است. یقین ایجاد شده است که معنویت در جامعه در چند روز اخیر ارتقا یافته است چرا که این طرح حرکت به سمت عدالت بود و حرکت به سمت عدالت جهش معنوی و انسانی ایجاد می‌کند.رییس‌جمهور افزود :  علت موفقیت این طرح در این بود که اولا مدیران به خوبی در حال کار و فعالیت هستند دومین علت هم اعتماد مردم بود و علت سوم اصل عدالت بود. من یقین دارم مولای ما این اقدام را هدایت و مدیریت می‌کند چراکه جنس کار از نوع عدالت است و عدالت هم صاحب دارد. اصلا فضا معنوی است والا محال است ملتی در موضوعی این طور منسجم شود که با ابعاد زندگی‌اش در ارتباط است. اجرای این طرح در کشور نشان داد که اگر ما در مسیر عدالت قرار بگیریم همه سنت‌های الهی در پشت سر ما قرار می‌گیرد.احمدی‌نژاد در بخش دیگری از سخنان خود گفت :  باور من این است که در این دوره از سازندگی استان سمنان می‌تواند الگو شود. توانمندی‌های این استان هنوز عملی نشده است این استان می‌تواند یک الگو سازندگی ایرانی اسلامی را به ملت ایران هدیه کند با همدلی و تلاش کاری کنید که استان شما الگو شود.احمدی‌نژاد به طرح هدفمند کردن یارانه‌ها اشاره کرد و گفت :  اجرای این طرح نشان داد که کارهای بزرگ توسط این مردم شدنی است.