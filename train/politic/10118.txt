عصرایران  -  علیرغم مطرح شدن بحث وفاق ملی و صلاح اندیشی برای نظام جمهوری اسلامی جهت خروج از وضعیت سیاسی کنونی  ،  یک جریان سیاسی به شدت بر ضرورت دستگیری مهندس موسوی و مهدی کروبی تاکید می‌کند. این طیف  ،  البته نمایندگانی در مجلس هم دارد و از جمله ضیاالله اعزازی  ،  عضو فراکسیون اصولگرایان مجلس و حامی دولت.او چند روز پیش محاکمه موسوی را مطالبه کرد و این تقاضا زمینه‌ساز گفت‌وگوی عصرایران با او شد  .او معتقد است که اساسا تنش و بحرانی در کشور وجود ندارد که محاکمه موسوی باعث تشدید ان شود  .شما چند روز پیش گفتید که مهندس موسوی جوان‌ها را به حضور در خیابانها تشویق کرد و به همین دلیل باید محاکمه شود  .من این طور نگفته بودم. حرف من این بود که عوامل اصلی اشوبها باید محاکمه شوند  .باتوجه به درخواست شما مبنی بر محاکمه مهندس موسوی  …  درخواست مردم  ،  نه درخواست من. من گفته بودم که مردم درخواست می‌کنند که عوامل اصلی اشوبها محاکمه شوند  ،  یک سایت اینترنتی هم راه‌اندازی شده بود که مردم شکایتهای خودشان را از اقای میرحسین موسوی در ان سایت طرح می‌کردند. من گفتم که قوه قضاییه به درخواست مردم که در ان سایت طرح شده است  ،  رسیدگی کند  .به هر حال بخشی از مردم با شما موافقند و بخشی از مردم هم طرفدار مهندس موسوی هستند  .بله  .پس لطفا پشت واژه مردم سنگر نگیرید و مواضع شخص خودتان را در این مصاحبه بیان بفرمایید. سوال من این است که اگر مهندس موسوی بیانیه‌های خودش را منتشر نمی‌کرد  ،  ایا مردم معترض به نتیجه انتخابات در خیابانها حضور پیدا نمی‌کردند  ?  اصلا. اگر واقعا نظر مهندس موسوی حضور هوادارانش در خیابانها نبود  ،  قطعا مردم به خیابان نمی‌امدند. همه ما در انتخابات شرکت کرده‌ایم و هوادار داشته‌ایم  ،  زیرا بالاخره نماینده مجلس هستیم. اگر من نظری نداشته باشم  ،  هوادار من نیز باید از من تبعیت کند  .اما مهندس موسوی فراخوان رسمی و مستقیمی برای حضور مردم در خیابانها ندادند. مثلا در تجمع 25 خرداد  ،  مردم خودشان امدند و مهندس موسوی هم علیرغم مخالفتش با برگزاری ان راهپیمایی  ،  به مردم پیوست  .مگر قانون پیش بینی نکرده که کاندیدای شکست خورده درانتخابات  ،  می‌تواند اعتراض خودش را اعلام کند. مطابق قانون  ،  چه نهادی باید به این اعتراض رسیدگی کند  ?  مهندس موسوی به عملکرد شورای نگهبان که پیش از برگزاری انتخابات  ،  حمایت خود را از احمدی نژاد اشکار کرده بود اعتراض داشت  .اگر به عملکرد شورای نگهبان معترض بودند نباید در انتخابات شرکت می‌کردند زیرا می‌دانستند که همان شورای نگهبان برگزارکننده انتخابات است  . بحث اصلی ما این نیست. سئوال من این است که با توجه به تلاشهای در دست اجرا برای ایجاد اشتی ملی و وفاق در میان نیروهای سیاسی کشور  ،  ایا شما و دوستانتان فکر می‌کنید با مطرح کردن ضرورت محاکمه مهندس موسوی و مهدی کروبی به کاهش تنش سیاسی در کشور کمک می‌کنید  ?  به نظر من اصلا تنشی در مملکت وجود ندارد  .کشته شدن این همه ادم در سه ماه گذشته  ،  نشانه وجود تنش در کشور نیست  ?  انها منتفی شدند رفتند  !  خب تنش سیاسی وجود داشته که کار به کشته شدن مردم رسید  .تنش را که چه کسی ایجاد کرد  ?  انهایی که از قانون تبعیت نکردند  .محاکمه مهندس موسوی به افزایش تنش در جامعه کمک نمی‌کند  ?  یعنی در این صورت شاهد موج تازه‌ای از اعتراضات سیاسی نخواهیم بود  ?  نه. شما فکر می‌کنید ان 25 میلیون نفری که به اقای احمدی نژاد رای دادند  ،  مردم نیستند  ?  شما انها را مردم نمی‌دانید  ?  کسی نگفته انها مردم نیستند. بحث منتقدان بر سر تعداد انها است نه ماهیت انها  !  شما می‌فرمایید مردم و مردم هم انهایی هستند که به خیابانها امدند. به نظر شما چند نفر به خیابانها امدند  ?  امار مختلفی بیان شده است  .شما بالاترینش را بگویید  .مردم حاضر در تظاهرات روز 25 خرداد را از 1 میلیون تا 3 میلیون تخمین زده‌اند  .من خودم در ان مراسم بودم. شما ان جمعیت را سه میلیون نفر حساب کنید که البته چنین نبود. 100 هزار نفر بودند. ایا در این مملکت 70 میلیونی فقط همان 3 میلیون نفر زندگی می‌کنند  ?  طرفداران اقای احمدی نژاد کجا هستند. چرا انها در حمایت از ایشان به خیابانها نیامدند  ?  طرفداران اقای احمدی نژاد قانونمندند  .جناح شما که تخصص زیادی در به خیابان اوردن مردم به مناسبتهای مختلف دارد  .جناح ما قانونمند است. شعار قانونگرایی را اصلاح طلبان دادند اما ما به ان عمل کردیم. شعار ما قانونگرایی و قانونمندی است. طرفداران ما باید از قانون تبعیت کنند. لزومی ندارد که به خیابانها بیایند  .ایا تجمع روز یکشنبه بعد از اتخابات طرفداران احمدی نژاد  ،  قانونی بود  ?  بله. انها قانونا پیروز شدند و رئیس جمهور قانونی‌شان می‌خواست سخنرانی کند. ایا این کار غیر قانونی است  ?  به نظر شما رئیس جمهور قانونی حق سخنرانی ندارد  ?  طبق قانون درخواست برگزاری هر تجمعی باید یک از هفته قبل به وزارت کشور ارائه شده باشد  .رئیس جمهور قانونی نیاز به مجوز ندارد  .تجمع هوادارانش نیاز به مجوز ندارد  ?  انها هوادار نبودند. هوادار تا قبل از برگزاری انتخابات معنا داشت. بعد از انتخابات که دیگر هوادار محسوب نمی‌شوند. رئیس جمهور در جایی سخنرانی می‌کند و مردم هم برای شنیدن سخنرانی‌اش در انجا جمع می‌شوند  .بسیار خب  ،  از بحث اصلی دور نشویم  ؛  در حال حاضر این تحلیل وجود دارد که راست رادیکال در پی پاکسازی درونی جمهوری اسلامی بر مبنای مطلوبات سیاسی خودش است و به همین دلیل از افزایش تنش سیاسی در کشور استقبال می‌کند تا این پروژه در نهایت منجر به حذف دائمی افرادی نظیر خاتمی و هاشمی از عرصه قدرت در نظام جمهوری اسلامی شود. نظر شما در این باره چیست  ?  این‌ها حرفهای دشمن است که می‌خواهد اختلافات داخلی را شدید کند. چنین برنامه‌ای در کار نیست و تا به حال هم نبوده است. جناح مقابل خودش در حال حذف کردن خودش است. نیازی نیست که کسی انها را حذف کند. کسی که به سوابق درخشان خودش پشت پا می‌زند و به صورت غیر قانونی حرکت می‌کند و به دنبال افرادی می‌افتد که قانون انها را در زمان حضرت امام حذف کرده است  ،  خود به خود مشغول حذف کردن خودش است  .منظور شما از افراد محذوف در زمان امام  ،  اقای منتظری است  ?  بله  ،  قربان ادم خوش فهم  !  البته امام  (  ره  )  گفته‌اند که میزان حال فعلی افراد است  .نه  ،  اقای منتظری مصداق چنین فردی نیست  .شما در مجموع فکر می‌کنید محاکمه مهندس موسوی و مهدی کروبی  ،  اوضاع سیاسی داخلی جمهوری اسلامی را بهتر می‌کند  ?  ببینید ما اگر بخواهیم در این مملکت قانون شکنی بدعت نشود  ،  باید با قانون شکن برخورد کنیم. فرقی نمی‌کند که این قانون شکن من نماینده مجلس باشم یا رئیس جمهور باشد یا هر کس دیگری. با قانون شکن باید برخورد شود  .سه و نیم سال دیگر دوباره انتخابات ریاست جمهوری برگزار می‌شود. هیچ کسی هم از الان نمی‌داند فرد پیروز ان انتخابات چه کسی خواهد بود. اگر در ان انتخابات هم یک عده امدند قانون شکنی کردند و نظم عمومی را به زدند  ،  باید با انها برخورد شود  .بالاخره در این انتخابات یک اتفاقاتی افتاد که همه مردم را متضرر کرد. فرض کنیم که در این دنیا به جرائم این اقایان رسیدگی نشود تا اغتشاش دوباره‌ای رخ ندهد. خدا که به گناهان این‌ها رسیدگی می‌کند. بر فرض که ما مقصر را پیدا نکنیم ولی خدا که می‌داند چه کسی مقصر است. ایا در روز قیامت هم می‌توان از درگاه خداوند فرار کرد  ?  شما چرا این نقدهای قانونگرایانه را متوجه جناح خودتان نمی‌کنید  ?  ایا شما به اتقاقات رخ داده در بازداشتگاه کهریزک اعتراضی دارید  ?  شدیدا. هر کسی که غیر قانونی با متخلفین برخورد کرده باشد  ،  من شدیدا به او اعتراض دارم. با متخلف هم باید قانونی برخورد شود. هیچ کس حق ندارد از قانون تخطی کند. اگر واقعا در کهریزک برخورد غیر قانونی صورت گرفته است  ،  حتما باید با قانون شکنان برخورد شود. چه کسی می‌گوید برخورد نکند. ما در این مملکت خون داده‌ایم تا قانون حاکم شود  ،  قانون نظام جمهوری اسلامی  .اتهام زدن‌هایی که در جریان منظره‌های انتخاباتی علیه افراد غایب رخ داد  ،  رفتاری مطابق قانون بود  ?  انجا میدان رقابت بود  .به نظر شما در میدان رقابت می‌توان کار غیر قانونی کرد  ?  شما یکی از این جا می‌گویید و یکی از انجا  .من می‌گویم مگر شما از رفتار قانونی دفاع نمی‌کنید  ?  ایا متهم کردن  -  مثلا  -  مهدی هاشمی به فساد مالی در حالی که این ادم در هیچ دادگاهی به فساد مالی متهم و محکوم نشده است  ،  مطابق قانون است  ?  خب اقای مهدی هاشمی بیاید اعاده حیثیت بکند  .فرزندان اقای هاشمی این کار را کرده و شکایت کرده‌اند  .مهدی هاشمی الان کجاست  ?  فقط فرزندان هاشمی نبودند. احمدی نژاد پسر اقای ناطق نوری را هم متهم کرد  .نه  ،  مهدی هاشمی الان کجاست  ?  بحث ما این نیست که مهدی هاشمی کجاست. بحث ما این است که  …  نه  ،  مهدی هاشمی کجاست  ?  چرا فرار می‌کنی  !  بگو ببینم مهدی هاشمی کجاست  ?  دقیق نمی‌دانم. من مدیر برنامه‌های ایشان نیستم  !  چرا نمی‌دانی  ?  می‌دانی کجاست. دروغ می‌گویی  !  ظاهرا در خارج کشور است اما نمی‌دانم دقیقا کجاست  .خب بیاید از خودش دفاع کند  .سوال من راجع به اتهام زدن به افراد غایب است  ؛  ایا اتهام زدن به افرادی که در هیچ دادگاهی محکوم نشده‌اند  ،  ان هم در تلویزیون  ،  قانونی است  ?  کسانی که اقای رئیس جمهور به صورت غیر قانونی به انها اتهام وارد کرده است و از انها هتک حرمت شده است  ،  بیایند ادعای حیثیت بکنند. ما مراجع قضایی داریم و به این موضوع رسیدگی می‌کنند.منبع  :  عصر ایران