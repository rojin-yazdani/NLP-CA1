رییس کمیسیون امنیت ملی و سیاست خارجی مجلس در خصوص شایعات مربوط به تحویل هواپیمای جاسوسی پهپاد به روسیه و چین جهت مهندسی معکوس گفت :  چنانچه اعلام شده ما جزو معدود کشورهای ساخت پهپاد هستیم و حتی از این فناوری نوین امریکا می‌توانیم خود به تنهایی استفاده کنیم.به گزارش ایسنا ،  علاالدین بروجردی در جمع خبرنگاران اظهار داشت :  طبق نکته‌ای که سردار سلامی مطرح کردند ما جزو معدود کشورها و یا دومین کشوری هستیم که دارای توانمندی ساخت پهپادهای متعدد هستیم.به گفته وی ،  ما در کلیه سال‌های پس از پایان جنگ تحمیلی در این زمینه کار کرده‌ایم و توانمندی بالایی داریم و حتما از این فناوری نوین و فوق مدرن امریکا خود به تنهایی می‌توانیم استفاده کنیم.وی با تاکید بر این‌که در این راستا نیازمند بهره‌گیری از متخصصین روسیه و چین نیستیم ،  در پاسخ به سوالی مبنی بر احتمال تبادل این پهپاد با روسیه و دریافت S300 اظهار داشت :  در مورد S300 روس‌ها بدهکار ما هستند ،  انها به یک قرارداد رسمی عمل نکرده‌اند. حال یا باید طبق مفاد ان عمل کنند یا خسارات مترتب بر ان را پرداخت کنند.به گزارش ایسنا ،  رییس کمیسیون امنیت ملی و سیاست خارجی مجلس با بیان این‌که به حریم هوایی جمهوری اسلامی ایران تجاوز شده است ،  گفت :  این امر در عرف بین‌الملل یک تخلف شناخته شده است ،  البته این در حالی است که جمهوری اسلامی ایران با تکیه بر توانمندی‌های ملی خود موفق شده با این تجاوز هوایی به بهترین شکل برخورد کرده و اقتدار ملی خود را به نمایش بگذارد.بروجردی با تاکید بر این‌که امریکا باید کلیه تبعات مترتب بر این تجاوز هوایی را تحمل کند ،  در خصوص تقاضای استرداد این پهپاد از سوی امریکا تصریح کرد :  قطعا استردادی وجود نخواهد داشت.وی در پاسخ به این سوال که پاسخ ایران نسبت به درخواست رسمی امریکا برای استرداد چیست ?  گفت :  درخواست رسمی غیر از مصاحبه اقای اوباما است. در درخواست رسمی معمولا از طریق مجاری دیپلماتیک کار صورت می‌گیرد یعنی در این مورد سفیر سوییس باید به عنوان حافظ منافع امریکا درخواست امریکا را به وزارت خارجه تحویل دهد که چنین اتفاقی نیفتاده است.وی عذرخواهی را کف مطالبات ایران از امریکا دانست و یاداور شد که امریکا باید کلیه خسارت‌های مترتب در این امر را پرداخت کند ،  چرا که ما برای خنثی سازی این تجاوز انرژی و امکانات صرف کرده‌ایم.رییس کمیسیون امنیت ملی در مورد راه‌اندازی سفارت مجازی امریکا گفت :  در عرف بین‌الملل و کنوانسیون سفارت مجازی نداریم ؛  یا سفارت رسمی است یا به صورت دفتر حفاظت منافع است.به گفته وی ،  امریکایی‌ها به ویژه پس از ان که دیده‌بان خود در ایران یعنی انگلیس را از دست داده‌اند به دنبال راهی برای جمع‌اوری اطلاعات ،  جاسوسی و ادامه سیاست‌های خود در ایران بودند ،  لذا این سفارت مجازی را راه‌اندازی کردند که خوشبختانه این اقدام در نطفه خفه شد.وی در این راستا به افشاگری و خنثی‌سازی این اقدام امریکا اشاره کرد و گفت :  توضیحات وزیر اطلاعات در روشنگری موضوع تاثیر داشت و البته ملت ایران هوشمندتر از این هستند که فریب بخورد.بروجردی در پاسخ به سوالی در خصوص احتمال سفر هیاتی از مجلس شورای اسلامی به سوریه گفت :  از این موضوع اطلاعی ندارم ،  انچه مطرح است ان است که در اینده نزدیک رییس کمیسیون مشترک همکاری‌های اقتصادی ایران و سوریه ،  مهندس نیکزاد قرار است در راس هیاتی به سوریه سفر کند.