عضو مجمع نمایندگان استان خوزستان درخصوص اخرین وضعیت استعفای نمایندگان این استان پس از جلسه با رئیس مجلس گفت :  استعفای نمایندگان استان به هیات رئیسه ارائه داده شده و این استعفا همچنان پابرجاست اما هیات رئیسه به دلیل تعطیلی مجلس این استعفا را به صورت رسمی تحویل نگرفته ،  بنابراین نمایندگان استان منتظر نتایج اجرایی جلسه امروز با ریاست مجلس خواهند ماند.اسماعیل جلیلی عضو مجمع نمایندگان استان خوزستان درباره جلسه امروز بعد از ظهر مجمع نمایندگان استان خوزستان با ریاست مجلس شورای اسلامی و معاون برنامه ریزی ریاست جمهوری گفت :  متاسفانه علی رغم وعده قبلی اقای نوبخت به عنوان نماینده دولت در این جلسه حضور پیدا نکردند. در جریان انتقادات نمایندگان خوزستان قرار نگرفت.جلیلی با بیان این که در جلسه‌ای که امروز بعد از ظهر با اقای لاریجانی برگزار شد نمایندگان استان دغدغه‌های خود را درخصوص لایحه بودجه 93 و مشکلات استان خوزستان با ایشان مطرح کردند.وی اعتراض نمایندگان خوزستان در این جلسه را کاهش شدید اعتبارات عمرانی استان بیان کرد و گفت :  نمایندگان معتقدند اکثر پروژه‌های بزرگ استان مثل بیمارستان‌ها ،  راه ،  اب و پروژه‌های بزرگ کشاورزی در صورت این کاهش اعتبار با مشکل جدی مواجه خواهند شد و احتمالا چند سال به تعویق خواهند افتاد.نماینده مردم مسجد سلیمان لالی و هفتگل افزود :  بنابراین در صورت عدم تامین هزینه مراحل پایانی این پروژه‌ها در سال اتی روند خدمتگذاری به مردم مظلوم استان خوزستان با چالشی جدی مواجه خواهد شد.عضو کمیسیون بودجه مجلس تاکید کرد :  انتظار نمایندگان استان از دولت محترم این بوده و هست که از محل اصلاح منابع تملک دارایی‌ها در لایحه بودجه این کسری شدید منابع عمرانی جبران شود.وی درخصوص پاسخ رئیس مجلس به اعضای مجمع نمایندگان استان خوزستان گفت :  در جلسه مقرر شده است تا با دقت بیشتری لایحه بودجه مورد بررسی قرار گرفته و موارد که در بخش‌های تملک دارایی‌ها امکان مساعدت وجود دارد برای حل مشکلات انباشته شده استان خوزستان حداکثر همکاری صورت بگیرد.جلیلی ادامه داد :  اقای لاریجانی در این جلسه قول حداکثر همکاری را با مجمع استان خوزستان به نمایندگان داد.عضو مجمع نمایندگان استان خوزستان درخصوص اخرین وضعیت استعفای نمایندگان این استان پس از این جلسه گفت :  استعفای نمایندگان استان به هیات رئیسه ارائه داده شده و این استعفا همچنان پابرجاست است اما هیات رئیسه به دلیل تعطیلی مجلس این استعفا را به صورت رسمی تحویل نگرفته است. بنابراین نمایندگان استان همچنان بر موضع قبلی خود مبنی بر استعفا اصرار دارند و منتظر نتایج اجرایی جلسه امروز با ریاست مجلس خواهند ماند.جلیلی در پایان تاکید کرد که نمایندگان استان علی رغم کم توجهی نماینده دولت به این موضوع همچنان امیدوارند تا مشکل پیش امده با توجه منطقی مجلس و دولت به مشکلات شدید مردم مظلوم خوزستان به نحو ابرومندانه‌ای بر طرف شود.