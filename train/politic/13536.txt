رئیس مجلس شورای اسلامی هدف از برگزاری همایش روز جمعه منتخبان مجلس هشتم را صرفا اشنا شدن بیشتر نمایندگان با شیوه انجام کار عنوان کرد و تعیین هیئت رئیسه مجلس هشتم را گمانه زنی مطبوعات خواند. به گزارش مهر ،  غلامعلی حداد عادل رئیس مجلس شورای اسلامی در اولین نشست خبری خود در سال جدید ضمن تبریک سال 87 و ارزوی سلامتی برای خبرنگاران و ملت ایران به نامگذاری سال 87 تحت عنوان سال نواوری و شکوفایی اشاره و اظهار داشت :  این نامگذاری به معنای ان است که ظرفیت‌ها و توانمندی‌های ملت ایران بسیار بیشتر از ان چیزی است که تا کنون ظاهر شده و ملت ما با شکوفایی بیشتر توانایی‌های خود ،  می‌تواند راه پیشرفت را با سرعت بیشتر طی کند .وی برگزاری با شکوه انتخابات مجلس هشتم در 24 اسفند سال گذشته را مهمترین اتفاق از نظر مجلس خواند و گفت :  با این اتفاق سرنوشت مجلس برای یک دوره چهار ساله دیگر رقم زده شد و ضروری است از حضور با شکوه و عزت افرین مردم تشکر کنم .حداد عادل تصریح کرد :  حضور مردم بر اقتدار نظام و استحکام پایه‌های انقلاب افزود و جایگاه مجلس را در نظر ملت نشان داد .رئیس مجلس ادامه داد :  رهبر معظم انقلاب نیز با تایید جایگاه والای مجلس ،  از چند ماه پیش از برگزاری انتخابات مردم را برای حضور در پای صندوق‌های را دعوت کردند و مردم به دعوت ایشان پاسخ مثبت دادند .وی ضمن تشکر از زحمات همه مسئولان و دست اندرکاران برگزاری انتخابات ،  یاداور شد :  انتخابات مجلس هشتم در مقایسه با دیگر انتخابات ،  انتخاباتی کم حاشیه‌تر بوده که حرف وحدیث پیرامون ان در مقایسه با موارد دیگر خیلی کمتر بوده است. رئیس مجلس گفت :  گروه‌های شرکت کننده در انتخابات نیز در مجموع از برگزاری انتخابات راضی هستند و شکایت‌ها همیشه بوده است ممکن است برخی اشکالات وجود داشته باشد که این هم این طبیعی است . وی تصریح کرد  :  ما درکل انتخابات ارام و منطقی داشتیم مردم هم در این انتخابات به اکثریت اصولگرایان رای دادند و می‌توانیم بگوییم اصولگرایی راهی است که ملت ایران چند سالی است ان را انتخاب کرده و در این مسیر به پیش می‌رود .حداد عادل افزود :  نتیجه انتخابات مجلس هشتم تایید مجددی بود بر اینکه ملت دیدگاه و نگاه اصولگرایی را بر ارمان‌های خود منطبق دیده است ،  انتخاب ملت وظیفه ما را دشوارتر ومسئولیت ما را افزون‌تر می‌کند .رئیس مجلس اظهار امیدواری کرد :  در سال نواوری مجلس جدید با استفاده از تجربیات مجالس قبلی خصوصا مجلس هفتم در کار خود نواوری و شکوفایی داشته و در انجام وظیفه خود موفق باشد .وی درتوضیح برگزاری همایش منتخبان مجلس هشتم که قرار است روز جمعه برگزار شود ،  یاداور شد :  مناسب دیدم از منتخبان مجلس هشتم برای روز جمعه دعوت کنم و غرض از این دعوت ان است که نمایندگان با وظایف خود در مجلس و سازوکار انجام وظیفه نمایندگی اشنا شوند .حداد عادل تعداد مدعوین به این جلسه را بیش از 200 نفر اعلام کرد و افزود :  همانطور که می‌دانید از نظر زمانی وقفه‌ای میان پایان کار مجلس هفتم و شروع کار مجلس اینده پیش بینی نشده است ،  کار در مجلس نیز مبتنی بر قوانین پیچیده و مفصلی است که یکی از انها ائین نامه داخلی مجلس است. بسیاری از نمایندگان مجلس هشتم جدید هستند و در روز اول شروع کار باید طبق ائین نامه به وظیفه خود عمل کنند بنا براین مناسب دیدم این دوستان از قبل با حال و هوای مجلس و شیوه انجام وظیفه نمایندگی اشنا شوند .رئیس مجلس خاطر نشان کرد :  حدود 80 نفر از نمایندگان نیز در مرحله دوم انتخابات به این عده ملحق می‌شوند و ما برای انان نیز به طور جداگانه این برنامه را برگزار خواهیم کرد. علت اینکه صبرنکردیم تا برگزاری مرحله دوم انجام شود این بود که خواستیم از فرصت موجود استفاده بیشتری شود .وی به خبرهای روزهای اخیر در رسانه‌ها مبنی بر تعیین ترکیب هیئت رئیسه مجلس هشتم به عنوان هدف برگزاری این همایش ان را گمانه زنی مطبوعات خواند و یاداور شد :  این صحبت‌ها واقعیت ندارد  ،  اینکه غرض از دعوت منتخبان ،  مشورت در مورد هیئت رئیسه مجلس اینده است اینها حدس و گمان دیگران است ،  نیت ما صرفا اشنا شدن بیشتر نمایندگان با شیوه انجام کار است.