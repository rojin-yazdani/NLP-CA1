عضو کمیسیون فرهنگی مجلس هشتم ،  با اشاره به اینکه در رعایت مالکیت معنوی ،  فرهنگ‌سازی مهم‌تر از قانونگذاری است ،  خواستار ورود دستگاه‌های ذی‌ربط در این حوزه شد.سید جلال یحیی‌زاده در گفت‌وگو با خانه ملت درباره ضرورت پایبندی به رعایت حقوق مالکیت معنوی در کشور گفت :  اگرچه در ایین و مکتب ما ،  مالکیت و حقوق معنوی مورد تاکید و اهتمام قرار گرفته ،  اما در قوانین جامعه ،  نقص و یا خلا بسیاری در این حوزه مشاهده می‌شود.نماینده مردم تفت و میبد در مجلس شورای اسلامی با اشاره به برخی تلاش‌های قوه مقننه در جهت رفع کمبودها و خلاهای قانونی این حوزه ،  بر ضرورت فرهنگ‌سازی در این حوزه تاکید کرد و افزود :  دستگاه‌های مربوطه و افراد صاحب نفوذ نتوانسته‌اند مردم دین‌مدار و متدین خود را نسبت به این گونه حقوق که گاه در روایات نیز ذکر شده ،  اشنا کنند.یحیی‌زاده ادامه داد :  در کشور ما بیش از انکه نیاز به قانونگذاری درحوزه رعایت حق کپی‌رایت وجود داشته باشد ،  نیاز است مردم متعهد و متدین با اموزه‌ها ،  دستورات و فرامین دینی اشنا شوند تا شاهد بسیاری از این اتفاقات تلخ همچون تکثیر غیرمجاز سی‌دی نباشیم.این نماینده مردم در مجلس نهم ،  تصریح کرد :  اگرچه قانونگذاری در برخی موارد نیاز است  ، اما توجیه نبودن مردم در این حوزه ،  موجب می‌شود ،  پشتوانه دقیقی برای اجرای قانون وجود نداشته باشد و قانون تنها برای برخورد با دانه‌درشت‌ها و حرفه‌ای‌ها در اینگونه تخلفات مورد نیاز است.عضو فراکسیون روحانیان مجلس درباره پیوستن ایران به کنوانسیون حمایت از حقوق معنوی بیان کرد :  پیوستن اینگونه از نهادها یک نتیجه خوب دارد و ان اینکه نهادهای بین المللی را نسبت به دقت و مواظبت کشور ما در رعایت اینگونه حقوق و به رسمیت شناختن ان اگاه می‌کند.عضو کمیسیون اقتصادی مجلس با بیان اینکه جامعه ما نسبت به حقوق معنوی مردم بی‌تفاوت نیست ،  اضافه کرد :  پیوستن ایران به کنوانسیون حمایت از حقوق معنوی ،  برای اقناع افکار بین المللی و نهادهای نظارتی مرتبط خوب و لازم است.