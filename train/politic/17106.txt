به گزارش فارس ،  علیرضا زاکانی عضو کمیته وحدت اصولگرایان گفت :  اکنون سه گروه در مقابل اصولگرایان صف‌ارایی کرده‌اند ،  یکی نظام سلطه است که ریشه پلیدی‌ها و پلشتی‌ها را گسترش می‌دهد تا ریشه خوبی‌ها را از بین ببرد. گروه دوم که نخستین رقبای ما محسوب می‌شوند ،  عناصر فتنه‌گری هستند که با تمام وجود کار می‌کنند و شعار می‌دهند که ما نمی‌اییم و بیانشان بسیار صریح است.گروه سوم ،  گروه عناصر فاسدی هستند که کاری به هیچ‌کس ندارند و در فکر پر کردن انبان خود هستند نه خدمت به مردم.وی ادامه داد :  اینکه کسی پیدا می‌شود که 3میلیارد امکان می‌گیرد ،  پیگیری ان را انحراف می‌بینیم.زاکانی خاطرنشان کرد :  به همین دلیل است که در این مسیر نیاز به حضور تک تک دوستان است.وی ادامه داد :  ما دوستان جبهه پایداری را به هیچ‌وجه رقیب خود نمی‌دانیم ما رقبای جدی و سرسختی داریم که سعی و تلاششان ایجاد تفرقه در میان انقلابیون است.زاکانی تاکید کرد :  انچه امروز مهم است ،  وحدت است و انقلابیون باید همه به وحدت با یکدیگر برسند.