یک عضو کمیسیون اصل نود از سازمان بازرسی کل کشور خواست تا اگر گزارشاتی در مورد تخلفات صورت گرفته در مورد پایه‌های مونوریل تهیه شده است یک نسخه ان را به مجلس بفرستند. حسین فدایی در گفت‌وگو با مهر در پاسخ به این که ایا مجلس در جریان گزارش‌های سازمان بازرسی در مورد پرونده مونوریل تهران هست یا نه ،  گفت :  اقای پورمحمدی ،  رئیس سازمان بازرسی ،  اعلام کرده‌اند که در این مورد گزارشی تهیه کرده و به مراجع ذیصلاح فرستاده‌اند. اگر چنین گزارشی هست ،  کمیسیون اصل 90 مجلس از فرستادن نسخه‌ای از ان برای نمایندگان استقبال می‌کند. نماینده تهران با بیان این که کمیسیون اصل 90 همواره بر این نکته تاکید دارد که نباید از حقوق مردم حقی تضییع شود ،  افزود :  اگر تخلف مالی صورت گرفته پس تضییع اموال عمومی شده و این پرونده نه تنها به شورای شهر بلکه برای پیگیری حقوقی باید به مراجع قضایی هم فرستاده شود و اعضای کمیسیون در حال انجام رایزنی‌های مورد نظر به منظور تهیه یک نسخه از این گزارش هستند.پیش از این ،  پورمحمدی در مورد پرونده تخلفات مونوریل اعلام کرده بود بر پایه بررسی‌های سازمان بازرسی ،  قرارداد مونوریل صادقیه به لحاظ برگزاری مناقصه و زیرساخت‌های مالی دارای اشکالاتی است که همه موارد ان به شورای شهر تهران منتقل شده است.عضو کمیسیون اصل 90 تاکید کرد :  پایه‌های مونوریل تهران در زمان شورای شهر دوم و شهردار سابق گذاشته شد که اگر بنا بر گزارش سازمان بازرسی در ان تخلفاتی شده باشد ،  به عبارتی به بیت‌المال ضرر وارد شده است.فدایی ادامه داد :  پیش از این هم در دیداری که نمایندگان تهران با اعضای شورای شهر تهران داشتند ،  از انها خواسته شد تا درباره پایه‌های مونوریل صادقیه تصمیم‌گیری کنند تا برداشته شوند ،  چون وجود این پایه‌ها در حوالی متروی صادقیه ،  رفت و امد مردم را با مشکل روبه‌رو کرده است.چندی پیش ،  رئیس سازمان بازرسی کل کشور در گفت‌وگو با منابع خبری اعلام کرده بود سازمان بازرسی در این گزارش تذکراتی به شورای شهر داده ،  ولی تاکنون شورای شهر ،  اقدام مقتضی در این باره انجام نداده است.