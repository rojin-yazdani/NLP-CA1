مهر نوشت : استاد علوم سیاسی دانشگاه تهران روحانی را گزینه مطلوبتری نسبت به عارف برای ائتلاف اصلاح طلبان خواند و تاکید کرد که باید به دلیل بر باد دادن تلاش‌های طیف تندرو و رادیکال اصولگرا به منظور معرفی جلیلی به عنوان فرشته نجات ،  به دکتر ولایتی مدال صداقت داد.صادق زیباکلام درباره شکل گیری ائتلاف بین اقایان روحانی و عارف اظهار کرد :  شکل گرفتن و ضرورت این ائتلاف برای پیروزی اصلاح طلبان در انتخابات پیش‌رو واقعا واجب و لازم است. البته این موضوع بدین معنا نیست که اگر ائتلافی شکل نگیرد ،  اصلاح طلبان حتما شکست خواهند خورد ،  ولی در صورت ائتلاف همه ارا اصلاح طلبان به سبد یک نامزد این طیف ریخته خواهد شد. شکل گیری ائتلاف بین اقایان روحانی و عارف علاوه بر اینکه از فاجعه سال 84 و شکست اصلاح طلبان جلوگیری می‌کند ،  تکلیف جامعه اصلاح طلبی را برای رای دادن به یک نامزد مشخص روشن می‌نماید.گزیده سخنان وی از این قرار است :  اگر یک نفر از بین اقایان عارف و روحانی پیروز شوند وقتی بعد از 24 خرداد ماه بخواهند کابینه خود را تشکیل دهند با کوهی از دیوارهای بتن ارمه مواجه خواهند شد. اینجا هنر اقای روحانی خیلی بیشتر از اقای عارف است و به همان اندازه که عارف بیشتر از روحانی اصلاح طلب است ،  روحانی می‌تواند زبان اصولگرایان را بفهمد. ترس بنده از این است که اگر اقای عارف انتخاب شود ،  از همان اول به سرنوشت 2 خرداد 76 دچار شویم که دولت فلج شود و کاری از پیش نرود. اتخاذ تصمیمی در جهت معرفی یک کاندیدا از بین اقایان روحانی و عارف با شرایطی که عنوان شد اعتباری برای اقایان هاشمی و خاتمی به عنوان رهبران اصلاح طلبان خواهد بود. ان کسی که توسط اقایان هاشمی ،  خاتمی و مشاوران این دو انتخاب می‌شود ،  نهایتا تعهد کند که به نفع کاندیدای دیگر کنار برود و ان کسی که از این دو نفر باقی می‌ماند باید متعهد شود و از دیگری در کسوت معاون اولی استفاده کند. این باعث می‌شود مردم احترام بیشتری برای اصلاح طلبان قائل شوند. چندین سال است که طیف رادیکال و تندرو اصولگرایان سعی می‌کنند که تصویری ارمانی از جلیلی بسازند که او توانسته از سر عزت ،  قدرت ،  مقاومت ،  تعقل و …  درباره موضوعات هسته‌ای تصمیم گیری کند و امریکا و اروپا را درب و داغان کرده است. اما اقای دکتر علی‌اکبر ولایتی ظرف چند دقیقه تمام این تلاش چندین ساله را بر باد داد و نشان داد که اصلا و ابدا از این خبرها نبوده است. اقای ولایتی با سخنان خود در اخرین مناظره انتخاباتی نشان داد که جلیلی هیچ گام مثبتی در جهت حل و فصل مساله هسته‌ای و بهبود وضعیت کشور برنداشته است. در ادامه اقای رضایی هم این موضوع را تایید کرد و به قول کرمانی‌ها نشان دادند که اقای جلیلی انچنان شیره گلوسوزی هم نبوده است. اقای ولایتی در اخرین مناظره انتخاباتی شنل قهرمانی خودساخته برخی اصولگرایان تندرو را از دوش اقای جلیلی برداشت. اقای ولایتی در مناظره روز گذشته از سیاست خارجی دوران ایت الله هاشمی رفسنجانی به حق دفاع کرد. او در برابر حملات اقایان جلیلی و حداد صادقانه حقیقت را فدای مصلحت نکرد و برخلاف این دو که سعی کردند به سیاست خارجی دوران سازندگی و اصلاحات بتازند ،  محکم ایستاد و از این موضوع دفاع کرد. این دفاع اقای ولایتی از سیاست خارجی دوران سازندگی نه به واسطه این بود که او در ان دوران وزیر بوده است چون خیلی راحت می‌توانست از موضوع بگذرد و یا بگوید من کاره‌ای نبودم و شخص اقای هاشمی و خانواده وی تصمیمات را اتخاذ می‌کردند ،  اما به حق ایستاد و دفاع کرد. لذا معتقدم اگر قرار بود مدال صداقت به سینه این هشت نفر اویزان شود ،  باید این مدال را به گردن اقای دکتر ولایتی می‌انداختیم. از جلیلی رفتاری خیلی متفاوت از احمدی‌نژاد انتظار نداشتم چون او مثل احمدی نژاد بود و مثل او هم رفتار کرد البته نه در حد و اندازه او. جریانی هم که از اقای جلیلی حمایت می‌کند تماما کسانی هستند که احمدی نژاد را به قدرت رساندند و هشت سال مشکلات را برای کشور به ارمغان اوردند ،  البته شرایط فعلی با سال 84 خیلی متفاوت است و مردم به حدی بیدارند که با شعارهای پوپولیستی و عوام گرایانه نمی‌توانند بجایی برسند.