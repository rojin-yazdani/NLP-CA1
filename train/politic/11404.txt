سخنگوی کمیسیون فرهنگی مجلس گفت :  دولت طی تعاملی مثبت با کمیسیون فرهنگی به دنبال ممانعت از کاهش بودجه فرهنگی در سال 94 است.سیدعلی طاهری در گفت و گو با خانه ملت ،  با اشاره به جلسه دیروز  ( یکشنبه ،  2 اذرماه )  کمیسیون فرهنگی گفت :  کمیسیون فرهنگی با حضور محمدباقر نوبخت ،  معاونت برنامه ریزی و نظارت راهبردی ریاست جمهوری ،  معاون پارلمانی وی ،  معاون پارلمانی شورای عالی انقلاب فرهنگی و اعضای این کمیسیون تشکیل جلسه داد.نماینده مردم گرگان و اق قلا در مجلس شورای اسلامی درباره موضوع جلسه کمیسیون فرهنگی گفت :  طی این جلسه مباحثی مربوط به بودجه فرهنگی کشور در سال 94 مطرح و به بحث و تبادل نظر پرداخته شد.وی افزود :  نوبخت معتقد بود با توجه به وضعیت بودجه در سال 94 و با احتساب قیمت نفت ،  به ناچرا بودجه برخی دستگاه‌ها کمتر از سال 93 خواهد شد.طاهری در ادامه با بیان اینکه نگاه دولت نسبت به مسائل فرهنگی کشور مثبت ارزیابی می‌شود ،  یاداور شد :  معاونت برنامه ریزی و نظارت راهبردی ریاست جمهوری قصد دارد تمام تلاش خود را برای عدم کاهش بودجه فرهنگی کشور در سال 94 انجام دهد که البته این امر متناسب با مقدورات کشور خواهد بود.سخنگوی کمیسیون فرهنگی مجلس شورای اسلامی در پایان با ابراز امیدواری از توجه دولت به حوزه فرهنگ ،  خاطرنشان کرد :  قرار است در اینده موارد کارشناسی کمیسیون به معاونت برنامه ریزی و نظارت راهبردی ریاست جمهوری اعلام شود تا این معاونت تا حد امکان در تعامل با کمیسیون فرهنگی برای تخصیص بودجه اقدام کند.