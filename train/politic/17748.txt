رئیس مجلس شورای اسلامی با بیان اینکه هدفمندی یارانه‌ها به درستی اجرا نشد ،  گفت :  برای امسال سهم بخش تولید را از دیگر بخش‌ها جدا کردیم و 10 هزار میلیارد ریال برای این بخش در نظر گرفته شده است.به گزارش مهر ،  علی لاریجانی رئیس مجلس شورای اسلامی امروز در همایش کشوری شوراهای مرکزی و استانی سازمان نظام مهندسی کشاورزی و منابع طبیعی با اشاره به قانون هدفمندی یارانه‌ها افزود :  هدفمندی یارانه‌ها به درستی اجرا نشد زیرا ما در قانون 30 درصد از منابع اجرای این قانون را برای کمک کشاورزی و صنعت در نظر گرفتیم اما از همان ابتدا هم این منابع به درستی تخصیص پیدا نکرد.وی افزود :  برای امسال سهم بخش تولید را از نظر عددی مجزا کردیم و 10 هزار میلیارد ریال برای این منظور در نظر گرفته شده است. به دنبال این هستیم تا بخش کشاورزی را هم از بخش تولید تفکیک کرده تا توجه بیشتری در اجرای قانون هدفمندی یارانه‌ها به این بخش شود.رئیس مجلس با بیان اینکه باید سازمان نظام مهندسی کشاورزی موسساتی را برای مشاوره به کشاورزان تشکیل دهد ،  گفت :  در قانون مجلس مصوب کرد که از 10 هزار ناظر در بخش کشاورزی استفاده شود که این موضوع بهره وری در این بخش را افزایش می‌دهد.وی تصریح کرد :  سازمان نظام مهندسی می‌تواند با تشکیل موسساتی به کشاورزان مشاوره دهد نه اینکه در برخی از امور که در اصل 44 باید به بخش خصوصی واگذار شود را بر عهده بگیرد. یکی از اقدامات مهم صدور خدمات فنی  - مهندسی کشاورزی است که البته در این بخش تلاش‌هایی شده اما با توجه به ظرفیت‌هایی که وجود دارد باید این امر را توسعه داد.رئیس مجلس شورای اسلامی با اشاره به بسته بندی کالاهای کشاورزی بیان کرد :  بهبود روش‌های بسته بندی کالاهای کشاورزی به منظور توسعه صادرات باید انجام شود و محصولات کشاورزی با بسته بندی صحیح و قابلیت و توانمندی اقتصادی هر کشوری به بازار ان کشورها صادر شود.وی با انتقاد از صادرات فله‌ای محصولات کشاورزی گفت :  در برخی از محصولات تولید انبوه داریم اما بسیار ناراحت کننده است که این محصولات فله‌ای به اروپا صادر شده و ان کشورها با بسته بندی‌های مناسب در بازار جهانی توزیع می‌شود.لاریجانی درباره واردات محصولات کشاورزی گفت :  در ملاقاتی که رهبر معظم انقلاب با اعضای کمیسیون کشاورزی مجلس داشتند ،  اعضای این کمیسیون موضوع واردات را مطرح کردند.رئیس مجلس افزود :  مجلس برای جلوگیری از واردات محصولات کشاورزی وزارت جهاد کشاورزی را متولی این امر کرد و ما کل اختیارات را به وزارت جهاد کشاورزی دادیم. زیرا محصولاتی به کشور وارد می‌شود که ضروری نیست.وی با بیان اینکه وزارت جهاد کشاورزی اعلام می‌کرد واردات از سوی وزارت بازرگانی انجام می‌گیرد تصریح کرد :  برای کنترل واردات و اینکه کشاورزان در زمان تولید دغدغه‌ای نداشته باشند مسئولیت تعرفه‌ها و مجوز واردات به وزارت جهاد کشاورزی سپرده شد.لاریجانی افزود :  گاهی دیده می‌شود که سیب فرانسوی وارد کشور شده در صورتیکه کشور ما تولید سیب دارد و حتی گاهی این محصول را صادر هم می‌کند. همچنین حجم زیادی از واردات به اناناس تعلق دارد که ورود این محصول به بازار چندان نیاز نیست. بنابراین نباید این واردات صورت گیرد و وزارت جهاد کشاورزی متولی ان است.رئیس مجلس با تاکید بر ابیاری تحت فشار گفت :  این موضوع مورد تاکید مجلس است و در بودجه و برنامه امسال هم زمینه خوبی برای اجرای ابیاری تحت فشار فراهم شده است.لاریجانی با بیان اینکه مجموع مصوبات مجلس در قانون افزایش بهره وری مربوط به موسسات دانش بنیان است ،  افزود :  در وضعیت کشاورزی سنتی و مشکلات کم ابی در کشور باید بیشترین استفاده را از منابع برد زیرا ما شرایط عالی در بخش زمین و اب کشاورزی نداریم.