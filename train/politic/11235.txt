عضو کمیسیون اموزش و تحقیقات مجلس در حالی از ارسال بخشنامه‌ای به دانشگاه‌ها که طبق ان جذب دانشجوی خارجی منع شده ،  خبر داد که به گفته وی ،  در برنامه پنجم توسعه ،  بحث جذب دانشجویان خارجی تعریف شده است.محمود نگهبان سلامی در گفت و گو با خبرنگار خبرگزاری خانه ملت به کم و کیف جذب دانشجوی خارجی اشاره کرد و گفت :  در برنامه پنجم توسعه اموزش عالی کشوربحث جذب دانشجویان خارجی تعریف شده که طبق ان به هیات امنای دانشگاه‌ها اجازه جذب دانشجو خارجی داده شده اما انچه که تا به امروز یعنی سال‌های اخر برنامه پنجم مشاهده می‌شود ،  راهبردهایی ناموفق در حوزه اموزش عالی است.نماینده مردم خواف در مجلس نهم شورای اسلامی ادامه داد :  برخی دانشگاه‌ها مانند تهران ،  شریف و شهید بهشتی در جذب دانشجوی خارجی توفیقاتی داشته‌اند ،  اما توفیقات تناسبی با سیاست‌های حوزه اموزش عالی کشور ندارد و نشان می‌دهد دانشگاه‌ها نتوانسته‌اند در جذب دانشجویان اموزش عالی موفق باشند.وی به بخشی از دلایل عدم موفقیت دانشگاه‌ها در این زمینه اشاره کرد و با نام بردن از نحوه سرمایه‌گذاری ،  گفت :  اموزش عالی سرمایه‌گذاری مناسبی در زمینه جذب دانشجوی خارجی نداشته است و بخشی دیگر به سیاست‌هایی کلی کشور مربوط می‌شود که دست اموزش عالی در تغییر و یا تاثیرگذاری در ان بسته است.نگهبان سلامی با بیان مثالی ادامه داد :  دانشگاه‌های مرزی معمولا با ممنوعیت جذب دانشجوی خارجی و یا سختگیری‌های بسیاری در این زمینه رو به رو هستند ،  تصمیم‌های خاصی گرفته می‌شود.عضو کمیسیون اموزش و تحقیقات مجلس معتقد است حجم قابل ملاحظه‌ای از ایرانیان برای ادامه تحصیل به خارج از کشور می‌روند و بخش اعظمی از انها نیز کشورهای همسایه که تحصیل در کشورهای همجوار را انتخاب می‌کنند و این امر نشان می‌دهد اموزش عالی ایران نتوانسته از ظرفیت‌های داخلی و ظرفیت‌های پیرامونی استفاده مناسب کند. نگهبان سلامی با بیان اینکه به دلیل مسائل امنیتی که بعضا شفاف نیست ؛  بخشنامه‌ای به دانشگاه‌ها ارسال شده و طبق ان جذب دانشجوی خارجی منع شده ،  افزود :  مثلا دانشگاه شریف و بهشتی در جزیره کیش دارای ظرفیت دانشگاهی هستند اما وقتی از ان‌ها سوال می‌شود چرا به‌عنوان واحد بین‌الملل ،  دانشجوی خارجی ندارید ،  اعلام می‌کنند که اجازه پذیرش دانشجوی خارجی را ندارند بنابراین در دانشگاه‌ها و پردیس بین‌المللی هم دانشجوی ایرانی تحصیل می‌کنند. عضو کمیسیون اموزش و تحقیقات مجلس در پایان گفت :  تعداد دانشجویانی که در دانشگاه‌های پایتخت تحصیل می‌کنند تعدادشان به قدری محدود است که اصلا نمی‌توان درباره ان اظهارنظر کرد و با انچه در برنامه پنجم توسعه اورده شده فاصله بسیاری دارد.