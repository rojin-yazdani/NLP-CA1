عدم تغییر موضع جبهه پایداری و عدم حضور انان در جلسات وحدت اصولگرایی  ،  فاز توصیه‌های چهره شاخص جریان اصولگرا را در برابر این گروه  ،  از دعوت به شرکت در وحدت  ،  به موضع گیری‌های جدیدی سوق داده است.اسدالله بادامچیان  ،  قائم مقام حزب موتلفه  ،  در گفتگو با اعتدال ،  گفت :  شرکت نکردن نمایندگان جبهه پایداری در جلسات جبهه متحد اصولگرا با محوریت جامعتین به خود انها منوط است  ؛  اختیار به شرکت کردن یا نکردن دارند و کسی نمی‌تواند به انها اجباری داشته باشد.عضو کمیسیون شوراها و امور داخلی مجلس افزود وقتی نمایندگان این جبهه در جلسات حضور ندارند  ،  دیگر نباید انتظار پذیرش شرایطشان را داشته باشند و عملکرد انها با پیوستن به وحدت منافات دارد.عضو فراکسیون اصولگرایان مجلس شورای اسلامی ادامه داد :  کسی مانع حضور جبهه پایداری در جلسات وحدت نیست ؛  تشکلهای دیگر موجود در جریان اصولگرایی از جبهه پایداری بزرگتر و مهم ترند  ،  مثل جبهه پیروان خط امام و رهبری که 15 تشکل اصولگرا زیر مجموعه ان است و سابقه طولانی دارد و یا حزب موتلفه که نیم قرن است در این مملکت کار می‌کنند  ؛  و هیچ یک از این تشکلهای باسابقه  ،  از این شروط نگذاشتند.بادامچیان گفت :  گروه‌های مهمتر از جبهه پایداری دعوت به وحدت شدند  ،  نیرو گذاشتند و کار کردند  ؛  جبهه پایداری تافته جدا بافته نیست  ، خواستند تشریف بیاورند کسی مانع نیست ،  اما انها نمی‌خواهند و اجبار نمی‌توان کرد.وی ادامه داد :  عدم مشارکت جبهه پایداری در روند وحدت را موجب به هم خوردن وحدت کلان اصولگرایی نمی‌بینم  ،  اصولگرایان یک راهبرد کلان دارند و اینگونه مسائل وحدت انها را خدشه دار نمی‌کند.وی در پایان تاکید کرد :  در شرایط فعلی احتمالات منفی را در نظر نمی‌گیرم  ،  شورای متحد اصولگرا راه خود را ادامه می‌دهد و جبهه پایداری خواست بیاید و نخواست نیاید.