توصیه مقام معظم رهبری به جذب حداکثری و دفع حداقلی ،  بار دیگر همگان را به وحدت فراخواند.توصیه‌ای که هرکسی از ظن خود به تفسیر ان پرداخت. در حالی که برخی بر این باورند که مطرودین انتخابات ریاست جمهوری گذشته نیز می‌توانند شامل حال این جذب حداکثری شوند ،  برخی دیگر بازگشت سران اصلاحات را مشروط به توبه انها عنوان می‌کنند و برخی دیگر اصلا اجماع با انها را غیرممکن می‌خوانند.به گزارش خبرانلاین در این میان مرتضی اقاتهرانی معلم اخلاق دولت بر این باور است که معتقدان به اصول نظام می‌توانند زیریک چتر جمع شوند. این روحانی 53 ساله که از شاگردان ایت‌الله مصباح است ،  خود به درجه اجتهاد رسیده و در مقایسه شرایط کنونی جامعه ایران و صدر اسلام می‌گوید :  اگر پیامبر اکرم  ( ص )  هم می‌خواستند هر شخص و فردی را کنار بگذارند به خاطر ان‌که مثل ابوذر و یا سلمان نبود یاران اندکی گرد ایشان جمع می‌شدند. پذیرفتن ولایت فقیه و قانون اساسی و حکومت اسلامی جز اصولی است که او بر پایبندی به انها تاکید دارد و می‌گوید :  اگر کسی این‌ها را پذیرفت دیگر نباید چون عضو گروه ما نیست طرد شود و یا با ان دعوا کنیم. نماینده تهران که در برابر برخی اقدامات اخیر دولت همچون برگزاری مراسم ایرانیان خارج از کشور و طرح ترویج مکتب ایرانی سکوت کرده بود ،  پیش از این نیز با دیدار با سیدحسن خمینی در قم ،  گامی در راستای ایجاد وحدت برداشته بود. اگرچه از مذاکرات انها خبری منعکس نشد اما از انجا که این دیدار پس از حواشی مراسم 15 خرداد سال جاری برگزار شده بود ،  برخی ان را دلجویی معلم اخلاق دولت از نوه امام ( ره )  تلقی کردند.