رئیس فراکسیون روستایی و عشایر مجلس  ،  گفت :  با توجه به شرایط خشکسالی بوجود امده و افزایش قیمت علوفه دولت کمک کند تا دام‌های عشایر به صورت تضمینی توسط سازمان پشتیبانی امور دام خریداری شود.هادی قوامی در گفت وگو با خبرنگار خانه ملت با یاداوری ارسال نامه 228 نماینده مجلس به رئیس جمهور برای حل مسایل و مشکلات عشایر ،  گفت :  این نامه تحویل دفتر اقای روحانی شده است که امیدواریم دراینده نزدیک شاهد اثار مثبت این نامه و ایجاد تحول در وضعیت عشایر باشیم.نماینده مردم اسفراین در مجلس شورای اسلامی افزود :  عشایر در حالی که فقط دو درصد از جمعیت کشور را تشکیل می‌دهند ،  20 درصد پروتئین مورد نیاز کشور را تامین و با داشتن 24 میلیون واحد دام 180 هزار تن گوشت به بازار عرضه می‌کنند.رئیس فراکسیون روستایی و عشایر مجلس تصریح کرد :  با توجه به شرایط خشکسالی بوجود امده و افزایش قیمت علوفه در نامه‌ای از رئیس جمهور تقاضا کردیم برای اینکه عشایر بتوانند دام‌های خود را به موقع به بازار عرضه کنند ،  دولت کمک کند تا دام‌های عشایر به صورت تضمینی توسط سازمان پشتیبانی امور دام و تشکل‌ها و تعاونی‌های عشایر خریداری شود تا به این وسیله حقوق هر دو گروه فروشنده و مصرف کننده تامین شود.این نماینده مردم در مجلس نهم ادامه داد :  در نامه ارسالی به رئیس جمهور همچنین تقاضا کردیم هزار میلیارد ریال اعتبار از محل‌های ماده 10 و 12 برای عشایر کوچنده و رفع مشکلات این قشر توزیع تا از این طریق بخشی از مشکلات پیش روی این گروه مرتفع شود.قوامی گفت :  همچنین از رئیس جمهور تقاضا شده است به صورت ماهیانه جلساتی با ریاست شخص اقای روحانی و با حضور معاونان وی و وزرای مسئول دستگاه‌های مربوط به عشایر برگزار و به مشکلات و خواسته‌های این افراد رسیدگی شود.رئیس فراکسیون روستایی و عشایر مجلس شورای اسلامی یاداور شد :  نمایندگان مجلس در انتظار اقدام عملی رئیس جمهور برای حل مشکلات عشایر و اعلام نتایج مثبت نامه ارسال شده به اقای روحانی هستند.