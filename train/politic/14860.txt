به دنبال نصب تصاویری از امام خمینی ( ره )  و مقام معظم رهبری در مناطق مختلف لبنان بویژه مرزهای جنوبی این کشور ، مردم منطقه مرزی ناقوره که دارای مرز ابی با سرزمین‌های اشغالی هستند ،  اقدام به نصب تصویر بزرگی از رهبران ایران در سواحل دریای مدیترانه مشرف بر مرز فلسطین اشغالی کردند.خبرنگار ایرنا از بیروت گزارش می‌دهد  :  در چند سال اخیر مجموعه تحرکاتی در لبنان اغاز شده که طی ان تصاویری از امام خمینی  ( ره )  و رهبر معظم انقلاب در مناطق مختلف لبنان بویژه در مناطق جنوبی که پس از سال 2000 از اشغال صهیونیست‌ها خارج شد ،  به چشم می‌خورد.البته در تمامی مناطق لبنان ،  چه مسیحی نشین و چه سنی و شیعه نشین ،  عمده پلاکاردها و تصاویر چهره‌های مهم سیاسی و مذهبی به شکل خودجوش و توسط مردم این مناطق نصب می‌شوند ؛  به شکلی که در زیر اکثر انها ،  بانی این اقدام نام خود را نوشته و ارادت خود و طایفه یا همشهری‌هایش را به این چهره سیاسی  -  مذهبی نشان می‌دهد.این امر در مناطق جنوب لبنان به شکل عموم و جنوب بیروت ،  به شکل ویژه‌ای به چشم می‌خورد و دیده می‌شود که تصاویری از امام خمینی ( ره )  ،  مقام معظم رهبری ،  امام موسی صدر ،  سیدحسن نصرالله ،  نبیه بری ،  عماد مغنیه و حتی مصطفی چمران در نقاط مختلف این مناطق نصب شده است.شاید در دید اول ایرانیان از وجود تصاویر رهبران انقلاب اسلامی در کشور لبنان تعجب کنند اما از دید شیعیان لبنان که عمده انان چه در زمان حیات امام خمینی  ( ره )  و چه در زمان رهبری ایت الله خامنه‌ای از انها تقلید می‌کنند ،  این امر متفاوت است.اما اخیرا روند نصب این تصاویر در مناطق و شهرهای شیعه نشین جنوب لبنان به مرزهای ابی لبنان با رژیم صهیونیستی رسید و تابلویی در ساحل دریای مدیترانه و در نزدیکی شهر مرزی 'ناقوره' ،  تنها در فاصله چند صد متری مرزهای رژیم صهیونیستی با لبنان نصب شد به نحوی که شخصی که در کنار این تابلو می‌ایستد ،  می‌تواند با دید غیر مسلح سرزمین‌های اشغالی را مشاهده کند.این اقدام مردم ناقوره در حالی صورت می‌گیرد که این منطقه در جنوب رودخانه لیطانی واقع شده و کنترل این بخش در اختیار نیروهای حافظ صلح سازمان ملل قرار دارد.جنگنده‌ها و حتی قایق‌های تندروی جنگی صهیونیست‌ها روزانه بارها با نقض حریم دریایی و تمامیت ارضی لبنان ،  از مقابل این ساحل دریایی لبنان رد می‌شوند.این گونه امور تبلیغاتی که از سوی مردم جنوب لبنان صورت می‌پذیرد ،  به شکل گسترده‌ای بر روحیه سربازان صهیونیست تاثیر منفی دارد. برای مثال مردم منطقه 'بوابه فاطمه' که توسط رژیم صهیونیستی دید این منطقه به داخل فلسطین اشغالی با احداث دیواری حایل کور شده است ،  اقدام به نوشتن شعارهایی ضد صهیونیستی بر روی دیوار کردند که حتی این امر نیز حساسیت شدید صهیونیست‌ها را برانگیخت و ان‌ها را مجبور کرد که اطراف دیوار سیم خاردار کشیده و داخل ان قطعات هوشمند کار گذارند.