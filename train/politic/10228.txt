نایب رییس مجلس شورای اسلامی پس از سخنان مخالفان و موافقان رد لایحه بودجه 92  ،  جلسه علنی مجلس را به مدت دو ساعت تعطیل اعلام کرد.به گزارش ایسنا ،  حجت‌الاسلام و المسلمین ابوترابی فرد که ریاست جلسه علنی به عهده داشت با اعلام تنفس جلسه نوبت صبح گفت :  همکاران ارجمند چند روز از حقوق خود برای زلزله‌زدگان استان بوشهر اختصاص داده‌اند تا گامی ارزشمند برای همکاری با هموطنان خود بردارند. از یکایک همکاران و مردم و همه کسانی که به یاری زلزله‌زدگان برداشتند تشکر و قدردانی می‌کنم.نایب رییس مجلس شورای اسلامی همچنین گفت جلسه نوبت بعدازظهر ساعت 14 ادامه خواهد داشت لذا کمیسیون‌های تخصصی بعدازظهر جلسه نخواهند داشت.وی همچنین خاطر نشان کرد :  جلسه نوبت بعدازظهر به ادامه بررسی گزارش کمیسیون تلفیق در مورد رد کلیات لایحه بودجه سال 92 اختصاص دارد.به گزارش ایسنا ،  پیش از صحبت‌های ابوترابی‌فرد ،  محمد دهقان عضو هیات رییسه مجلس گفت که در جلسه بعدازظهر جعفرزاده و توکلی به موافقان رد و عثمانی به عنوان مخالف رد کلیات صحبت خواهند کرد.