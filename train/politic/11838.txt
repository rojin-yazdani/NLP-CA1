حسین دهقان ؛  اخرین شخصی که در گزینه‌های روحانی جای گرفته است برای وزارت. خبرهای رسیده حاکی از این است که وی به عنوان وزیر قطعی دفاع در دولت کابینه روحانی جای گرفته است. به گزارش تابناک  ،  تا کنون حضور چهره‌هایی هم چون علی جنتی در وزارت فرهنگ و ارشاد اسلامی‌ ،  سیدمحمود علوی در وزارت اطلاعات‌ ،  علی یونسی وزارت کشور ،  علی ربیعی در وزارت تعاون ،  کار و رفاه اجتماعی‌ ،  سیدحسن‌هاشمی‌در وزارت بهداشت ،  درمان و اموزش پزشکی‌ ،  محمدعلی نجفی در وزارت اموزش و پرورش‌ ،  محمدجواد ظریف در وزارت امور خارجه‌ ،  حجتی در وزارت جهاد و کشاورزی‌ ،  چیتچیان در وزارت نیرو ،  بیژن نامدار زنگنه در وزارت نفت‌ ،  عباس اخوندی در وزارت مسکن و شهرسازی و ،  سعید فائقی در وزارت ورزش و جوانان تقریبا قطعی شده است. بر اساس این گزارش ،  یکی از وزارتخانه‌هایی که تا امروز گزینه‌ای قطعی برای او پیدا نشده بود ،  وزارت دفاع بود که گفت می‌شد حسین علایی ،  دعوت روحانی برای پذیرش این وزارتخانه را رد کرده بود. پس از حسین علایی رایزنی‌های نسبتا گسترده‌ای صورت گرفته است و نام‌های متفاوتی مطرح شد. اما گویا در نهایت قرعه فال را به نام حسین دهقان زدند و از او به عنوان گزینه قطعی وزارت دفاع در دولت روحانی نام برده می‌شود.حسین دهقان دارای مدرک دکترای مدیریت از دانشگاه تهران می‌باشد و پیش از این مسوولیت‌هایی همچون معاون رییس جمهور و رییس بنیاد شهید و امور ایثارگران در دولت‌های هشتم و نهم  ،  جانشینی وزارت دفاع در دولت‌های هفتم و هشتم و فرماندهی رده‌های مختلف سپاه پاسداران انقلاب اسلامی در دوران دفاع مقدس را در کارنامه مسوولیتی خود دارد. وی در حال حاضر با حکم محسن رضایی دبیر مجمع تشخیص مصلحت نظام ،  ریاست کمیسیون سیاسی دفاعی امنیتی دبیر خانه مجمع را بر عهده دارد. لازم به ذکر است که هنوز خبری موثق از وزارتخانه‌های ارتباطات و فناوری اطلاعات ،  صنعت ،  معدن و تجارت‌ ،  علوم و تحقیقات ،  اقتصاد و دارایی ،  معاون حقوقی پارلمانی و معاون بین‌الملل رئیس‌جمهور همچنین رئیس سازمان میراث فرهنگی به گوش نرسیده است. بر اساس ان‌چه اطرافیان رئیس‌جمهور منتخب مطرح می‌کنند ،  به نظر می‌رسد ترکیبی از ترکان ،  نهاوندیان ،  نوبخت و ربیعی تیم اقتصادی رئیس‌جمهور اینده را سامان دهند و در دولت یازدهم اسحاق جهانگیری سمت معاون اول و محمد نهاوندیان رئیس دفتر ریاست جمهوری را عهده دار خواهند بود.در این میان نام محمد فروزنده رئیس فعلی بنیاد مستضعفان و جانبازان نیز به عنوان دبیر شورای عالی امنیت ملی مطرح است. هرچند که گفته می‌شود این گزینه چندان قطعی نیست.