به نظر می‌رسد ایرج ندیمی نماینده مردم لاهیجان و سیاهکل در مجلس شورای اسلامی چند وقتی است نام خود را به ابوذر تغییر داده است.به گزارش مجله مهر چند وقتی است که از ایرج ندیمی در رسانه‌های وابسته به مجلس شورای اسلامی و صداوسیما با نام ابوذر ندیمی یاد می‌شود.ندیمی بدون انکه بخواهد موضوع تغییر نام خود را تائید یا تکذیب کند ،  می‌گوید :  الان در شناسنامه من نامم ابوذر است. هرچند که به نظر می‌رسد که سالهاست برخی ندیمی را با نام ابوذر می‌شناسند. وی در بخشی از خاطرات خود نوشته است :  طبیعتا ما ادعایی در مورد مذهب و انقلاب نداریم ،  اما هنوز از اسم ما که در پیش و پس از انقلاب به نام ابوذر مشهور بودیم ،  تا هزاران متن و سخن و جلساتی که در این راستا در سطح کشور و استان و شهرستان‌ها داشتیم و وصلتی که با خانواده سادات طباطبایی داشته و عمری که مصروف مطالعات مذهبی داشته‌ایم ،  افتخار ما ان است که در راه اسلام و امام و رهبر و نظام و انقلاب و مردم و عدالت در همه صحنه‌های مرتبط با انقلاب حضور داشتیم و بحمدالله هیچ‌گاه فصل‌الخطاب امام و رهبری را از نظر دور نداشتیم و در حمایت از انقلابیون و مجاهدان راه خدا در جبهه‌های جنگ و حضور در ارکان نظام با تمام وجود حاضر بوده‌ایم به نظر می‌رسد این تغییر در ماههای اخیر رخ داده است و به دنبال ان در تابستان سال جاری بر اساس دستور مجلس به تمام واحدهای اداری و نمایندگان ،  از ایرج ندیمی نماینده لاهیجان در مجلس با نام ابوذر ندیمی یاد خواهد شد.این تغییرات در حالی رخ داده است که هنوز برخی سایت‌ها از جمله سایت شخصی این نماینده مجلس نیز از نام ایرج استفاده می‌کنند.