نماینده پنج شهرستان یزد در مجلس شورای اسلامی گفت :  خام فروشی مواد معدنی ،  حرمت شکنی در حق مردم استان است.به گزارش ایسنا ،  حجت الاسلام دخیل عباس زارع‌زاده در جلسه شورای اداری استان یزد که با حضور رییس مجلس شورای اسلامی برگزار شد ،  با اشاره به محرومیت صنعتی دو شهرستان از پنج شهرستان حوزه انتخابیه خود گفت :  این موضوع باعث تخلیه کامل برخی از روستاها شده است به طوری که مردم این نقاط به مرکز استان با جمعیت 600 هزار نفری مهاجرت کرده اند.وی این مهاجرت‌ها را به ویژه در قشر تحصیل کرده بسیار قابل توجه دانست و افزود :  متاسفانه هیچ توجیهی برای ماندن این قشر در شهرستان‌های مذکور وجود ندارد.این نماینده مجلس افزود :  حتی در مناطق معدن خیز این حوزه انتخابیه نیز شرایط برای اشتغال افراد بومی فراهم نیست چرا که در زمینه ایجاد صنایع وابسته به معادن اقدامی صورت نگرفته است.زارع زاده این ضعف را بسیار تاسف بار دانست که برخی از صنایع معدنی استان خوراک خود را از خارج از کشور خریداری می‌کنند در حالیکه معادن همین استان مواد معدنی مورد نیاز این صنایع را به صورت خام صادر می‌کنند.وی این موضوع را بزرگترین حرمت شکنی در حق مردم استان خواند و افزود :  ما تکنولوژی و توان فراوری تمام مواد خام معدنی را داریم ولی مشخص نیست چه قدرتی مانع از این کار شده است.وی دربخش دیگری از سخنانش اعلام کرد :  استان یزد با وجود نداشتن اب در جایگاه نهم کشاورزی کشور قرار دارد که این نتیجه سخت کوشی و تلاش مردمان یزدی است.این نماینده مجلس همچنین از برخوردار نشدن مردم از سهم معادن گلایه کرد و افزود :  متاسفانه هیچ کسی نمی‌تواند جلوی این اجحاف را بگیرد و نمی‌گیرد لذا خواستار اصلاح قوانین معدنی در این زمینه هستیم.زارع زاده یکی از ظرفیت‌های استان یزد را وجود ذخایر غنی اب شور خواند و افزود :  متاسفانه مشخص نیست چرا محیط زیست در رابطه با پرورش ماهی تیلاپیا به استان یزد اطمینان نمی‌کند و لی به کشتی‌هایی که این ماهی را از خارج از کشور وارد می‌کنند ،  مطمئن است.وی افزود :  ما در استان سرمایه گذارانی داریم که حاضرند اب شور را تصفیه کرده و در صنعت مورد بهره برداری قرار دهند اما متاسفانه نامه مجوز وزیر در استان گم می‌شود.نماینده بزرگترین حوزه انتخابیه کشور تاکید کرد :  متاسفانه در برخی از استان‌های همجوار با یزد مقررات سخت مربوط به اب رعایت نمی‌شود ولی مر قانون با سخت گیری‌های بسیار شدید بر مردم یزد اعمال می‌شود در حالی که در نهایت به نابودی زندگی مردم یک شهرستان می‌انجامد.