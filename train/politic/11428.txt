نایب رییس مجلس شورای اسلامی گفت :  اگر نیروهای بسیجی و فرماندهان هوشمند ،  عالم ،  باتقوا و با تجربه بسیج نبودند امروز داعش در بغداد حضور داشت و کربلا این روزها مامن میلیون‌ها ظاهر و دلباخته حضرت اباعبدالله‌الحسین  ( ع )  نبود.به گزارش ایسنا ،  حجت‌الاسلام و المسلمین سیدمحمدحسن ابوترابی‌فرد در مراسم اولین شورای همفکری فرماندهان واحدهای پیشگام بسیج دانش‌اموزی ،  گفت :  در استانه تحول بنیادینی قرار داریم. این تحول را بسیجیان و مردم بزرگ و انقلاب ایران در منطقه دامن زده‌اند. این مساله موجب شد لبنان به نماد مقاومت در جهان اسلام تبدیل شود. امروز افرادی مدیریت سیاسی لبنان را در دست دارند که در مکتب سیاسی امام  ( ره )  تربیت شده‌اند.نماینده مردم تهران با اشاره به خردسال‌ترین بسیجی در قران کریم ،  گفت :  حضرت عیسی بن مریم  ( ع )  خردسال‌ترین بسیجی در قران کریم است. اگر بخواهیم در دوران نوجوانی و در سال‌های نخستین عمر در راه مورد تایید قران کریم که همانا تربیت انسان شایسته و یک بسیجی به معنی واقعی کلمه است ،  حرکت کنیم ،  این شخصیت قرانی را به عنوان تابلوی درخشان و ماندگار فراروی خود قرار دهید.وی ادامه داد :  اولین ویژگی حضرت عیسی  ( ع )  بندگی ایشان بود. این مهم‌ترین خصیصه یک انسان بسیجی است. از میان خیل دانش اموزان ،  نوجوانانی که از عبودیت و معنویت بالاتری برخوردارند و با نماز مانوس‌ترند و از حجاب برتر بهره می‌برند و زبان راستگوتری دارند در خط مقدم برای ورود به خانه بسیج قرار دارند ،  بندگی بارزترین خصیصه یک بسیجی است.وی ادامه داد :  گویا اولین ویژگی یک نوجوان بسیجی ان است که از تمام ظرفیت ،  سرمایه و داده‌های خود استفاده کند و بنده خوبی برای خدا باشد. اولین و اخرین توصیه به شما نوجوانان ان است که در مقام بندگی خدا قدم بردارید و تمام عمر خود را وقف عبودیت کنید. همین مقام بندگی موجب تربیت شخصیتی نظیر امام  ( ره )  و خلق دفاع مقدس شد. موثرترین و برجسته‌ترین ویژگی رهبر معظم انقلاب نیز عبودیت و بندگی خداست ،  البته در این راه باید با دقت قدم برداشت.نایب رییس مجلس شورای اسلامی با بیان اینکه هویت واقعی انسان در دوران نوجوانی شکل می‌گیرد ،  گفت :  اگر در این دوره به مقام بندگی خدا اراسته شوید بقیه عمر خود را بیمه می‌کنید. در این دوران گناه را ترک کنید تا روح پاک شما الوده گناه نشود. قبل از تجربه بلوغ جنسی به بلوغ ایمانی دست پیدا کنید و ساحت وجود مقدس خودتان را از گناه پاک کنید.وی خطاب به دانش‌اموزان حاضر تاکید کرد :  فقط به زبان اظهار بندگی نکنید بلکه در رفتار و کردارتان بندگی خدا را نشان دهید. نوجوان بسیجی از سایرین متفاوت است و ان تفاوت این است که از اغاز اراسته به اطاعت خدا است. اگر شخصیت و هویت شما در دوره نوجوانی به خوبی شکل بگیرد اینده خوبی خواهید داشت و البته شرط ان مراقبت از این خصلت الهی است.ابوترابی دانش‌اندوزی را ویژگی دیگر دانش‌اموز بسیجی دانست و افزود :  سخت‌کوشی در کسب علم و دانش ویژگی یک دانش اموز بسیجی است. دانش‌اموز بسیجی باید گوی سبقت را در سخت‌کوشی برای کسب علم و دانش از سایرین بروباید. به قول ایت‌الله بهجت باید به گونه‌ای درس بخوانید که بتوانید تدریس کنید.نایب رییس مجلس شورای اسلامی تاکید کرد :  کسی که تاریخ حکومت‌های قاجار و پهلوی را نداند نمی‌تواند قدرشناس حکومت اسلامی باشد. اگر تاریخ معاصر سیاسی کشور را مطالعه کنید می‌فهمید که بیش از نیمی از خاک ایران تجزیه شده است و تنها نقطه اقتدار ایران در 200 سال گذشته دوران انقلاب اسلامی و سال‌های دفاع مقدس است.وی تصریح کرد :  انسان زمانی به تشخیص درست خود عمل می‌کند که ایمان داشته باشد در غیر این صورت هستند بسیاری از افراد که علم و دانش دارند ولی به دلیل فقدان یا ضعف ایمان برخلاف وظیفه دینی و تعهد علمی خود عمل می‌کنند. انسان زمانی به تشخیص درست خود عمل می‌کند که ایمان داشته باشد. پیشگامی شهدای بسیجی و حسین فهمیده‌ها به دلیل پیوند بین ایمان ،  علم و بصیرت است.نایب رییس مجلس شورای اسلامی در پایان تاکید کرد :  اقتدار امام و رهبری ،  سلحشوران ،  فرماندهان هوشمند و مدیران صالح از علم و ایمان انان نشات گرفته است.