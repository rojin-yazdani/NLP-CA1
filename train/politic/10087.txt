مخبر کمیسیون امنیت ملی و سیاست خارجی مجلس شورای اسلامی خبر خودکشی عسگری  (  معاون وزیر اسبق دفاع و پشتیبانی نیروهای مسلح  )  را ادعایی کذب خواند. به گزارش واحد مرکزی خبر  ،  کاظم جلالی در حاشیه جلسه علنی امروز مجلس در جمع خبرنگاران گفت  :  خبری که در این باره صهیونیستها روی پایگاههای اینترنتی خبری خود گذاشتند و فورا نیز ان را برداشتند  ،  ابعاد قضیه را روشن می‌کند.وی افزود  :  عسگری مسئولیت دولتی نداشت و در هتلی در استانبول ترکیه در زمینه کار شخصی خودش اقامت داشت که خبر ناپدید شدنش منتشر شد.مخبر کمیسیون امنیت ملی با بیان اینکه در ان زمان دو گزینه پناهندگی و ربوده شدن عسگری مطرح بود  ،  گفت  :  اتفاقا صهیونیستها اعلام کردند که عسگری پناهنده شده  ،  در حالی که با بررسیهای انجام شده در کمیسیون امنیت ملی دریافتیم که عسگری ربوده شده است.جلالی افزود  :  اگر عسگری می‌خواست پناهنده شود این گونه که اسناد موجود است از کشور خارج نمی‌شد و همچنین در این صورت باید مطلبی از خود منتشر می‌کرد.وی ادعای خودکشی عسگری در زندانهای رژیم صهیونیستی را کذب خواند و گفت  :  مجامع بین المللی که داعیه حقوق بشر دارند باید در این باره پاسخگو باشند.جلالی افزود  :  خودکشی عسگری کاملا خارج از منطق و کاملا مشخص است که صهیونیستها این شهروند ایرانی را به شهادت رسانده اند.مخبر کمیسیون امنیت ملی مجلس در پایان از وزارت امور خارجه خواست در این باره در مجامع بین المللی اقامه دعوی کند.