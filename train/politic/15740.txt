مراسم استقبال مردم بوشهر از رییس جمهوری و هیات همراه در دوازدهمین سفر دو روزه استانی کاروان تدبیر و امید که سه شنبه بیست و سوم دی 93 اغاز شد با حاشیه‌هایی همراه بود.به گزارش ایرنا ،  بسیاری از شهروندان بوشهری از حدود سه ساعت پیش از ورود رییس جمهوری خود را به ورزشگاه شهید بهشتی شهر بوشهر رسانده بودند.از یک ساعت پیش از ورود رییس جمهوری به ورزشگاه و پس از پرشدن زمین چمن استادیوم از استقبال کنندگان به حاضران اجازه داد شد تا در سکوها نیز استقرار داشته باشند.تعداد زیادی از مردم حاضر در ورزشگاه شهید بهشتی را شهروندان ساکن در شهرستان‌های مختلف بوشهر تشکیل می‌دادند.در یک اقدام خوب و پسندیده دورتادور ورزشگاه شهید بهشتی به تصاویری از شهدای سرافراز استان بوشهر مزین شده بود.جمعی از عشایر ایل قشقایی ساکن در استان بوشهر نیز با لباس محلی خود در ورزشگاه حاضر و منتظر دیدار با رییس جمهوری بودند.پخش سرودها و نواهای محلی و رقص پرچم‌های سه رنگ میهن اسلامی بر دستان جمعیت حاضر در ورزشگاه پیش از حضور رییس جمهوری شور و وجد خاصی را به این مکان بخشیده بود.چند ایستگاه صلواتی که توسط ستادهای استقبال مردمی از رییس جمهوری در اطراف ورزشگاه شهید بهشتی مستقر شده بود ،  با چای و شربت مشغول پذیرایی از استقبال کنندگان بودند.به علت استقبال گسترده مردم بوشهر در طی مسیر از فرودگاه ،  خودرو حامل رییس جمهوری با حدود دو ساعت تاخیر و ساعت 11 صبح به ورزشگاه شهید بهشتی که محل انجام دیدار و گفت وگوی مردمی بود ،  رسید.'صل علی محمد یاور رهبر امد' ، ' روحانی روحانی مقدمت نورانی نورانی' و 'دولت شایسته ما خوش امدی به شهر ما' از جمله شعارهای جمعیت حاضر در خوشامدگویی به رییس جمهوری و هیات همراه بود.رییس جمهوری صحبت‌های خود را پس از سخنرانی نماینده ولی فقیه در استان بوشهر و امام جمعه شهر بوشهر و استاندار بوشهر اغاز کرد.جمعیت حاضر در ورزشگاه در حین سخنرانی رییس جمهوری از جمله هنگام اعلام تصویب منطقه اقتصادی بوشهر از سوی دولت به ابراز احساسات پرداختند و دکتر روحانی را تشویق کردند.چندتن از حاضران در ورزشگاه نیز پارچه نوشته‌ای روی دستانشان برافراشته بودند و خواستار ارتقای بخش خود بودند.بسیاری از مردم با وجود اطلاع رسانی در خصوص طرح درخواست‌ها و پیشنهادهای خود از طریق تماس با تلفن 111 به عنوان سامانه ارتباط مردم و دولت  ( سامد )  از طریق نامه نگاری خواستار انتقال درخواست‌ها و پیام‌های خود به رییس جمهوری بودند.رییس جمهوری در دوازدهمین دور از سفرهای استانی صبح سه شنبه به همراه جمعی از اعضای کابینه وارد استان بوشهر شد.شرکت در جلسه توسعه و سرمایه گذاری و دیدار با علما ،  ایثارگران ،  نخبگان و برگزیدگان استانی ،  حضور در جلسه شورای اداری و شرکت درنشست خبری با نمایندگان رسانه‌های استانی ،  از برنامه‌های سفر دو روزه رییس جمهوری به استان بوشهر است.به گفته رییس جمهوری در جریان این سفر 11 پروژه با بیش از شش هزار میلیارد ریال اعتبار برای سرعت بخشیدن به عمران و ابادانی استان بوشهر به تصویب دولت می‌رسد.رییس جمهوری و کاروان تدبیر و امید پیش از این به استان‌های خوزستان ،  هرمزگان ،  سیستان و بلوچستان ،  ایلام ،  لرستان ،  چهارمحال و بختیاری ،  اردبیل ،  خراسان رضوی ،  زنجان ،  گلستان و خراسان جنوبی سفر کرده اند.