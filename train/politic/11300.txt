استاندار تهران اعلام کرد :  هیچ مجوزی برای تجمع در روز 22 خرداد از سوی نهادهای صلاحیت‌دار صادر نشده است.نامه‌ای فاقد شماره برای استانداری ارسال کردند و هیچ گونه پیگیری نکردند.به گزارش خبرگزاری فارس از رباط کریم ،  مرتضی تمدن عصر امروز در حاشیه بازدید از شهرستان قدس در مصاحبه با خبرنگاران در پاسخ به سئوال خبرنگار فارس در رباط کریم ،  درباره صدور مجوز تجمع در 22خرداد اظهار داشت :  جریان فتنه بعد از ضربات پی در پی که از ملت ایران خورد و پس از اینکه نقشه‌های شومشان برای مقابله با نظام مقدس جمهوری اسلامی ایران به بن بست رسید ،  اخیرا دوباره جنگ روانی به راه انداختند و قصد دارند برای مردم و منافع عمومی ایجاد مزاحمت کنند. لذا درخواست راهپیمایی غیر واقعی از استانداری تهران کردند. وی تصریح کرد :  درهمین راستا نامه‌ای فاقد شماره برای استانداری ارسال کردند و هیچ گونه پیگیری نکردند. این مسئول ادامه داد :  این نامه مستند به هیچ ضمانت قانونی نبود و قبل از اینکه به دست استانداری برسد ،  ما انرا در سایت‌های ضد انقلاب و برخی سایت‌های داخلی ملاحظه کردیم. تمدن تاکید کرد :  هیچ گونه دلیلی نبود که ما در برابر فضای عمومی جامعه که فضای ارامش و کار و کوشش است ،  مجوز راهپیمایی صادر کنیم. تمدن با طرح این سئوال که به چه دلیلی باید به این راهپیمایی مجوز می‌دادیم ?  خاطرنشان ساخت :  اینها یک دروغ بزرگ در راستای انتخابات مردمی مطرح کردند و ان هم دروغ بزرگ تقلب بود. وی در ادامه گفت :  اگر این افراد می‌خواهند با این تقاضا راهپیمایی 22 خرداد را جشن بگیرند ،  باید اسم انرا جشن دروغ بگذاریم ،  زیرا با حرکات ناروا مرتکب گناه شدند و در پیشگاه ملت هیچگاه بخشیده نخواهند شد و روزی باید در پیشگاه عدالت و دستگاه قانونی نیز پاسخگوی کارهای خلاف قانون خود باشند. استاندار تهران افزود :  بحث خنده‌اور راهپیمایی در 22 خرداد موضوعیت نداشت لذا برای روز شنبه مجوز هیچگونه تجمعی داده نشده و هر حرکت غیرقانونی که در راستای اخلال در نظم عمومی جامعه و ایجاد مزاحمت برای مردم باشد تحمل نخواهد شد و برابر قانون با ان برخورد می‌شود. تمدن درباره شایعه تعطیلی ادارات و مدارس در روز شنبه نیز گفت :  این حرف ازهمان حرف‌های مسخره‌ای است که سران داخلی و خارجی فتنه برای جنگ روانی به راه انداخته‌اند و مردم هم می‌دانند این حرف‌ها بیشتر به طنز خارج نشینان باید تعبیر شود تا واقعیت. وی تصریح کرد :  فردا هیچ اداره‌ای تعطیل نیست و امتحانات مدارس و دانشگاه‌ها در فضایی کاملا عادی و ارام برگزار می‌شود و ادارات نیز به کار خود ادامه می‌دهند. در ادامه استاندار تهران گفت :  فتنه‌گران بهتر است برای خود فکری بکنند زیرا با این حرف‌ها و شایعات و خودسری‌ها نمی‌توانند کارنامه بسیار سیاه خود را نزد ملت ایران پاک کنند و ان‌شاالله به زودی شاهد سقوط بیشتر انها به همراه اربابانشان خواهیم بود. استاندار تهران در سفر یک روزه به شهرستان قدس قرار است از طرح‌های عمرانی دیدن و همچنین با حضور در منازل سه شهید این شهرستان با خانواده انان دیدار کند.