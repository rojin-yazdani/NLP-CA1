با حکم قائم مقام رئیس سازمان صدا و سیما ،  حسن گروسی مدیر کل امور مجلس شد. به گزارش برنا ،  در حکم مدیر کل امور مجلس صدا و سیما امده است :  انتظار می‌رود بر اساس سیاست‌های افق رسانه و با توجه به جایگاه و اهمیت مجلس شورای اسلامی ،  زمینه ارتقای تعامل و همکاری شایسته بین رسانه و مجلس شورای اسلامی در عرصه‌های فرهنگی ،  سیاسی ،  اجتماعی و رسانه‌ای بیش از پیش فراهم شود. حسن گروسی پیش از این مدیر کل امور فرهنگی صدا و سیما بود. اداره کل مستقل امور مجلس به منظور افزایش تعامل و سطح همکاری بین رسانه ملی و مجلس شورای اسلامی فعالیت خواهد کرد. پیش از این فعالیت‌های مرتبط با امور مجلس و استان‌ها تحت نظر یک معاونت اداره می‌شد ،  که امور مجلس از این معاونت منفک شد.