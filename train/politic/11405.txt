نظرسنجی روز گذشته تابناک ،  نشان داد که در فاصله پنج روز مانده به انتخابات ریاست‌جمهوری ،  نزدیک 54 درصد از مردم ایران ،  کاندیدای مورد علاقه خود برای انتخابات ریاست جمهوری را برگزیده‌اند و بیش از 46 درصد مردمی که قصد رای دادن دارند ،  هنوز تصمیم نگرفته‌اند به چه کسی رای بدهند. در این نظرسنجی ،  46934 نفر از مخاطبین تابناک شرکت کردند که 25180 نفر انها به نامزد مورد نظر خود رسیده‌اند و 21754 نفر دیگر ،  نامزد نهایی خود را در روزهای اتی برخواهند گزید.نظرسنجی‌ها با جامعه امار بزرگ که در هفته‌های گذشته برگزار شده بود ،  گسترده بودن تردید راجع به نامزد نهایی مورد نظر مردم را نشان می‌داد. نزدیک دو هفته پیش ،  این امار حدود 70 درصد بود و به تدریج در حال کاهش است. در این باره باید گفت ،  در این دو هفته ،  تغییراتی در ارای مردم پدید امده است و با روشن‌تر شدن صحنه انتخابات ،  ارای برخی نامزدها رشد پیوسته‌ای داشته و برخی نامزدها به ویژه پس از برگزاری مناظره سوم با ریزش جدی ارا روبه‌رو شده‌اند.ناگفته نماند ،  با شدت گرفتن احتمال رفتن انتخابات به دور دوم ،  تحلیل روند جابجایی ارا بین نامزدها ،  نشان می‌دهد که داشتن اطمینان کامل به حضور هر یک از نامزدها در دور دوم خوشبینانه است.از سویی ،  هنوز بخش بزرگی از جامعه رای دهنده ایرانی ،  منتظرند که ائتلاف‌ها و انصراف‌های احتمالی جدیدی در صحنه انتخابات شکل بگیرد و از سوی دیگر ،  در اوضاع کنونی ،  سه یا چهار نامزد انتخابات از شانس جدی برای رفتن به دور دوم انتخابات برخوردار هستند. در چنین شرایطی ،  این بار بعید است که طرفداران نامزدها به دلیل ترس از هدر رفتن رای خود ،  از نامزد مطلوب‌تر مورد حمایت خود دست بردارند و به سوی افرادی دیگر بروند.نکته مهم در این میان ،  ارزیابی تصمیم احتمالی جمعیت بزرگی است که هنوز تصمیم خود را نگرفته‌اند. اگر دیدگاه‌های نامزدهای انتخابات را طیفی از نظریات بدانیم که نظرات متضاد و کاملا مخالف نامزدها در دو طرف ان قرار داشته باشند ،  طرفداران سرسخت این ایده‌ها ،  تصمیم خود را گرفته‌اند و نمی‌توان احتمال چندانی برای تغییر رای انها داد.به این ترتیب ،  بیشتر انهایی که هنوز تصمیم نگرفته‌اند ،  تحت تاثیر تصور و تلقی خود از بهترین نامزد برای اداره بهتر کشور و احتمال رای‌اوری نامزدها قرار خواهند گرفت.توانایی ایجاد تحرک انتخاباتی در روزهای اینده برای طرفداری از بهترین روش اداره کشور از سوی نامزدها می‌تواند نتایج دلخواه مورد نظر انها و هواداران انها را به واقعیت پیوند بزند.