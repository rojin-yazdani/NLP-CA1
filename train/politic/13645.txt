امام جمعه مشهد گفت :  بیانه اتحادیه اروپا رابطه میان غرب و ایران را تیره‌تر می‌سازد هر چند که این بیانیه نشان داد که کشور ما با غربی‌ها تفاهمی ندارد.به گزارش خبرنگار مهر ،  ایت الله احمد علم الهدی در دیدار با وزیر امور خارجه کشورمان اظهار کرد :  بیانیه اتحادیه اروپا برای جمهوری اسلامی روشن کرد که غربی‌ها در گفتار و رفتار خود صداقت ندارند و به نوعی به دنبال ژست گرفتن هستند.وی با تاکید بر اینکه برخی مجموعه‌ها در جمهوری اسلامی به دنبال تطهیر چهره امریکا و اروپا در نظر مردم هستند ،  ادامه داد :  بیانیه اخیر به مردم نشان داد که تعامل و تفاهم با غربی‌ها فایده‌ای ندارد و این مسئله به هیچ وجه شدنی نیست.امام جمعه مشهد تصریح کرد :  در حال حاضر صف مقدم جبهه نظام در برابر غرب تیم مذاکره کننده ایرانی و وزیر امور خارجه است و باید اقتدار نظام اسلامی در این مذاکرات حفظ شود.ایت الله علم الهدی عنوان کرد :  به عقیده بنده مسئله میان ایران و غرب هرگز به تفاهم نمی‌انجامد زیرا خواسته انان با اصول اسلامی سازگار نبوده و نیست.وی در بخش دیگری از سخنانش با اشاره به تعامل با عراق اظهار کرد :  در سفر اخیر بنده به عراق و سامرا دریافتم که تعامل مناسبی میان عراقیها با ایرانی‌ها وجود ندارد زیرا جریانی در عراق دنبال این است که سامرا را از عتبات بگیرد به همین خاطر به ناامنی‌ها در این منطقه دامن زده شده و در این راستا باید امنیت زائران سامرا تامین شود.وی تاکید کرد :  سامرا به برکت وجود امامین عسکریین برای ما اهمیت بالایی دارد به همین دلیل وزیر امور خارجه باید راهکاری برای تامین امنیت مسیر زیارت زائران در این منطقه پیدا کند.