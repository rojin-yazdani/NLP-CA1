بیژن نوباوه ظهر امروز در نشست کانون رهپویان عدالت که با عنوان نقش بصیرت در حماسه 9 دی برگزار شده بود ،  اظهار داشت :  در حادثه عاشورا حتی در نوشته‌های افرادی که مسلمان هم نبوده‌اند ،  ازادی و مردانگی سیدالشهدا مثال‌زدنی است و این رسالت امام حسین  ( ع )  بود.به گزارش فارس  ،  وی افزود :  انقلاب ما برخاسته از اگاهی و بصیرت است و استکبار هم بیکار ننشسته و با انواع تهاجم فرهنگی درصدد ضربه زدن به فرهنگ و اعتقاد ماست.نوباوه خاطرنشان کرد :  حوادث عاشورای سال گذشته یک حادثه نیست بلکه هدایت الهی به شمار می‌رود ،  در ان روز فتنه‌گران چهره خودشان را نشان دادند و انگشت بر مقدس‌ترین ،  مقدس‌ها و اعتقادات ما گذاشتند.وی در بخش دیگری از صحبت‌های خود به عملکرد سران فتنه اشاره کرد و گفت :  از نزدیک به افکار و اندیشه‌های موسوی اشنا هستم ،  وی از نظر اقتصادی و تمرکزگرایی اقتصادی سوسیالیست است و در زمان نخست‌وزیری هم با امام  ( ره )  بر سر مسائل اقتصادی مسئله داشت.نماینده مردم تهران در مجلس تاکید کرد :  موسوی اقتصاد باز و پویا بر اساس اصل 44 قانون اساسی را با مدیریت دولتی رد می‌کرد.وی به ازادی مطبوعات در ایران اشاره کرد و گفت :  از نزدیک در جریان مطبوعات جهان هستم و انها را مطالعه می‌کنم و بر این امر معتقدم از ایران ما ازادتر در بیان عقیده وجود ندارد تا جایی که پاره‌ای اوقات به انارشیسم و بی‌قانونی نزدیک می‌شویم ،  ما در کشور امام زمان  ( عج )  زندگی می‌کنیم و دایره تحمل‌مان نیز زیاد است.نماینده مردم تهران در مجلس تاکید کرد :  مردم تصور می‌کردند که به نخست وزیر زمان امام  ( ره )  رای می‌دهند و نمی‌دانستند وی با چه اهداف و برنامه‌هایی به صحنه انتخابات راه پیدا کرده است.وی در بخش دیگری از سخنان خود اظهار داشت :  هر جا که دشمن به ان حمله می‌کند ،  نقطه ضعف دشمن است و نقطه قوت ما محسوب می‌شود.نوباوه با اشاره به استعمار انگلیس گفت :  همه جنگ‌های مذهب علیه مذهب را انگلیس در دنیا راه انداخته است ،  انها می‌دانند که در مقابل ایران توپ و تانک اثر ندارد و بنابراین برای شیعه مکاتب انحرافی ایجاد می‌کنند ،  انها بهائیت را در ایران تقویت می‌کنند و فرقه‌های شیطان‌پرستی را در کشور رواج می‌دهند.وی تصریح کرد :  اتفاقات نهم دی حساب شده بود و از بیست سال قبل برنامه‌ریزی چنین روزی انجام می‌شد اما انتخابات بهانه‌ای برای اجرای این برنامه بود ،  دشمن بر این امر واقف شده که تنها چیزی که باید تغییر کند ،  ساختار فکری مردم است و بر همین اساس سعی می‌کند کشور ما را عقب افتاده نشان دهد ولی اکتشافات جوانان ایران در زمینه انرژی هسته‌ای و هوافضا و ماهواره‌های ایران انان را دچار تضاد و پارادوکس کرده بنابراین با جنگ نرم به مقابله ما امده‌اند.نوباوه تاکید کرد :  انان به نام اهل بیت و سید الشهدا همان کاری را کردند که عمروعاص کرد ،  انان قران‌ها را بر سر نیزه کردند و با این روش به جنگ اهل بیت امدند.وی به اگاهی و بصیرت مردم ایران اشاره کرد و افزود :  ماجرای 9 دی روز اگاهی و بصیرت مردم ایران بود و مردم به اگاهی فرا زمانی رسیدند و به نقش معاویه و عمر و عاص به خوبی پی‌بردند و برگ زرینی بر افتخارات ایران افزودند.نماینده مردم تهران در مجلس نهم دی ماه را روز واکسینه شدن انقلاب نامید و بیان داشت :  این حادثه اتفاق کوچکی نبود و سناریوها یکی پس از دیگری به پیش رفت ولی مردم با حضور اگاهانه در صحنه نقشه‌های دشمن را برملا کردند و باید این اگاهی و بصیرت را همیشه در خود حفظ کنیم.وی در ادامه به محاکمه سران فتنه اشاره کرد و گفت :  مرگ سیاسی ،  مرگ اعتقادی و مرگ شخصیتی به مراتب تاثیرگذارتر از مرگ فیزیکی است ،  مرگ سیاسی سران فتنه فرا رسیده است و مقام معظم رهبری هم با تدبیر و اندیشه حکیمانه هنوز دستوری را صادر نکرده‌اند.نوباوه همچنین به نقش خواص در فتنه سال گذشته اشاره کرد و ادامه داد :  خواص تعیین کننده نیستند و همین پابرهنه‌ها و مردم عادی و بی‌ادعا در سرنوشت مملکت نقش دارند.وی در خصوص قطع رابطه با انگلیس نیز تصریح کرد :  همه توطئه‌های امروز در بعد مذهبی و فرهنگی از انگلیس سرچشمه می‌گیرد ،  انها ابتدا نقشه می‌کشند و بعد طوری اجرا می‌کنند که دولت‌ها همیشه به انها وابسته باشند و اکنون هم بیشترین ارتباط پولی و چکی و سرمایه‌گذاری اروپا درانگلیس انجام می‌شود و اکثر نمایندگان مجلس هم مجاب شده‌اند که کاهش رابطه با انگلیس باید صورت گیرد.