نماینده شیراز در مجلس شورای اسلامی تاکید کرد :  حذف نشدن دهک‌های بالا در موضوع دریافت یارانه نقدی ،  عامل اصلی در کسر بودجه دولت در مسیر اجرای قانون هدف‌مندی یارانه‌ها است.به گزارش خانه ملت  ، نماینده مردم شیراز با اشاره به اینکه دولت اعلام کرده راهکار دقیقی برای شناسایی افراد نیازمند از غیرنیازمند در جامعه وجود ندارد ،  گفت :  مگر می‌شود هیچ راهکاری برای این مهم نداشت ،  دولت امارهای ثبتی زیادی در اختیار دارد ،  از طریق اقلام ثبتی ،  خودروهایی که به نام افراد یک خانواده ثبت شده مشخص است ،  علاوه بر این دولت درامد مودیان مالیاتی‌اش را در اختیار دارد و از طریق عوارض نوسازی شهرداری‌ها می‌تواند متراژ خانه‌های افراد را تفکیک کند.ذوالانوار با تصریح بر اینکه پرداخت یارانه باید در چهارچوب منطقی و مشخص انجام شود ،  گفت :  پرداخت یارانه به افرادی که به ان نیاز ندارند دردی را از جامعه درمان نمی‌کند و در رونق تولید تاثیرگذار نیست.نماینده مردم شیراز در مجلس شورای اسلامی ادامه داد :  از ابتدای اجرای قانون هدفمندی یارانه‌ها مجلس اصرار داشت که دولت ابزارهای لازم برای تفکیک دهک‌های مختلف جامعه و شناسایی دقیق گروه هدف را به‌کار بگیرد تا نه حق مردم ضایع شود و نه مسیر اجرای طرح تغییر کند ،  درامد حاصل از حذف یارانه دهک‌های بالا باید صرف امور عمرانی و بهداشتی برای تمام اقشار جامعه خصوصا قشر متوسط به پایین شود.وی گفت :  دولت باید هرچه سریعتر قشر پردرامد را از قطار یارانه‌بگیران ،  پیاده کند. سیدحسین ذوالانوار گفت :  یارانه نقدی برای افزایش توان اقتصادی و کمک به اقشار متوسط و اسیب‌پذیر جامعه پیش‌بینی شد ،  لذا دولت باید شیوه پرداخت یارانه را متناسب با اهداف طرح ،  بازنگری کند و ان را سامان دهد.وی با یاداوری اینکه در فاز دوم طرح هدف‌مندی یارانه‌ها ،  افزایش قیمت حامل‌های انرژی با هدف تامین منابع مالی برای رفع نیاز بخش تولید ،  انجام می‌شود ،  گفت :  به نظر می‌رسد دولت در حذف پردرامدها از سیر پرداخت یارانه نقدی ناتوان است.ذوالانوار بر لزوم تلاش برای شناسایی دهک‌های مختلف در امدی جامعه ،  توسط دولت تاکید و تصریح کرد :  اگر دولت تصمیم جدی برای حذف دهک‌های بالای جامعه بگیرد و دهک‌هایی که بی جهت منابع ملی کشور صرف پرداخت یارانه به انان می‌شود را حذف کند ،  فشار بر بودجه کمتر خواهد شد.