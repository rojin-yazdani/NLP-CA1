نماینده ولی فقیه در امور حج و زیارت گفت :  یک حادثه‌ای در فرودگاه جده اتفاق افتاد و چقدر افراد خلاف دین ضد حج حرف زدند و به حج‌گزار توهین‌ها کرده و در شبکه‌های اجتماعی ان را منتشر کردند.به گزارش ایسنا ،  حجت‌الاسلام والمسلمین قاضی عسگر در خطبه‌های پیش از نماز جمعه امروز تهران ،  حج را رکن دین و یکی از فرایض مهم دانست و گفت :  حج می‌تواند کار یک امت را اصلاح کند و هر انسانی که بتواند از ان درست استفاده کند ،  همین یک سفر برای او کافی خواهد بود ؛  چرا که تحول روحی در او ایجاد کرده که تاثیرش در جامعه نیز قابل مشاهده است.نماینده ولی فقیه در امور حج و زیارت با بیان اینکه حج را باید از دو جهت ظرفیت‌های مکه و مدینه و خود اعمال حج بررسی کرد ،  گفت :  حج اثار و برکات زیادی دارد که در هیچ یک از فرایض دینی به صورت یکجا وجود ندارد و در برخی روایات امده که حج انسان را از گناه و الودگی پاک می‌کند و خداوند به وسیله حج روح او را ارام کرده و انسان را نورانی می‌کند ؛  نورانیتی که تنها اولیای خدا می‌تواند ببیند.وی ادامه داد :  خداوند خیر دنیا و اخرت را به حاجی می‌دهد و دستیابی بهشت را پاداش حج مقبول قرار داده است. خداوند دعای حاجی را مستجاب کرده و حاجی واقعی را کنار پیامبران ،  صدیقین ،  شهدا و صالحین قرار می‌دهد و او را از عذاب الهی ایمن می‌کند.نماینده ولی فقیه در امور حج و زیارت به شکل حج اشاره کرد و گفت :  شکل انجام حج هم قابل توجه است ،  چرا که با سایر کارها و واجبات سازگاری ندارد ؛  برگزاری یک دوره تمرینی برای حاجی ،  او را اماده می‌کند تا محرم وارد خانه خدا شده و به قرب الهی راه پیدا کند. او در یک لباس یکسان که در ان گناه نکرده به گرد خانه خدا می‌چرخد و حتی برخی مستحبات بعد از محرم شدن بر او حرام می‌گردد.حجت‌الاسلام والمسلمین قاضی عسگر افزود :  مثلا در مواقع عادی عطر زدن مستحب و سنت پیامبر است ،  اما وقتی کسی محرم می‌شود به او می‌گویند حق نداری از این به بعد در اینه نگاه کنی ،  عطر بزنی یا زینت کنی ؛  این موارد حاجی را تمرین می‌دهد تا اماده شود که وقتی وارد مسجدالحرام شد ،  به ظاهر نگاه نکند و با حجرالاسود به عنوان دست خدا بیعت کند و به گرد کعبه که نماد خداوند و حق است ،  بگردد.وی درباره برکات اجتماعی حج گفت :  حج می‌تواند از نظر رفتاری با کنترل خشم و زبان فرد جامعه را اصلاح کند و به حدی مهم است که در حدیثی از رسول خدا  ( ص )  نقل شده اگر کسی بخواهد بفهمد حجش مورد قبول قرار گرفته یا خیر ،  باید به خود نگاه کند و ببیند از نظر رفتاری در او تغییری ایجاد شده است یا خیر.نماینده ولی فقیه در سازمان حج و زیارت تعارف را بحث دیگری دانست که در حج اتفاق می‌افتد و گفت :  ملت‌های مسلمان از همه جای دنیا در یک زمان و یک مکان اجتماع می‌کنند و با یکدیگر و مشکلات هم و اسلام اشنا می‌شوند و در مورد ان چاره‌اندیشی می‌کنند.حجت‌الاسلام والمسلمین قاضی عسگر افزود :  برکت دیگر حج ،  وحدت‌افرینی است ؛  به طوری که تمام مسلمانان در 4 طرف کعبه به سمت خانه خدا می‌ایستد و وحدت قبله و پیامبر را ایجاد می‌کند.وی حج را نماد اقتدار جامعه اسلامی دانست و در مورد توهین‌های انجام شده به حاجی و حج گفت :  یک حادثه‌ای در فرودگاه جده اتفاق افتاد و چقدر افراد خلاف دین ،  ضد حج حرف زدند و به حج‌گزار توهین‌ها کرده و در شبکه‌های اجتماعی ان را منتشر کردند.قاضی عسگر خاطرنشان کرد :  بعضی‌ها هم از تریبون رسمی گفتند حج را تعطیل کنید ،  این افراد نه حج را می‌شناسند و نه ایات را خوانده‌اند ؛  ایا درست است به خاطر یک حادثه ،  ما حج را تعطیل کنیم ? نماینده ولی فقیه در سازمان حج و زیارت در بخش دوم صحبت‌های خود به ظرفیت‌های مکه و مدینه اشاره کرد و گفت :  مکه ام‌القرای اسلام است و این شهر دارای امنیت برای حجاج محسوب می‌شود ،  چرا که وقتی حاجی محرم می‌شود حق ندارد خون خود را بریزد ،  گیاه خانه خدا را بکند ،  سلاح بردارد و یا حیوانات را ازار دهد.وی ،  مکه را شهری دانست که در ان همه مساوی هستند و برای همه امتیازات مادی یکسان برقرار است و گفت :  کعبه خانه‌ای است که خدا برای اولین‌بار برای عبادت مردم ایجاد کرد و حتی بعد از طوفان نوح که همه جا را اب گرفته بود ،  محل کعبه اول از همه خشک شد. بنابراین طبق سخنان امیرالمؤمنین  ( ع )  ،  حج بیرق اسلام است و همیشه باید باقی بماند.حجت‌الاسلام والمسلمین قاضی عسگر کعبه را خانه پاکان دانست و گفت :  کعبه وسیله‌ای است برای قوام و پایداری جامعه اسلامی و این مسلمانان هستند که به برکت ان می‌توانند از ظرفیت نورانی استفاده کنند ،  چرا که خانه خدا محور ازادی است و کسی مالک ان نیست.نماینده ولی فقیه در امور حج و زیارت در مورد شهر مدینه نیز گفت :  این شهر ویژگی‌های مهمی دارد ،  به طور مثال مرقد مطهر رسول‌الله ( ص )  ،  امامان و فاطمه  ( س )  در ان قرار گرفته و هر گوشه ان تاریخ اسلام است. ما در مدینه منزل پیامبر ( ص )  و امیرالمؤمنین ( ع )  را می‌بینیم و ستون‌ها و دیوارهای ان با ما حرف می‌زند.وی تاکید کرد :  نباید اجازه بدهیم معنویات از ما گرفته شود ؛  حج و حاجی یک ارزش هستند و چقدر هوشیارانه رهبران ما عمل کرده و می‌کنند. شما به فتواهای انها نگاه کنید که امام فرمود نماز جماعت را در هتل‌ها برقرار نکنید و به مساجد بروید و پشت امامان اهل سنت نماز بگذارید.قاضی عسگر در تذکراتی به حجاج گفت :  شرایط حج امسال ویژه است جهان اسلام را فتنه‌ها گرفته و تحریکات رسانه‌ای دشمنان ما ممکن است روی برخی‌ها اثر بگذارد ،  همانطور که برای عملیات انتحاری ،  برخی را از اروپا و چچن به میدان می‌اورند.وی افزود :  خدای ناکرده شاید این فریب‌خوردگان بخواهند در حج امسال کاری کنند بنابراین شما باید مراقب باشید تا اهانت به مقدسات اهل سنت انجام نشود و شرایط انجا را مراعات کنید.نماینده ولی فقیه در امور حج و زیارت با بیان اینکه مقام معظم رهبری اهانت به مقدسات دینی را حرام اعلام کردند ،  گفت :  حج را به عنوان یک فرصت غنیمت بدارید ،  چون به راحتی به دست نمی‌اید و همین الان برخی‌ها 16 سال است که در نوبت حج هستند. لذا باید ان را غنیمت دانست.