رئیس مجمع تشخیص مصلحت نظام در دیدار سفیر فرانسه در تهران با اشاره به حوادث اخیر غزه مواضع اتحادیه اروپا و فرانسه را در این خصوص متناسب با نقش و جایگاه انها ندانست .به گزارش شبکه خبر به نقل از واحد مرکزی خبر ،  ایت الله هاشمی رفسنجانی افزود :  اتحادیه اروپا در این فاجعه انسانی نقش مناسبی ایفا نکرد و از کنار جنایت‌های ضد بشری رژیم صهیونیستی با کم توجهی گذشت .وی اضافه کرد :  فرانسه نیز با توجه به حضور طولانی مدت خود در ان منطقه می‌توانست اقدامات عملی مناسب‌تری برای جلوگیری از این حوادث انجام دهد .رئیس مجلس خبرگان رهبری اعلام اتش بس یکجانبه از سوی رژیم صهیونیستی پس از کشتار 1200 نفر و زخمی شدن پنج هزار نفر از مردم بی گناه غزه و خرابی‌های فراوان را دیرهنگام عنوان کرد .وی گفت  :  این رژیم از حرکات و کارهای ضد انسانی نتیجه‌ای نخواهد گرفت و این از ابتدای حمله به غزه مشخص بود .ایت الله هاشمی رفسنجانی افزود :  اکنون نیز این رژیم با حضور نیروهای نظامی خود در غزه ،  اشتباه دیگری مرتکب شده است که عواقب نامناسبی برای انان به همراه خواهد داشت .وی با اشاره به مواضع جمهوری اسلامی ایران در خصوص استفاده صلح امیز از انرژی هسته‌ای از برخی مواضع مقامات ارشد فرانسه در این خصوص انتقاد کرد و گفت :  استفاده از زبان تهدید ،  الفاظ نامناسب و ادبیات غیردوستانه کمکی به رفع مشکل نخواهد کرد .رئیس مجمع تشخیص مصلحت نظام تصریح کرد :  ایران حقیقتا اماده است از طریق مذاکره بدون هیچ گونه پیش شرط و در چارچوب مقررات بین المللی ،  مسائل را به طور منطقی حل و فصل کند .وی همچنین با اشاره به مسائل و مشکلات در افغانستان ،  عراق و لبنان تاکید کرد :  جمهوری اسلامی ایران از صمیم دل با تروریسم مخالف است و اگر کشورهای غربی واقعا خواهان حل مسائل باشند ایران کمک خوبی در منطقه خواهد بود .رئیس مجلس خبرگان رهبری افزود :  ایران یکی از بزرگ‌ترین قربانیان تروریسم است و این باعث تاسف است که برخی از این تروریست‌ها امروز در پناه کشورهای غربی به اقدامات خود ادامه دهند .ایت الله هاشمی رفسنجانی تصریح کرد :  در افغانستان با حضور نیروهای ناتو ؛  مشکلات مربوط به نبود امنیت حل نشد و تولید مواد مخدر نیز رشد بی سابقه‌ای را به همراه داشت و مردم برای زندگی روزمره خود با مشکل مواجه اند .وی افزود :  در عراق نیز اگر کمک‌های ایران که برای کاهش الام و رنج‌های مردم عراق انجام شد نبود نیروهای اشغالگر با مشکلات وسیع‌تری مواجه می‌شدند .رئیس مجمع تشخیص مصلحت نظام درادامه این دیدار خواهان تلاش دو کشور برای رفع نقاط منفی در روابط تهران و پاریس شد و افزود :  حضور حضرت امام  ( ره )  در پاریس تاثیر مثبتی در نگاه ایرانیان به فرانسه به وجود اورد و این کشور را به شریکی جدی برای ایران تبدیل کرد ولی فرانسویان با جانبداری‌های نادرست از عراق در جنگ تحمیلی و پایبند نبودن به قراردادهای هسته‌ای خود با ایران تاثیر منفی در این روابط ایجاد کردند و امیدواریم در اینده شاهد این گونه اقدامات نباشیم .سفیر فرانسه در تهران نیز جمهوری اسلامی ایران را از قربانیان تروریسیم خواند و گفت :  کشورهای بسیاری از این موضوع خسارت دیده‌اند و تهدیدات تروریستی تهدید مشترک همه کشورهاست .برنارد پوله تی با بیان مسائل و حوادث غزه به تلاش‌های اتحادیه اروپا و فرانسه برای حل این موضوع اشاره کرد و گفت :  اتحادیه اروپا در این خصوص منفعلانه و جانبدارانه عمل نکرد و از ابتدا بر خاتمه دادن به شرایط غیرانسانی در این منطقه تاکید داشت و در این خصوص تلاش کرد .سفیر فرانسه با اشاره به مسائل هسته‌ای ایران تاکید کرد :  فرانسه نیز خواهان این است که مسائل بدون تهدید و تقابل و از مسیر مذاکره حل و فصل شود و در این مسیر از هیچ تلاشی دریغ خواهد کرد .پوله تی با اشاره به قرنها روابط پاریس و تهران تاکید کرد :  روابط کهن و دیرینه دو کشور اکنون در همه سطوح جریان دارد و این طبیعی است که دو کشور بزرگ و قدیمی ایران و فرانسه نقطه مشترکی درباره برخی مسائل با یکدیگر نداشته باشند.