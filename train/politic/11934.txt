وحید احمدی  ،  در بیان ضرورت‌های ارتباط مصر با ایران گفت :  با نگاهی گذرا به کشور ایران و مصر متوجه می‌شویم که این دو کشور دارای اشترکات زیادی هم از نظر پیشینه تمدنی و هم از نظر اثرگذاری‌های دو کشور در ارتباط با منطقه و حوزه بین‌المللی کشورهایی هستند.نماینده مردم کرمانشاه در مجلس شورای اسلامی با بیان اینکه فواید و ضرورت‌های ارتباط با هر کشوری را باید از منظر فرد و مصالح و منافع ملی تعریف کرد ،  ادامه داد :  درست است که زمانی حاکمان پیشین این کشور فضاسازی‌های منفی علیه ایران به راه انداخته بودند اما ملت مصر متوجه شد برخلاف حکومت قاهره ،  ایران به صورت تمام قد در مقابل قدرت‌های ظالم می‌ایستد.وی با بیان اینکه ملت مصر با توجه به موقعیت فعلی ایران متوجه شدند که برد با تهران است توضیح داد :  ملت مصر که به واسطه اعمال و رفتار حاکمان خود برای مدت‌های مدیدی عقب نگه شده و اجازه هیچ گونه پیشرفتی نداشتند با الگو گیری از انقلاب اسلامی ایران باعث سقوط حاکمان کشور خود شدند.این نماینده مردم در مجلس نهم با بیان اینکه مصر بعد از انقلاب نیز نیاز به استفاده از تجربه انقلاب اسلامی ایران و حضور کشوری تاثیرگذار برای ایستادگی در مقابل قدرت‌ها را دارد افزود :  تصور می‌کنم افکار عمومی مصر منهای بخش وابسته به حکومت سابق این کشور ، مایل به ایجاد ارتباطی گسترده و همه جانبه با ایران است.احمدی با اشاره به تاثیر ارتباط مصر با ایران در تامین امنیت منطقه گفت :  با توجه به اثرگذاری دو کشور در امنیت پیرامونی خود و امنیت منطقه ،  ارتباط این دو کشور نقش مضاعفی در تامین امنیت و ارامش در منطقه ایجاد خواهد کرد.عضو کمیسیون امنیت ملی و سیاست خارجی مجلس با تاکید بر اینکه غرب تمایلی به ارتباط دو کشور ایران و مصر ندارد تصریح کرد :  غرب به دلیل وحشت از اثر گذاری هر دو کشور در منطقه تمام سعی و تلاش خود را برای جلوگیری از کنار هم بودن این کشورها به کار می‌برد.