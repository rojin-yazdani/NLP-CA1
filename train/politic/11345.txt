یک استاد حوزه و دانشگاه گفت :  فتنه‌گران با سر دادن شعار استقلال ،  ازادی ،  جمهوری ایرانی خواستند اصل انقلاب را زیر سوال ببرند.به گزارش ایسنا ،  حجت‌الاسلام مهدی طائب در همایش 9 دی در محل سالن اجتماعات جهاد کشاورزی لرستان ،  با اشاره به داستان قوم موسی و فرعون ،  افزود :  بنی‌اسرائیل در دو ظلمت کفر فرعون و حاکمیت جهلی که ناشی از حکومت او بود ،  گرفتار شدند.وی با بیان اینکه بنی‌اسرائیل بردگان و موتور حرکت یک جامعه بودند و برای فرعون بدون دستمزد کار می‌کردند  ،  اظهار کرد :  در چنین شرایطی قطعا زمانی که موسی بخواهد علیه فرعون قیام کند ،  با او به مقابله می‌پردازند.این استاد حوزه با اشاره به زمان رحلت پیامبر اسلام ( ص )  و حرکت مردم نسبت به ایشان ،  گفت :  در زمان رحلت پیامبر ،  یکی از اطرافیان ادعا کرد که ایشان دارد هذیان می‌گوید و این امر باعث ایجاد فتنه‌ای بر سر جانشینی پیامبر شد. فتنه 88 نیز مصداق کسانی است که ادعا می‌کردند یار نزدیک امام هستند.وی با اشاره به اینکه 9 دی یوم‌الله بود و خدای متعال خود را در ایران نشان داد  ،  اظهار کرد :  در حال حاضر جمهوری اسلامی تنها قدرت در زمین است که با فرعون‌های زیادی درگیر است. زمانی که امام  ( ره )  شعار نه شرقی و نه غربی را سر دادند ،  حرفی را زدند که در هیچ جای دنیا کسی ان را نگفته بود و منظور ایشان نفی تمام دنیا بود.طائب اضافه کرد :  قلب تمام قدرت‌ها ،  اسرائیل است و امام راحل در زمان حیاتشان فرمودند اسرائیل باید از صحنه روزگار محو شود. مقابله امروز انقلاب تنها بحث یک فرعون نیست بلکه فرعون‌ها به وجود امده و من معتقدم که در زمان هشت سال دفاع مقدس همه دنیا علیه ایران متحد نشدند بلکه در فتنه 88 تمام دنیا علیه ایران متحد شد ،  چراکه انها اعتقاد داشتند اگر ایران بیش از این پیش برود کارشان تمام است.وی هدف امام ( ره )  را برچیده شدن سلطنت پهلوی ،  ایجاد جمهوری اسلامی و رساندن پرچم انقلاب به دست صاحب اصلی‌اش خواند و گفت :  امام معتقد بود که ما هرچه داریم از محرم و از امام حسین  ( ع )  است و محرم پیروزی خون بر شمشیر است پس چرا در روز عاشورای 88 ان اتفاقات افتاد ? طائب با بیان این اعتقاد که برخی از فتنه‌گران در پازل دشمن قرار گرفتند  ،  اظهار کرد :  اینکه امدند و گفتند رهبر انقلاب تقلب را امضا کرده ،  فتنه‌ای سنگین بود. رهبر امد و با مردم صحبت کرد و گفت یک جان ناقابل و یک جسم ناقص دارم که ان را فدای اسلام می‌کنم و اگر در ان لحظه مردم را کنترل نمی‌کرد نه تنها فتنه بلکه قله‌های فتنه‌گری را به جهنم می‌فرستادند چراکه این مردم ،  مردم دوران رسول‌الله نبودند.وی با بیان اینکه فردی که ادعا می‌کند در خط امام است باید خط خود را از فتنه‌گری جدا می‌کرد  ،  در بخش دیگری از صحبت‌هایش گفت :  زمانی که امریکا می‌گوید بشار اسد باید باشد ،  برای این است که نگران است که اگر بشار اسد برود ممکن است سیدحسن نصرالله رییس‌جمهور شود و خوشبختانه این حرکت ارام ارام وارد مصر می‌شود و یک روز شاهد محو اسرائیل خواهیم بود.طائب افزود :  اقایانی که می‌گویند فتنه سوتفاهم بوده ،  خود جزو فتنه بودند و مردم نیز در مقابلشان صبر و شکیبایی کردند که در انها را در خانه محبوس کردند ،  چراکه اگر ما انها را اعدام می‌کردیم و انها که شعار یاحسین میرحسین درست کردند ،  قطعا میرحسین را مظلوم خطاب می‌کردند.