استاندارتهران با اشاره به این مطلب که رهبری مطمئن به ان است که دولت در خدمت ملت است و قصد دارد این ایستایی کشور را به هر نحو ممکن برطرف سازد ، گفت :  حل مشکلات اقتصادی مردم مهمترین برنامه دولت تدبیر و امید است.به گزارش ایرنا ،  سید حسن هاشمی عصر یکشنبه در مراسم تجلیل از دختران شاهد و ایثارگران استان تهران اظهار کرد :  کشور با مشکلات عدیده‌ای مواجه است و دولت می‌خواهد به تدریج برخی از مشکلات اقتصادی را از پیش پای مردم بردارد.وی با بیان این مطلب که اقتصاد نقش مهمی در زندگی افراد دارد تصریح کرد :  هنگامی که تورم منفی7 درصد و رکود اقتصادی داشتیم ایا می‌توان گفت اقتصاد نقش در زندگی افراد ندارد.هاشمی با بیان این مطلب که تعجب می‌کنم از افرادی که نقش اقتصاد را مهم نمی‌دانند اظهار کرد :  انقلاب ما انقلاب فرهنگی و دینی است اما کجای دین سراغ دارید که ائمه معصومین توصیه کرده باشند دنبال زندگی مادی نباشید.استاندا ر تهران عنوان کرد : یک جا را برای نمونه ذکر کنید که معصومی تاکید کرده باشند زندگی مهم نیست و تنها باید نماز خواند و هراتفاقی رخ داد مهم نیست.وی با تاکید بر این مطلب که نماز واجب است و باید ان را بپا داشت ،  بیان کرد :  اما پرداختن به کار و زندگی صحیح نیز تاکید شده است انسان باید واجبات را انجام دهد و به کار وزندگی بپردازد و معصیت نکند و دروغ نگوید این خواسته خدا از انسان است پرداختن به مستحبات درصورت داشتن وقت پسندیده است ولی واجبات نباید به خاطر مستحبات رها شود.استاندار تهران با بیان این مطلب که دولت در خدمت خانواده شهدا است و تکریم خانواده شهدا وظیفه همه است تاکید کرد :  در این زمینه منت به کسی نیست.وی با اشاره به این مطلب که خانواده شهدا عزیز ملت و نظام هستند بر مدارج علمی و دانش افزایی انان تاکید کرد.استاندار تهران در ادامه پیشنهاد کرد هفته اول دهه کرامت و روز ولادت حضرت معصومه  ( س )  به نام دختران افتاب فرزندان شهدا نامگذاری شود.هاشمی با بیان این مطلب که ایران اسلامی تنها کشوری است که در مجامع بین المللی حرف خود را بدون تاثیرپذیری از دیگران بیان می‌کند عنوان کرد :  رهبران این انقلاب به غیر از ائمه معصومین ( ع )  کم نظیرند.وی تصریح کرد : کشور ایران متعلق به فرزندان شهدا است و انان نباید در علم و دانش هیچ محدودیتی برای خود قایل شوند.