نماینده مردم اردبیل طی یادداشتی خواستار تسریع رسیدگی قوه قضاییه به پرونده سعید مرتضوی شد.کمال‌الدین پیرمؤذن نماینده مردم اردبیل ،  سرعین ،  نیر و نمین طی یادداشتی خواستار تسریع قوه قضاییه در رسیدگی به پرونده سعید مرتضوی شد.متن این یادداشت که در اختیار باشگاه خبرنگاران قرار داده شده ،  به شرح زیر است : قوه قضاییه باید کار رسیدگی به پرونده سعید مرتضوی را با اولویت تمام کند ،  افکار عمومی جدا از قوه قضاییه می‌خواهد با درک عمیق مسئولیت ،  کار رسیدگی به پرونده سعید مرتضوی را به سرانجام برساند.قاطبه نمایندگان مجلس نیز مصرانه در جهت دفاع از کیان مجلس به جهت طولانی شدن زمان رسیدگی قوه قضاییه به تحقیق و تفحص تصویبی در این خصوص در بها دادن به سرمایه اجتماعی و افکار عمومی ،  تسریع در صدور حکم سعید مرتضوی را از قوه قضاییه خواستند.پرونده قاضی مرتضوی در کانون توجهات ملت رشید اسلامی است و هموطنان این امر را به دقت رصد می‌کنند و ازمونی برای صاحب‌منصبان ذیربط است.بی‌تردید مبارزه قاطع با فساد مالی ،  اداری و اقتصادی موجب امید و ارامش خاطر ملت می‌شود. حاکمیت قانون  ،  در سال‌های اخیر خواست مردم ایران اسلامی بوده است و همه وجدان‌های پاک از مفاهیم برجسته عدالت و سلامت احساس غرور و اشتیاق می‌کنند.امیدوارم هرچه سریع‌تر این مهم تحقق یابد.