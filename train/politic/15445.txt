معاون اطلاعات ،  عملیات ستادکل نیروهای مسلح تاکید کرد :  رهبر معظم انقلاب اخیرا فرمودند که در مقابل تهدید ،  تهدید می‌کنیم و این به معنای تجدیدنظر در استراتژی دفاعی ملت ایران است.به گزارش فارس ،  سردار سرلشکر محمد باقری معاون اطلاعات و عملیات ستادکل نیروهای مسلح که به مناسبت هفته بسیج در صحن علنی مجلس شورای اسلامی حضور یافته بود ،  طی سخنانی ضمن گرامیداشت هفته بسیج ،  این روز و هفته را به تمام بسیجیان دریا دل در کشور و نمایندگان مجلس که انان را بخشی از جامعه بسیجیان خواند ،  تبریک گفت.‌سرلشکر باقری ادامه داد :  تفکر بسیجی این توانایی را به ملت ایران داده که اگر مستکبرین دست از پا خطا کنند ،  پاسخ کوبنده و پشیمان کننده‌ای خواهند گرفت و اینده تاریخ را هرچه زودتر خواهند باخت.معاون اطلاعات و عملیات ستادکل نیروهای مسلح همچنین تصریح کرد :  تاریخ ملت ما نشان می‌دهد که نه اقدام به تجاوز و نه اندیشه تجاوز در ذهن ما نبوده و ما در پاسخ قاطع به تهدیدات تردید نداریم اما رهبر معظم انقلاب اخیرا فرمودند که در مقابل تهدید ،  تهدید می‌کنیم و این به معنای تجدیدنظر در استراتژی دفاعی ملت ایران است و اگر تهدیدات متجاوزان علیه ایران ادامه یابد و هر روز سناریوی جدیدی برای تخطئه حرکت ملت ایران داشته باشند و ایران هراسی را پیش ببرند ،  در مشی ملت ایران تجدیدنظر صورت می‌گیرد.