رسالت مسئولیت ما و دنیای پر مدعا عنوان سرمقاله روزنامه رسالت به قلم دکتر حشمت الله فلاحت پیشه است که در ان می‌خوانید : شکستن دیوار صوتی توسط هواپیماها سکوت فقیرانه روستا را در هم می‌شکند. نقطه به نقطه روستا هدف بمب‌های شیمیایی قرار می‌گیرد ،  ده‌ها نفر کشته می‌شوند و تنها معدودی از اهالی که در بیرون از روستا بودند زنده می‌مانند.یکی از انها می‌گوید :  به تنهایی جسد نه نفر از عزیزانم را به خاک سپردم و دیگر بازماندگان نیز هر کدام چند نفر از اعضای خانواده خود را خاکسپاری کردند. حتی در مقایسه با حلبچه عراق ،  انچه در روستای زرده در شهرستان دالاهو گذشت ،  بزرگترین کشتار غیر نظامیان در مقیاس جمعیت بود. جنایتی که بعد از جنگ دوم جهانی کمتر سابقه داشته است. همزمان سردشت  ،  روستای نسار گیلانغرب و چند روستای اذربایجان غربی نیز هدف قرار گرفتند. ضمن انکه در بخش اعظم هشت سال جنگ تحمیلی ،  استفاده از سلاح شیمیایی علیه رزمندگان ایرانی به امری متعارف تبدیل شده بود و امروز علاوه بر چندین هزار شهید جنگ شیمیایی صدام علیه ایران ، 80 هزار جانباز شیمیایی ،  شاهدان زنده قربانی بودن ایران در قبال سلاح‌های کشتار جمعی است. هیچ کشوری در دنیای امروز چنین سند مظلومیتی در اختیار ندارد.مردم سالاری ابهام در نرخ تورم برای دولت عنوان سرمقاله روزنامه مردم سالاری به قلم مهدی عباسی است که در ان می‌خوانید : هدفمند کردن یارانه‌ها در کشور ،  از ان جمله موضوعاتی است که کمتر اقتصاد دانی را می‌توان یافت که نسبت به اجرای ان در ایران تردید داشته باشد. اما نکته مهم و انچه که اختلاف نظر را پدید می‌اورد ،  نحوه و شیوه اجرای این موضوع است.اقتصاد ایران به دلایل مختلف نیازمند یک جراحی است ،  اما این جراحی مقدمات و لوازمی نیاز دارد که اگر پیش بینی‌های لازم صورت نگیرد نه تنها به سلامت اقتصاد ایران نمی‌انجامد بلکه تبعاتی در پی خواهد داشت که جبران ناپذیر خواهد بود.جمهوری اسلامی این موریانه است عنوان سرمقاله روزنامه جمهوری اسلامی است که در ان می‌خوانید : از افات درگیری‌های سیاسی در کشور یکی این است که مفسده جویان با سواستفاده از فرصت خطوط قرمز را پشت سر می‌گذارند و جامعه را به هرج و مرج فرهنگی و اخلاقی میکشانند.گسترش الودگی‌های اخلاقی و هرج و مرج فرهنگی و رشد سریع ان اکنون واقعیتی است که اهل انصاف حتی از همه جناح‌های سیاسی به ان اعتراف و اعتراض دارند. مظاهر این الودگی‌ها و هرج و مرج‌ها را اشکارا می‌توان در بخش‌های زیادی از جامعه مشاهده کرد.وضعیت نامناسب لباس دختران و زنان.حجاب توسط عده‌ای از زنان در برخی مناطق تهران و شهرهای بزرگ دیگر و … اینها فقط بخشی از ظواهر خلاف شرع و شان جامعه اسلامی است. بخش دیگر که بسیار نگران کننده است فساد پنهانی است که از همین ظواهر الوده نشات می‌گیرد و لایه‌ای مخفی درحال تهدید کردن اخلاق و خانواده‌ها و بنیان‌های اجتماعی است.برای انکه راه دوری نرویم و واقعیت تلخ الودگی‌های اخلاقی و فرهنگی موجود در جامعه امروز را باور کنیم به سراغ اظهارات یکی از روحانیون جناح اصولگرای مجلس شورای اسلامی می‌رویم . وی هفته گذشته در گفتگو با خبرگزاری مهر گفته است. تهاجم فرهنگی مقابل چشم خود ما درحال انجام است اما هیچ حرکت مطلوبی برای جلوگیری از ان انجام نمی‌شود حتی برخی اقداماتی که با فساد اشکار مقابله می‌کرد مورد حمایت واقع نشد …  اگر برنامه هائی چون گشت ارشاد و انواع مبارزات نیروی انتظامی دارای اشکالاتی است بهتر بود اشکالات رفع می‌شد و اصل موضوع پا بر جا می‌ماند …  ما امروز شاهد معاشقه‌های اشکار روی نیمکت پارکها هستیم که به صورت عادی در جریان است . این تهدیدی برای جامعه است که باید با ان مقابله شود. تهران امروز مبارزه با مفاسد اقتصادی یا اجتماعی ?  عنوان سرمقاله روزنامه تهران امروز به قلم امیر دبیری‌مهر است که در ان می‌خوانید : در هفته‌های منتهی به پایان سال 88 رئیس قوه قضائیه از دستگیری اعضای یک باند مفاسد اقتصادی دولتی خبر داد و موجی از امیدواری را در جامعه ایجاد نمود. در پی ان بالغ بر 200 نماینده مجلس شورای اسلامی ضمن حمایت از رویکرد دستگاه قضایی بر ادامه این روند تاکید کرده و خواستار برخورد بدون تبعیض با دانه درشت‌ها در مبارزه با مفاسد اقتصادی شدند. ابتکار ساده‌انگاری تورم در هدفمندسازی یارانه‌ها عنوان سرمقاله روزنامه ابتکار به قلم عباس شاکری است که در ان می‌خوانید : در کشور ما از ابتدای برنامه موسوم به تعدیل ساختاری ،  بحث یارانه‌ها مطرح بوده و همیشه وضعیت به این‌گونه بوده است که هر روز یک قلم جدیدی هم به فهرست کالاهای مشمول حذف یارانه‌ها اضافه می‌شد. نان ،  دلار ،  حامل‌های انرژی ،  دارو ،  مشتقات نفت برای بنگاه‌های تولیدکننده ،  محصولات پتروشیمی ،  اموزش که جملگی جای بحث دارد که یارانه کدام‌یک ضرورت داشته و کدام‌یک نداشته و کدام تحت تحمیل توقعات اجتماعی بوده است.دنیای اقتصاد کاهش جمعیت تهران عنوان سرمقاله روزنامه دنیای اقتصاد به قلم دکترعلی دادپی است که در ان می‌خوانید : این روزها بحث خلوت کردن تهران دوباره مطرح شده است.ترافیک و شلوغی شهر ،  خطر زلزله و تلفات احتمالی انسانی ان که در شلوغی و بی‌نظمی‌ناشی از چنین حادثه‌ای چندین و چند برابر خواهد شد ،  از جمله دلایل عنوان شده برای تشویق کاهش جمعیت تهران است. دولت برای انتقال کارمندانش به بیرون از شهر به علاقه‌مندان افزایش حقوق و اولویت در ترفیع و ارتقای رتبه را وعده داده است ؛  اما این به تنهایی کافی نیست. تهران فقط یک فیش حقوقی و یک ساختمان اداری نیست. تهران یک کلانشهر است که هزاران فرصت شغلی و درامدی را به ساکنانش وعده می‌دهد و زیرساختی از ارتباطات اجتماعی و تجاری و بانکی را در اختیار ایشان قرار می‌دهد که در کشور بی‌نظیر است. انگیزه ماندن در تهران قوی است و بسیار هم قوی است و کارکنان دولت هم از این قاعده مستثنا نیستند.جهان صنعت حادثه نادر در علم اقتصاد عنوان سرمقاله روزنامه جهان صنعت است که در ان می‌خوانید : علی نیکزاد ،  وزیر مسکن و شهرسازی اعلام کرد که در زمان رونق مسکن نه‌تنها افزایش قیمت نداشته‌ایم بلکه کاهش قیمت هم حاکم شده است.او شگفت‌زده از حرف خود می‌گوید :  به طور معمول در زمان رونق باید قیمت‌ها افزایش می‌یافت. این نامعمولی به حدی است که همچنین می‌گوید :  این حادثه برای اولین‌بار در ایران و دنیا رخ داده است.افرینش کنفرانس خلع سلاح تهران ،  گامی نو عنوان سرمقاله روزنامه افرینش است که در ان می‌خوانید ؛ برگزاری نخستین کنفرانس بین المللی خلع سلاح و عدم اشاعه سلاح هسته‌ای در تهران با شعار انرژی هسته‌ای برای همه ،  سلاح هسته‌ای برای هیچ کس گام مهمی در راستای جهانی ،  عاری از سلاح هسته‌ای است. در واقع از زمان به کارگیری سلاح هسته‌ای در ماه‌های پایانی جنگ جهانی دوم توسط امریکا برعلیه ژاپن اندک اندک کشورها و شهروندان به پیامدهای مرگبار این سلاح ،  اشنا و خواستار جهانی بدون سلاح هسته‌ای شدند.پول ان 40 هزار ،  این 40هزار عنوان سرمقاله روزنامه پول است که در ان می‌خوانید : شنیده شده یکی از چهره‌های اقتصادی که مدتی در عالی‌ترین سطوح با دولت نهم همکاری داشته ،  طی مکاتباتی با اقای احمدی‌نژاد یا پیغام‌هایی که فرستاده به نکته ظریفی درباره بحث هدفمند کردن یارانه‌ها اشاره کرده است. ان نکته این است که 40هزار میلیارد تومانی که دولت بر کسب ان اصرار دارد تا از محل حذف یارانه‌ها تامین شود به شکل دیگر و با هزینه‌ای به مراتب کمتر نیز قابل وصول است و کافی است به یاد اوریم که مطالبات معوق بانک‌ها نیز سر به 40هزار میلیارد تومان می‌زند. بر این اساس این پرسش مطرح شده است که کدام راه به عدالت ،  نزدیک‌تر است ?  اینکه 40 هزار میلیارد تومان مورد نیاز از محل وصول مطالبات معوق از یک جمعیت چهارهزار نفری تامین شود یا بهای ان را چند ده میلیون نفر بپردازند ?  هر چند با توافق دیروز دولت و مجلس ،  موضوع هدفمندی یارانه‌ها از فاز نظریه و پیشنهاد گذشته و عملا شمارش معکوس برای اجرای ان شروع شده است اما اهمیت و ظرافت این اشارت چنان است که دریغ بود طرح نشود.