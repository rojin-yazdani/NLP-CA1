محسن رضایی می‌گوید  :  در جریان این مردمی ساختن و یا مردمی شدن  ،  خیراتی برای کشور و مردم متصور است. محسن رضایی به عنوان تنها کسی که به واسطه برنامه‌های مدون‌اش در میان دیگر کاندیداهای انتخابات یازدهم ریاست جمهوری به مرد اقتصادی و صاحب برنامه مشهور شده است برنامه‌های خود را با الهام از قانون اساسی  ،  مکتب فکری حضرت امام خمینی  ،  منویات رهبری معظم انقلاب اسلامی و نیازهای مردم تنظیم کرده است. او اصولی را بر برنامه خود حاکم می‌داند که مهم‌ترین انها بر پایه اعتقادی است که او بر ان اصرار می‌ورزد  :  بازگشت مردم به اداره کشور رضایی با تاکیدهای چندین باره بر اینکه مردم نباید زینت المجالس دولتمردان باشند  ،  از این شیوه نگاه به مردم انتقاد کرده و حتی در مناظره سوم تلویزیونی‌اش در پاسخ به این سوال که ایا به سفرهای استانی در دولت‌اش ادامه خواهد داد گفت  :  سفرهای استانی را به شیوه جدیدی دنبال می‌کنیم. نگاه ما به مردم همراه با کرامت است. نباید انها را زینت المجالس خود بدانیم. به شهرشان برویم برایشان دست تکان بدهیم و به تهران برگردیم. رضایی قصد دارد با دخالت دادن مستقیم مردم در عرصه سیاست سهم ایشان را در اداره کشور بالا ببرد چرا که به اعتقاد او با مردمی کردن امور کشور دیگر کسانی جرات نمی‌کنند به مملکت به عنوان غنیمت نگاه کنند. نمی‌شود در غیر اینصورت ضرر و زیان کشور از ناحیه کنار گذاشتن مردم در اداره امور  ،  بیش از پیش دیده خواهد شد.استدلال‌های رضایی در بحث مردمی کردن اقتصاد بر اساس اصل 44 قانون اساسی تکیه دارد. او می‌گوید  :  حرف اصلی سیاست‌های اصل 44 این است که مردم به عرصه اقتصاد بیایند. فرهنگ سازی یکی از مولفه‌های اقتصاد مردمی است. فرهنگ مصرفی حاکم بر سیستم اداری کشور هم همزمان با فرهنگ مردم باید تغییر کند. این نگاه مصرفی بر همه جامعه حاکم است پس فرهنگ اقتصادی مردم  ،  دولت  ،  مجلس و قوه قضائیه باید تغییر کند. محسن رضایی می‌گوید  :  دستیابی به اقتصاد مردمی بدون تغییر در ساختارهای مدیریتی کشور امکان‌پذیر نیست. نظام اداری فعلی یک نظام اداری ناکارامد و سد بزرگی در برابر پیشرفت کشور است اولین کار در راستای اصلاح اقتصاد کشور دادن اختیارات اقتصادی به استان­هاست. البته مسائلی چون امنیت  ،  سیاست خارجی و دفاع باید در تهران باشد  ،  ولی در صنعت  ،  کشاورزی و علم باید در استان‌ها تصمیم گیری شود. همه کسانی که در معرض انتخاب مردم قرار می‌گیرند از شعارهای جوان پسندانه به وفور استفاده می‌کنند  ،  اما انچه محسن رضایی درباره جوانان می‌گوید در عرصه عمل هم خود را نشان داده است. توجه به جوانان برای رضایی یک شعار نیست او به واقع برای جوانان نقش‌هایی در برنامه‌ها و طرح‌هایش در نظر گرفته که تنها به دست ایشان قابل انجام است.رضایی می‌گوید  :  جوانان کلید معجزه اسای اقتصادی مردمی‌اند  ،  باید به جوانان و مدیران اجازه داد که برای اقتصاد برنامه ریزی کنند. اگر جوانان محور تحرک ملی و جنبش‌های واقعی کشور باشند  ،  سرعت پیشرفت کشور بیشتر می‌شود. رضایی بر لزوم بالا بردن دانش تاکید کرده و می‌گوید  :  اقتصاد دانش محور تمامی زمینه‌های تجارت  ،  نظام اقتصادی  ،  بهره‌وری  ،  نوع مدیریت و غیره را متحول می‌کند. با یک اقتصاد بر پایه دانش ازادسازی تجارت و جهانی شدن بازرگانی  ،  تغییر ساختاری در اقتصاد  ،  تغییرات در محل کار و کیفیت نیروی کار  ،  کوچک‌شدن دولت و کسب‌وکار الکترونیکی  (  تجارت الکترونیکی  )  اهدافی هستند که محقق می‌شوند به اعتقاد رضایی از میان همه منابعی که برای تولید ثروت در اقتصاد نوین لازم است  ،  هیچ‌کدام پایدارتر  ،  روان‌تر و انعطاف‌پذیرتر از دانایی نیست.از دیگر اصول حاکم بر برنامه‌های محسن رضایی بعد از تصدی دولت یازدهم تفکیک اقتصاد و سیاست از یکدیگر است. او البته بر جدایی سیاست از بیشتر ابعاد زندگی مردم تاکید دارد و خواستار کوتاه کردن دست سیاسیون از عرصه‌های فرهنگ هنر ورزش و البته اقتصاد است.اما شاید یکی از مهم‌ترین نکات برنامه‌های اقتصادی رضایی نگرش او به مساله توجه به زیربناهاست. او معتقد است که در ایران هم مانند بسیاری از کشورهای نفتی  ،  پدیده‌ای به نام رشد اقتصادی بدون توسعه ظهور کرده است. به گفته رضایی با وجود رشد اقتصادی در کشور  ،  فقر و بیکاری هم وجود دارد چراکه در صد سال اخیر  ،  مشکل کشور ما چه در دولتمردان و چه در بسیاری از کارشناسان این بوده که میان رشد اقتصادی و توسعه فرقی نمی‌دانستند. سوراخ کردن البرز  ،  برای مردم اب و نان نمی‌شود  ،  همان گونه که نشد. رضایی با اعتقاد به لزوم بازگشت اخلاق زندگی به سیاست می‌گوید  :  باید  ،  بین عدالت‌خواهی و قیام برای مردم و خدا با بداخلاقی و شکستن حریم‌های انسانی و حقوق دیگران مرزی تعیین شود. برای تحقق این منظور به اموزش بدنه اجتماع نیاز داریم. اگر در نحوه اداره کشور انتقادی وارد است  ،  باید صراحتا و با شجاعت منتقد وضع موجود بود و با اقتدار تمام در جهت رفع موانعی که در مسیر تحقق ارمانهای انقلاب است اقدام نمود. این کاندیدای یازدهمین انتخابات ریاست جمهوری دفاع از همه ارزش­های انقلاب در داخل و خارج از کشور را از اولویت‌های دولت اینده‌اش دانسته و می‌گوید  :  مردم سالاری و ازادی دو ارزش بنیادین انقلاب اسلامی است و راه دفاع از ارمان‌های انقلاب و نظام در داخل و خارج از واقعیت‌ها می‌گذرد. یکی از تاکیدات رضایی در برنامه‌هایش بر وجود مردان توسعه و تعالی در صدر امور است. او می‌گوید  :  مردان توسعه‌ای که بتوانند تحریم‌ها را به فرصتی برای شکوفایی تبدیل کنند و نه مردان پروژه‌ای و رشد فیزیکی. مردانی که هنرشان  ،  صرف سدسازی و برج سازی و تونل سازی باشد و نتوانند مساله فقر و بیکاری را حل کنند  ،  به درد اقتصاد کشور نمی‌خورند  ؛  البته از مسئولان بی‌عرضه بهترند  ،  ولی ما چرا باید همیشه بین بد و بدتر  ،  ناچار به انتخاب بد باشیم که گرفتار بدتر نشویم  ?