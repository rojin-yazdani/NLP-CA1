علی‌لاریجانی که جهت شرکت در اجلاس روسای مجالس جهان به نیویورک رفته بود ،  بامداد امروز وارد فرودگاه بین المللی امام خمینی ( ره )  تهران شد.به گزارش خبرگزاری خانه ملت ،  دکتر علی لاریجانی که همراه پنج تن از نمایندگان مجلس شورای اسلامی جهت شرکت در جلسات چهارمین اجلاس روسای مجالس جهان در سازمان ملل متحد به نیویورک رفته بود ،  بامداد امروز  ( شنبه14شهریور )  وارد تهران شد.رئیس مجلس شورای اسلامی و هیات پارلمانی جمهوری اسلامی ایران در سفر شش روزه خود علاوه بر شرکت در جلسات اجلاس بین المجالس جهان  ،  دیدارهای فشرده دوجانبه با دبیرکل سازمان ملل متحد و همتایان خود از کشورهای ژاپن ،  انگلیس ،  فرانسه ،  ایتالیا ،  کرواسی ،  اسلوونی ،  تونس ،  مالزی ،  اندونزی ،  سوریه ،  اردن ،  جمهوری اذربایجان و گرجستان داشتند.سخنرانی در افتتاحیه اجلاس چهارم روسای مجالس جهان و تاکید بر لزوم احترام به دموکراسی ،  صلح و توسعه پایدار ،  مهمترین بخش از سخنرانی رییس مجلس در این سفر بود. دکتر لاریجانی در نیویورک مقاومت و ایستادگی مردم ایران اسلامی در مقابل تحریم‌های ظالمانه و رویکردخصمانه غرب در راه رسیدن به حقوق هسته‌ای ایران را برای روسای 140 پارلمان جهان تشریح کردند.مصاحبه با رسانه‌های امریکایی و بین المللی مانند شبکه خبری سی ان ان ،  روزنامه المانیتور ،  رادیو ملی امریکا ( NPR )  و المیادین و همچنین دیدار با رهبران ادیان ابراهیمی و خاخام‌های ضد صهیونیست ،  دیگر برنامه‌های لاریجانی در این سفر بود.رئیس مجلس شورای اسلامی لحظاتی قبل از ترک نیویورک ،  در نشستی خبری به سئوالات خبرنگاران درباره اهداف و دستاوردهای این سفر ،  نگاه مجلس به برجام با توجه به سخنان روز پنجشنبه مقام معظم رهبری در جمع اعضای مجلس خبرگان و نیز اوضاع منطقه و تروریسم فعال در سوریه و عراق ،  پاسخ داد.دکتر لاریجانی در مسیر بازگشت به تهران ،  توقف کوتاهی در فرانکفورت داشت و از کنسولگری ایران در این شهر بازدید کرد.قشقاوی معاون کنسولی ،  حقوقی و پارلمانی وزارت امور خارجه ،  علیرضا مرندی  ،  سید احمدرضا دستغیب ،  کاظم جلالی و جواد جهانگیرزاده نیز رییس مجلس را در این بازدید همراهی کردند.گفتنی است که دکتر لاریجانی همانند سفر رفت به نیویورک  ،  با پرواز عادی و عمومی به تهران بازگشت.