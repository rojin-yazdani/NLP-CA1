عضو کمیسیون صنایع و معادن با انتقاد از عملکرد وزارت صنعت و معدن گفت :  پدر صنعت با کارهای غیرکارشناسی دارد پدر صنعت را در می‌اورد.به گزارش خانه ملت  ،  عزیز اکبریان در نشست علنی امروز  ( سه شنبه 14 ابان ماه )  مجلس شورای اسلامی در نطق میان دستور خود گفت :  تا زمانی که امریکا به جنایت‌های خود ادامه دهد و علیه ملت ایران تلاش داشته باشد شعار مرگ بر امریکا و مرگ بر استکبار ادامه خواهد یافت.نماینده مردم کرج در مجلس شورای اسلامی با اشاره به شرایط حساس کنونی توضیح داد :  با وجود اینکه به دشمن بدبین هستیم اما به مذاکره کنندگان اعتماد کامل داشته و از انان حمایت می‌کنیم که امیدواریم با توجه به بیانات رهبری و همراهی ملت ایران این مذاکرات مانند 8 سال دفاع مقدس نتایج خوبی داشته باشد.وی خطاب به رئیس جمهور دولت یازدهم افزود :  دولت شما دولت تدبیر و امید است و ما از ان حمایت می‌کنیم  ،  ولی ایا بازگشت غیرقانونی بازنشستگان به ادارات دولتی و به خصوص در وزارت کشور و استانداری‌ها از تدابیر دولت شماست  ،  ایا بازگشت انان توهین به کارکنان فعلی دولت نیست و ایا جوانان نخبه را ناامید نمی‌کند  ،  امیدواریم از تبدیل دولت یازدهم به اسایشگاه سالمندان جلوگیری شود.این نماینده مردم در مجلس نهم همچنین خطاب به رئیس مجلس توضیح داد :  طرح دوفوریت ممانعت از استخدام بازنشستگان در دولت که به امضای اکثریت نمایندگان مجلس رسیده باید توزیع شود و نباید از این کار جلوگیری کنید  ،  مگر ما برای پایبندی به قانون سوگند یاد نکرده‌ایم.اکبریان گفت :  وزیر صنعت  ،  معدن و تجارت طی مصاحبه‌ای از ممانعت برای کاهش قیمت خودرو سخن می‌گویند  ،  این اقدام باعث افزایش 30 درصدی قیمت خودرو در بازار شده است  ،  حال باید نقش مصرف کنندگان مظلوم را نادیده گرفت و ایا تدبیر 100 روزه شما این بوده است ?  مشکل خودروسازان کمبود نقدینگی و دخالت دولت است نه افزایش قیمت خودرو  ،  وام‌های اعطایی به انان 30 درصد است پس تنها باید به انها وام کم‌بهره اعطا شود و چرا به قانون ارتقای کیفیت خودرو عمل نمی‌کنید.وی خطاب به نعمت‌زاده که اقای وزیر شما خود را پدر صنعت می‌دانید ،  افزود :  شما با این اقدامات غیرکارشناسی صنعت ما را دچار مشکلات عدیده می‌کنید ،  شما که پدرصنعت بودید اگر اینگونه کار کنید ،  پدر صنعت را در می‌اورید.وی خطاب به نمایندگان مجلس و وزیری که مشکل خودروسازان ما کمبود نقدینگی و تسهیلات بانکی و بالا بودن بهره وام‌های بانکی است افزود :  بدهی سه هزار و 500 میلیارد تومان با بهره 31درصد و دخالت‌های بی‌مورد دولت مهمترین مشکل است.عضو کمیسیون صنایع و معادن مجلس ادامه داد :  امروز خودرو سازهای ما کارمند بانک هستند ،  ما باید به این خودروسازان تسهیلات و امکانات دهید. اقای نعمت زاده چرا به قانون ارتقای کیفیت خودرو عمل نمی‌کنید و از همین رو مردم ایران چه گناهی کردند که با خودروهای بی‌کیفیت و گران را باید بخرند و استفاده کنند.وی افزود :  رئیس بانک مرکزی هم اعلام کرده بهره وام کم نمی‌شود  ،  این اقدام هم غیرکارشناسی بوده است  ،  وزیر راه و شهرسازی هم نسبت به تکمیل اتوبان همت اقدام کند.