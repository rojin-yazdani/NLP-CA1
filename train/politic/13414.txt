کمیسیون صنایع و معادن در هفته اینده با دعوت از وزیر ارتباطات برای پاسخ‌گویی به سئوال 13 نماینده ،  به نشست‌های ویژه خود ادامه می‌دهد.به گزارش خانه ملت ،  نشست‌های کمیسیون صنایع و معدن مجلس همچنان با مهمانان ویژه و دستورکارهای ویژه برگزار می‌شود . بررسی لایحه عضویت دولت جمهوری اسلامی ایران در مؤسسه منطقه‌ای استانداردسازی ،  ارزیابی انطباق ،  تایید صلاحیت و اندازه‌شناسی  ( ریسکام )  و همچنین ادامه بررسی طرح یک فوریتی ایجاد فضای مساعد کارافرینی و رفع موانع کسب و کار موضوع نشست روز یکشنبه هفته اخر خردادماه در کمیسیون صنایع هستند . روز سه شنبه نیز رضا تقی‌پور وزیر ارتباطات برای پاسخ‌گویی به سئوال 13 نماینده به کمیسیون صنایع مجلس می‌اید . علی اکبر اولیا نماینده یزد و صدوق ،  بشیری نماینده پاکدشت و بهمن ‌محمدیاری ،  نماینده طوالش ،  رضوانشهر و ماسال کرد و سپس اکبر رنجبرزاده نماینده اسداباد به نمایندگی از 10 نماینده از وزیر ارتباطات سئوال خواهند کرد . هفته گذشته نیز این کمیسیون با دعوت از مسئولان و مدیران کلان حوزه صنعت و معدن کشور ،  تاثیر هدفمندی یارانه‌ها را براین بخش بررسی کرده بود.