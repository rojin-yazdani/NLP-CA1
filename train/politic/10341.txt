بدرالسادات مفیدی از بازگشایی انجمن صنفی روزنامه‌نگاران در اینده‌ای نزدیک خبر داد.دبیر انجمن صنفی روزنامه‌نگاران در گفت‌وگو با پیام نو گفت :  روز شنبه دیداری با علی جنتی وزیر فرهنگ و ارشاد اسلامی داشتیم. در این ملاقات و همچنین دیداری که پیش از ان با علی ربیعی ،  وزیر تعاون ،  کار و رفاه اجتماعی داشتیم ،  هر دو وزیر وعده دادند که انجمن به‌زودی کار خود را اغاز می‌کند و سیدمحمود علوی وزیر اطلاعات هم موافق بازگشایی این انجمن است.وی درباره شیوه ادامه فعالیت انجمن توضیح داد :  با رفع مشکلات بلافاصله مجمع عمومی فوق‌العاده از سوی انجمن برگزار می‌شود و طی ان اصلاح اساسنامه در مجمع مطرح و انتخابات هیات مدیره برگزار خواهد شد.انجمن صنفی روزنامه‌نگاران یک شاکی رسمی دارد که وزارت اطلاعات است و با پس‌گیری شکایت بلافاصله در انجمن باز و فعالیت ان اغاز می‌شود.این انجمن مهرماه 1376 تاسیس شد و دفتر اداری ان 14 مردادماه 1388 توسط دادستانی تهران و با حکم سعید مرتضوی پلمب شد.