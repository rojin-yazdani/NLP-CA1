وزیر نیرو اعلام کرد که جیره بندی اب در سال 94 نخواهیم داشت اما معاون وزیر نیرو از احتمال جیره بندی اب در فصل تابستان خبر داده است.لذا اگر صرفه جویی ها‌ی لازم صورت نگیرد باز هم هشدارها برا‌ی سهمیه بندی اب اغاز خواهد شد.در این میان نوک پیکان وزارت نیرو به سمت مردم است.در حقیقت مردم بایددر مصرف اب صرفه جویی کنند.به گزارش خبرگزاری خانه ملت  ؛  سایر وزارتخانه‌ها که مهم‌ترین ان کشاورزی است گویا برنامه‌ای برای کاهش مصرف اب در زیر مجموعه‌اش ندارد.حدود 70 درصد منابع ابی کشور وارد این بخش می‌شود لذا تا زماینکه بخش کشاورزی به شکل سنتی فعالیت خود را ادامه دهد سهم یاد شده حفظ خواهد شد و مردم با سهیمه بندی اب باید پاسخگویی این اتفاق باشند.در این خصوص نمایندگان مجلس گفت و گوهایی را انجام دادند که در ادامه می‌اید.*نکو :  هدر رفت اب در کشور زیاد است وزارت نیرو برنامه نداردابراهیم نکو دبیر دوم کمیسیون اقتصادی مجلس شورای اسلامی در گفت و با خبرنگار خانه ملت به موضوع سهمیه بندی اب اشاره کرد و افزود : کاهش بارندگی‌ها طی سال جاری موضوعی نیست که ان را نادیده گرفت اما این امر دلیلی نمی‌شود که ما در اولین اقدام نسبت به سهمیه بندی اب مردم اقدام کنیم.وی افزود : طی سال جاری میزان بارش‌ها خیلی خوب بود اما به علت کمبود امکانات در استحصال اب و مدیریت نامناسب طی ماه‌های گرم سال با مشکل کمبود اب روبرو خواهیم شد.در حال حاضر سدها وضعیت خوبی دارد اما این موضوع نمی‌تواند نگرانی‌ها برای فصل گرم سال را از بین ببرد.نکو در ادامه گفت و گوی خود تصریح کرد : وزارت نیرو با برنامه ریزی و کنترل سدها می‌تواند از سهمیه بندی اب جلوگیری کند.وزیر نیرو از سهمیه بندی نشدن اب در مجلس صحبت کرد اما معاونین وی چنین نظری را ندارند .وی با بیان اینکه وزارت نیرو باید از هم اکنون برای کنترل اب و جلوگیری از هدر رفت ان اقدام کند اذعان داشت : متاسفانه در کشور هدر رفت اب خیلی زیاد است و بعضا برای جلوگیری از ان وزرات نیرو برنامه‌ای ندارد.این در حالی است که بارها این معضل تذکر داده شده است.دبیر دوم کمیسیون اقتصادی مجلس شورای اسلامی با اشاره به این مطلب که تصمیم‌های خلق الساعه و سهمیه بندی یکباره اب مشکل ساز خواهد شد گفت : به نظر می‌رسد در تامین اب مشکلی ایجاد نخواهد شد امااگر پیش بینی‌ها حکایت از ایجاد معضل دارد وزارت نیرو باید با فوریت اطلاع رسانی کند .وی تاکید کرد : زمانیکه ما با کمبود اب روبرو هستیم چرا در مورد ان برنامه ریزی نمی‌شود.به عنوان مثال چرا برنج باید در استان‌های کاشته شود که خودشان نیاز مبرم به اب دارند.چرا در چنین شرایطی به برخی‌ها مجوز اب استخر با اب شیرین داده می‌شود.اگر قرار است مصرف اب بهینه شود باید جلوی اینگونه اقدامات گرفته شود.نکو متذکر شد : وزارت نیرو به جای حاشیه پردازی و نگران کردن مردم بهتر است برنامه ریزی دقیقی کند تا تابستان امسال مردم با مشکلی روبرو نشوند.طی سال جاری به رغم انکه سدها پر شده است اما کارشناسان معتقدند که به علت کاهش بارندگی‌ها این وضعیت پایدار نخواهد ماند .این تذکرها باید عاملی شود تا وزارت نیرو بیش از گذشته وارد کنترل مصرف اب شود.راه‌های کارشناسی متعددی برای جلوگیری از هدر رفت اب وجود دارد.بر این اساس وزارت نیرو طبق برنامه‌های کارشناسی می‌تواند در این بخش ورود جدی کند.یکی از راه‌ها در این خصوص اصلاح کشت است.در مناطقی که از نظر تامین اب مشکل وجود دارد نباید محصولاتی کاشته شود که نیاز اولیه ان اب است.*انصاری : تنها راه کم کردن مصرف اب و برق افزایش قیمت نیستمحمد سعید انصاری نایب رئیس انرژی مجلس شورای اسلامی نیز در این خصوص به خبرنگار ما گفت : وزارت نیرو نمی‌تواند اب و برق مردم را به نحو مطلوبی تهیه کند.از طرفی کشور با قطعی برق روبرو می‌شود و در فصل تابستان هم همواره از سهمیه بندی اب خبرهای به گوش می‌رسد.این در حالی است که اگر برنامه‌ها به طور کامل اجرایی می‌شد در همه فصل‌ها مردم با بحرانی روبرو نبودند.وی افزود : مشکل اصلی در موضوعات اب و برق مدیریت ان است .هر ساله به غیر از شهرهای بزرگ  ، ‌شهرهای کوچک و روستاها هم با قطعی اب و برق روبرو می‌شوند.مردم تا چه حد باید مدیریت مصرف انجام دهند.قطعا بخشی از این مدیریت‌ها با دولت است چرا که با نظارت بر برخی از مکان‌ها می‌تواند مانع هدررفت اب شود.انصاری با بیان اینکه اولین نکته‌ای که دولت در زمان جلوگیری افزایش مصرف اب به ذهنش می‌رسد گران کردن قیمت است تصریح کرد : ما باید به صورت دقیق میزان مصرف اب تمام بخش‌ها را استخراج کنیم و بر اساس ان تصمیم گیری کنیم.به عنوان مثال برای ابیاری فضای سبز مصرف اب چه میزان است و چرا در حوزه کشاورزی بخش قابل توجهی از اب هدر می‌رود.وی اذعان داشت : اسان‌ترین روش سهمیه بندی اب است اما مجلس با این موضوع مخالف است لذا اگر واقعا قرار است با کمبود اب روبرو شویم چرا از هم اکنون برای کاهش فشار اب اقدامی انجام نمی‌شود.قبل از ایجاد بحران باید این مساله پیگیری شود.وی افزود : 20درصد اب کشور به صنایع معدنی  ، ‌نفتی و فولاد و 70 درصد به حوزه‌های کشاورزی اختصاص پیدا می‌کند و تنها10 درصد اب توسط مردم استفاده می‌شود. با این اوصاف دولت باید سایر بخش‌ها را مدیریت کند تا مصرف اب کنترل شود.در اکثر کشورها تکنولوژی‌های روز استفاده می‌شود اما د رایران کشاورزان هنوز به صورت سنتی فعالیت‌های خود را انجام می‌دهند.در حقیقت الگوی کشت ما به رغم افزایش جمعیت و مدرن شدن تکنولوژی هیچ ارتقای نداشته است.انصاری گفت : زمانیکه حرف از کاهش مصرف اب زده می‌شود فقط مردم هستند که باید صرفه جویی‌های لازم را داشته باشند و در این میان سایر وزارتخانه‌ها هیچ کاری انجام نمی‌دهند .تمام بخش‌ها باید مصرف اب را مدیریت کنند.