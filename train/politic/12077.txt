عضو شورای عالی انقلاب فرهنگی گفت :  اعضای شورای عالی انقلاب فرهنگی در جلسه دیروز خود درباره اطلاعیه هیئت مؤسس دانشگاه ازاد مبنی بر وقف اموال این دانشگاه از جاسبی توضیح خواست .حسین کچوییان در گفت‌وگو با فارس با اشاره به این‌که هیئت مؤسس دانشگاه ازاد اعلام کرده که با موافقت مقام معظم رهبری اموال این دانشگاه وقف شده گفت :  در جلسه دیروز شورای عالی انقلاب فرهنگی ،  این سؤال را مطرح شد و دکتر جاسبی و برخی از نمایندگان دانشگاه ازاد نیز مطالبی را به عنوان پاسخ مطرح کردند .وی تصریح کرد :  حاصل این مطالب این شد که این نوع اعلام دانشگاه ازاد درست نیست و مقام معظم رهبری ان را تایید نکرده اند. مقام معظم رهبری در یک بحث کلی در زمینه مسئله فقهی نظری داده بودند و ایشان گفتند که من در این امور دخالت نمی‌کنم .این عضو شورای عالی انقلاب فرهنگی ادامه داد :  مجموعه‌ای از مشکلات وجود دارد که نشان می‌دهد امکان وقف اموال دانشگاه ازاد وجود ندارد و یا حداقل به شکلی که هم اکنون اعلام شده ،  امکان‌پذیر نیست و باید بر روی جنبه‌های فقهی و غیرفقهی قضیه تامل زیادی شود .وی گفت :  چون بخش مهمی از اموال دانشگاه ازاد مربوط به دولت است و دولت به ان کمک کرده و بخش دیگری را حضرت امام خمینی ره به این دانشگاه داده‌اند و این اموال وضعیت‌های مختلفی دارند و همه ان‌ها وضعیت مشابهی ندارند و به همین دلیل نمی‌توان ان‌ها را به این راحتی وقف کرد .کچوییان افزود :  اگر هم چنین کاری بخواهد انجام شود در مرحله بعد طبق اساسنامه این دانشگاه باید به تایید شورای عالی انقلاب فرهنگی برسد .وی انتساب این تاییدیه به مقام معظم رهبری را اشتباه دانست و افزود :  این کار هم اخلاقی و هم به لحاظ سیاسی و تبلیغاتی غلط بوده است و باری را روی دوش دفتر رهبری ایجاد کرده است.