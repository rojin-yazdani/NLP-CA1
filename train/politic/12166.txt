نماینده مردم ارومیه و اسفراین با اشاره به این که مالیات برای متقاضیان مسکن مهر مشکلات زیادی را به وجود اورده است ،  گفت :  لازم است مسکن مهر از مالیات مستقیم معاف شود.جواد جهانگیرزاده در نشست علنی امروز  ( یکشنبه12 اذر )  مجلس شورای اسلامی در موافقت با طرح معافیت مسکن مهر از قانون مالیات مستقیم گفت :  کسانی که متقاضی مسکن مهر هستند به دفتر نمایندگان رجوع می‌کنند و به مشکلات تحویل مسکن اعتراض می‌کنند ،  چرا که مردم به سختی هزینه مسکن مهر را تامین می‌کنند و نمی‌توانند مالیات ان را بپردازند.وی با بیان اینکه در ایین‌نامه تصریح شده برای جلوگیری از خسارت احتمالی می‌توان طرح دوفوریتی ارائه کرد ،  افزود :  طی گزارشی که دولت ارائه کرده بیش از دو میلیون مسکن مهر در کشور ساخته شده است و معافیت مالیات برای این دو میلیون مسکن موجب جلوگیری از خسارت احتمالی خواهد شد.عضو کمیسیون امنیت ملی و سیاست خارجی مجلس با بیان اینکه طرح مسکن مهر اقدام ستودنی دولت و قابل دفاع دولت است و باید در اینده ادامه داشته باشد ،  اظهار داشت :  برای برطرف کردن مشکلات سد راه مسکن مهر لازم است با دوفوریت طرح معافیت مسکن مهر از قانون مالیات موافقت کنیم تا شرایط برای متقاضیان مسکن مهر بهتر شود.همچنین هادی قوامی نماینده اسفراین که به عنوان موافق اخر با طرح معافیت مسکن مهر از قانون مالیات مستقیم در صحن علنی مجلس سخن می‌گفت ،  اظهار داشت :  بحث فوریت طرح معافیت مسکن مهر از قانون مالیات‌های مستقیم برای جلوگیری از خسارت‌های احتمالی است.وی با بیان اینکه مالیات برای متقاضیان مسکن مهر مشکلات زیادی ایجاد کردند ،  افزود :  وقتی دولت می‌خواهد مشکل بودجه خود را حل کند مجبور است از مالیات تورمی استفاده کند که این نوع رفتار عادلانه نیست.قوامی با بیان این که متقاضیان مسکن مهر از اقشار ضعیف جامعه هستند تصریح کرد :  اینکه متقاضیان مسکن مهر برای وام دریافتی خود مالیات بدهند نمی‌تواند منصفانه باشد.نماینده مردم اسفراین در بخش پایانی سخنان خود با تاکید بر حل مشکلات متقاضیان مسکن مهر از نمایندگان مجلس خواست به دوفوریت طرح معافیت مسکن مهر از قانون مالیات مستقیم رای مثبت بدهند.نمایندگان مجلس با دوفوریت و فوریت طرح معافیت مسکن مهر از قانون مالیات مستقیم مخالفت کردند و این طرح به طور عادی در کمیسیون تخصصی مجلس بررسی خواهد شد