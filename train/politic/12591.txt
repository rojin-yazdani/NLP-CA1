سخنگوی هیات رییسه مجلس با بیان این‌که یک برنامه ضربتی کوتاه‌مدت برای مهار ریزگردها وجود دارد ، اظهار کرد :  برنامه‌هایی که به طور کامل این مشکل را حل کند سه تا پنج سال به طول خواهد انجامید اما به هر حال بخش‌های فنی محیط زیست سعی دارند در کوتاه مدت ریزگردها را به حداقل برسانند.به گزارش ایسنا ،  عبدالرضا مصری با اشاره به ارایه گزارش رییس سازمان محیط زیست در باره مهار ریزگردها در جلسه غیرعلنی صبح امروز گفت :  سلامت مردم یکی از دغدغه‌های جدی نمایندگان مجلس است خصوصا اینکه استان‌های مرزی کشور به طور اعم و حدود 23 استان به طور خاص درگیر پدیده گرد و غبار هستند.وی با بیان اینکه ریشه ریزگردها عمدتا از کشورهای همجوار است ،  یاداور شد :  این موضوع بر اساس پدیده‌های طبیعی و دخالت در طبیعت شکل گرفته که بخشی از ان ناشی از حمله امریکا به عراق و برهم زدن بافت طبیعت بوده است. در جلسه امروز مجلس نیز دغدغه‌های نمایندگان در مورد ریزگردها به رییس سازمان محیط زیست منتقل شد.سخنگوی هیات رییسه مجلس با اشاره به پیش‌بینی هزار میلیارد برای مهار اب‌های مرزی ،  مهار ریزگردها و بهبود وضعیت دریاچه ارومیه در بودجه 91 خاطرنشان کرد :  در این جلسه پیگیری کردیم که این اقدامات تا چه زمانی به نتیجه خواهد رسید و ما کی می‌توانیم به مردم نوید بدهیم که مشکلات حل خواهد شد.مصری اضافه کرد :  بر اساس گزارش رییس سازمان محیط زیست اقداماتی انجام شده که در اینده نتیجه‌بخش خواهد بود. نتایج اولیه جواب داده و محققین در این باره فعالیت می‌کنند.وی با ابراز امیدواری نسبت به اینکه فعالیت برای مهار ریزگردها در اینده هم ادامه یابد ،  گفت :  قرار است در جلسه علنی نمایندگان استان‌های ایلام و خوزستان درباره پدیده ریزگردها صحبت کنند و پس از انها رییس سازمان محیط زیست مجددا در این باره گزارشی ارائه می‌کند.مصری در پاسخ به سوالی درباره برنامه‌های مصداقی محیط زیست برای مهار ریزگردها گفت :  به دلیل اینکه یک امر تحقیقاتی در حال انجام است اطلاعات مربوط به این امر چندان به درد مردم نمی‌خورد ما باید به دنبال این باشیم که ریزگردها مهار شود و چگونگی ان با اهل فن خواهد بود.سخنگوی هیات رییسه مجلس شورای اسلامی با بیان اینکه بررسی دغدغه‌ها و مشکلات مردم از اصلی‌ترین برنامه‌های مجلس نهم است ،  گفت :  ما به ترتیب و براساس اولویت‌بندی‌ها ،  مسوولان را به مجلس دعوت کرده‌ایم تا همین جا درباره برخی از مسائل تصمیم‌گیری شود و اگر برنامه‌هایی برای حل مشکلات دارند اعلام کنند مجلس هم متقابلا اعلام می‌کند امادگی هرنوع همکاری برای رفع مشکلات در قالب بررسی طرح‌ها و لوایح را خواهد داشت.مصری به ارائه گزارش سرپرست کمیته امداد در جلسه غیرعلنی صبح امروز اشاره کرد و گفت :  ایشان در این گزارش عدد خوبی ارائه دادند که بیش از 300 هزار نفر از افراد تحت پوشش کمیته امداد فارغ التحصیل مراکز اموزش عالی هستند ما نیز امیدواریم شاهد باشیم که اشتغال و خودکفایی در کمیته امداد باعث توانمندسازی افراد شود.سخنگوی هیات رییسه مجلس شورای اسلامی در پایان با بیان اینکه مجلس از وظایف نظارتی خود کوتاه نمی‌اید ،  گفت :  درصددیم مسائل اصلی کشور را به دور از جنجال مورد بررسی قرار دهیم و به فکر حل مشکلات مردم باشیم.