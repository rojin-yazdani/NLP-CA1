رئیس هیات شرعی حزب‌الله لبنان به بیان ناگفته‌هایی از حضور حزب‌الله برای دفاع از حرم حضرت زینب  ( س )  ،  موضوع داعش و همچنین ساز و کار تصمیم‌گیری‌ها در حزب‌الله لبنان پرداخت.گزیده گفت‌وگوی ابنا با حجت‌الاسلام و المسلمین شیخ محمد یزبک در ادامه می‌اید : * امروزه استکبار ،  کفر جهانی و شیطان بزرگ در بهترین و خشنودترین حالت خود به سر می‌برند ،  چراکه ذبح و ویرانی امروز متوجه مسلمانان است و جهان اسلام باید خسارات ان را بپردازد. امت اسلام امروزه باید تعقل و تدبر کند و هوشیار باشد و اسلام را در مقابل دشمنان اسلام قرار دهد ؛  دشمنانی که قصد بدنام کردن و نشان دادن چهره‌ای نادرست از ان را دارند.* گروه‌های تروریستی داعش ،  جبهه النصره و  …  با وجود امریکا و اسرائیل زنده هستند و فعالیت می‌کنند. اگر ما دست امریکا و اسرائیل را از کشورهای اسلامی ببریم ،  این گروه‌های تروریستی نیز از بین خواهند رفت. این مسئولیت تمامی مسلمانان و علمای انان با هر قومیت و نژاد است تا با این خطرات مقابله کنند.* ائتلاف ضد داعش تشکیل شد تا از این گروه تروریستی حمایت کند. نمونه بارز ،  اینکه چه کسی نفت را از داعش خریداری می‌کند ?  باید به این سوال پاسخ داد شود. البته همگان تا حدودی از پاسخ ان مطلعند. داعش از فروش نفت مواضع تحت سیطره خود روزانه یک میلیون دلار به چنگ می‌اورد.* کشورهای عضو ائتلاف باید صادق باشند و مانند لبنان ،  سوریه ،  عراق و ایران حقیقتا با تروریست‌ها مقابله کنند.* وقتی امریکا می‌گوید جنگ با داعش چندین سال به طول خواهد انجامید ،  یعنی هدفش چیز دیگری است و در واقع انان می‌خواهند جبهه‌های مختلفی را در دیگر مناطق اسلامی به راه اندازند تا به واسطه ان نظام‌های اسلامی را نابود کنند.* حزب‌الله لبنان در اغاز جنگ سوریه هیچ گونه دخالتی نداشت و پس از گذشت چندین ماه از ان ورود پیدا کرد. بر اساس اسنادی مطلع بودیم که داعش و گروه‌های تروریستی معتقدند لبنان میدان دعوت به جهاد است و میدان جهاد نیست و برنامه دارند تا روزی با حمله به لبنان ،  این کشور را به میدان جهاد تبدیل کنند. ایا این دلیل محکمی برای ورود حزب‌الله به سوریه جهت مقابله با این نقشه شوم نیست ?  ایا حق حزب‌الله نیست که از ملت ،  شهرها و روستاهای لبنان حفاظت کند ?  ما با این منطق وارد جنگ سوریه شدیم و هم اکنون نیز ما در سوریه می‌جنگیم تا از مردم کشورمان حمایت کنیم.* این یک واقعیت بود که نظام سوریه امکان و توانایی حفاظت از بقاع متبرکه این کشور را نداشت و در این صورت ،  حزب‌الله برای حمایت از بارگاه حضرت زینب  ( س )  ،  حضرت رقیه  ( س )  و دیگر اماکن مقدسه سوریه حرکت کرد و تصمیم گرفتیم که خودمان حفاظت این مناطق را تامین کنیم. هدف دیگر ما حمایت از شیعیان این مناطق بود و اگر لحظه‌ای انان را تنها می‌گذاشتیم مسیر ذبح انان گشوده می‌شد. گروه‌های تروریستی در سوریه حتی قصد انجام چنین کاری با قبر مطهر حضرت زینب  ( س )  را داشته و دارند ولی ما تا زمانی که خون در رگ‌هایمان جریان دارد به انان اجازه چنین جسارتی را نخواهیم داد.* سیدحسن نصرالله ،  سید مقاومت نیز اعلام کردند که بر ما واجب است که برای حفاظت از حرم اهل بیت عصمت و طهارت  ( ع )  به‌پا خیزیم. ضمنا به گفته ایشان ،  هرگاه ببینیم حضور ما در مکانی واجب است و پای مقدساتمان در میان است ،  قطعا در انجا خواهیم بود.* همه ما نظامی هستیم اما بر اساس شرایط پیش می‌رویم. اگر شرایط ایجاب کند که خطبه بخوانیم ،  با لباس روحانیت بر بالای منبر می‌نشینیم و در صورتی که لازم باشد در پادگان نظامی انجام وظیفه کنیم ،  قطعا لباس رزم بر تن خواهیم کرد.* ما همگی در خدمت سیدحسن نصرالله هستیم و خوب بودن یک رهبر به حکمت ،  اخلاص ،  قدرت و توجهات او بستگی دارد. ما در حزب‌الله کار را بین اشخاص متنوعی تقسیم کرده‌ایم و در این میان افرادی از نظر سنی بزرگ‌تر از سیدحسن نصرالله هستند اما این موضوع برای ما مهم نیست. با وجود اینکه سن او کمتر از من بوده اما مقام ،  منزلت و قدرتش از من بالاتر است و افتخار می‌کنم که زیر پرچم او باشم.* اعضای اصلی حزب‌الله به‌صورت شورا در موضوعات مختلف با یکدیگر گفت‌وگو می‌کنند ولی در پایان ،  تصمیم‌گیرنده سیدحسن نصرالله است ،  چراکه همگان به فهم بالای او ایمان دارند. ایشان بالاترین روحیه مشاوره ،  عدالت و دموکراسی را دارد و هرگز دیکتاتورگونه با قضایا برخورد نمی‌کند. بنابراین حزب‌الله لبنان در یک هدف ،  تصمیم ،  خط و روش واحدی قرار دارد.