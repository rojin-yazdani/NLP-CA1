دیدار هفته گذشته ائتلاف اسلامی زنان با محمدرضا باهنر واکنش‌های متفاوتی از تائید و تکذیب در پی داشت.به گزارش خبرنگار ایلنا ،  در پی درج خبر دیدار مریم بهروزی  ،  فائزه هاشمی و معصومه ابتکار با محمدرضا باهنر از سوی یکی از سایت‌های خبری ،  دبیرکل جامعه زینب در مقام نخستین فردی که به این خبر واکنش نشان داد ،  این دیدار را تکذیب کرد.ولی به فاصله کمتر از 24 ساعت از مصاحبه بهروزی با ایلنا ،  فرزند رئیس مجلس خبرگان رهبری در گفت‌وگو با یکی از خبرگزاری‌ها مبادرت به تایید این دیدار کرد.از سوی دیگر این اطلاع رسانی فائزه هاشمی باعث شد تا مسوول روابط عمومی جامعه اسلامی مهندسین که تا پیش از این انتشار خبر تکذیب اولیه این نشست از سوی ایلنا را مخالف اخلاق حرفه‌ای ارزیابی کرده بود در مصاحبه‌ای با تائید این دیدار تاکید کرد که در این نشست صرفا مباحث صنفی زنان مطرح شد و به هیچ عنوان دراین نشست مباحث سیاسی مطرح نشده است.سبحانی‌نیا تاکید می‌کند که ائتلاف اسلامی زنان که متشکل از زنان احزاب اصولگرا و اصلاح‌طلب است و صرفا در این نشست که حدود 20 نفر از خانم‌ها در ان شرکت داشتند  ،  طرح مباحث صنفی بوده است.مریم بهروزی نیز امروز در گفت‌وگو با خبرنگار ایلنا زمانی که با این پرسش رو به رو شد که چرا پیشتر خبر این دیدار را تکذیب کرده بود گفت :  قرار نبود این دیدار خبری شود.دبیرکل جامعه زینب ادامه می‌دهد :  این دیدار در قالب کمیته حقوقی و مطالعات ائتلاف اسلامی زنان ایران انجام شد و این ائتلاف که حدود 3 سال است تشکیل شده است دیدارهای گوناگونی با شخصیت‌های مختلف داشته و دیدار مذکور هم در ادامه سلسه دیدارهایی بود که صورت گرفت.وی تاکید می‌کند که در دیدار با باهنر فقط چهره‌هایی نظیر فائزه هاشمی یا معصومه ابتکار حضور نداشته و افراد مختلف از فعالان عرصه زنان نیز حضور داشتند.بهروزی همچنین نقش واسطه بودن خود برای شکل‌گیری این دیدار را تکذیب کرد.