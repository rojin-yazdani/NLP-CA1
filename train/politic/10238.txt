سرپرست وزارت علوم ،  تحقیقات و فناوری از تشکیل کمیته‌ای ویژه برای رسیدگی به وضعیت تحصیلی دانشجویان ستاره‌دار و یا محروم از تحصیل خبر داد.به گزارش ایسنا ،  جعفر توفیقی در حاشیه مراسم افتتاح پروژه‌های عمرانی دانشگاه زنجان در جمع خبرنگاران ،  با اشاره به اینکه تقاضای این دانشجویان در این کمیته دریافت شده و مورد به مورد بررسی می‌شود ،  افزود :  تا به امروز نیز مواردی را داشته‌ایم که مشکلشان برطرف شده و توانسته‌اند ادامه تحصیل دهند که این بررسی‌ها باز هم ادامه خواهد داشت.وی در خصوص تشکیل جلسه هیات امنای دانشگاه ازاد اسلامی ،  اظهار کرد :  بی تردید در این جلسه حضور خواهم داشت ،  البته دستور جلسه هیات امنای دانشگاه ازاد موضوع برکناری فرهاد دانشجو نیست.سرپرست وزارت علوم درپاسخ به سوال یکی از خبرنگاران مبنی بر عدم مشخص کردن موضع خود در فتنه 88 ،  اظهار کرد :  قول داده‌ام این مطالب را در مجلس بیان کنم.توفیقی با اشاره به اینکه صندوق رفاه دانشجویی در حال تقویت منابع خود می‌باشد ،  گفت :  تمام تلاش ما این است که دانشجویان بتوانند با برخورداری از تسهیلات این صندوق و با خیالی اسوده به تحصیلات خود ادامه دهند.وی ادامه داد :  خوشبختانه جمعیت دانشجویی کشور هر روز در حال افزایش است و این وظیفه ما را سنگین‌تر می‌کند که بتوانیم تسهیلات مناسبی را فراهم کنیم تا دانشجویان بتوانند با ارامش به تحصیلشان ادامه دهند.توفیقی با یاداوری اینکه نظام اموزشی کشور هر سال در حال توسعه است ،  خاطر نشان کرد :  این توسعه همواره متناسب با زمینه‌های جدیدی که در حوزه علم و فناوری ایجاد می‌شود همراه بوده است و ما همواره در این راستا شاهد رشته‌های مختلف هستیم که امسال هم همانند سنوات گذشته شاهد جذب دانشجویان در رشته‌های جدیدی هستیم.وی شرایط فعلی دانشگاه‌ها را در خصوص ظرفیت صندلی این مراکز مطلوب دانست و گفت :  حدود یک میلیون نفر داوطلب شرکت در ازمون سراسری مقطع کارشناسی داشتیم که خوشبختانه به همین اندازه نیز ظرفیت صندلی در دانشگاه‌های بخش دولتی و غیر دولتی وجود دارد و تنها مشکل ما این است که صرفا در رشته‌های محدودی با تراکم داوطلب مواجه هستیم که در این زمینه نیز باید شرایط را به گونه‌ای فراهم کنیم که هر کس بتواند در رشته مورد علاقه خود تحصیل کند.سرپرست وزارت علوم در خصوص پروژه‌های افتتاحی دانشگاه زنجان نیز ،  خاطرنشان کرد :  خوشبختانه امروز با افتتاح این پروژه‌ها شاهد ایجاد ظرفیت‌های جدیدی در دانشگاه زنجان به ویژه در بحث خوابگاه‌های دانشجویی که همواره دغدغه اصلی خانواده‌ها بوده است ،  هستیم که امیدواریم این رویکرد در سالهای اینده نیز تداوم داشته باشد.