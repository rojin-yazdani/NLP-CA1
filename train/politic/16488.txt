هنوز بسیاری گیج انتخابات سال 1392 هستند و نمی‌دانند ،  چه شد فردی که در نظرسنجی‌ها در ردیف پنجم بود ،  ناگهان به ردیف نخست می‌اید و در حالی که بیشتر مردم بر این باور بودند که انتخابات دومرحله‌ای می‌شود ،  در همان مرحله نخست و با فاصله زیاد از دیگران موفق می‌شود. البته مشابه همین در سال‌های 76 و 84 نیز رخ داد. در انجا هم کسی گمان نمی‌کرد اقایان خاتمی یا احمدی‌نژاد برنده انتخابات خواهند بود. هرچند انتخابات نتایج مهمی برای ملت ایران داشت و مردم‌سالاری جان تازه‌ای گرفت ،  نتایج ان نیاز به تحلیل بیشتری دارد. درباره انتخابات سال 1392 هنوز تحلیل‌های قوی بیرون نیامده است ،  ولی چند تحلیل مکتوب و غیرمکتوب جالب و خواندنی وجود دارد : الف )  هرج و مرج سیاسیتحلیل اقای سریع‌القلم که خود در ستاد انتخاباتی نامزد منتخب مردم بوده ،  جالب است. ایشان هرچند مستقیم به انتخابات نپرداخته ،  به فضای سیاسی ایران توجه کرده ،  ولی از انجا که مهم‌ترین فضای شکل گرفته سیاسی در انتخابات اخیر بوده ،  تحلیل ایشان شامل انتخابات 1392 هم می‌شود. وی نوشته است :  نزدیک دو قرن است که سیاستمداری ،  تخصص است ؛  از هنگامی که در غرب اروپا و شمال امریکا ،  حزب شکل گرفت و تولید ثروت به ثبات سیاسی و عقلانیت نیاز پیدا کرد ،  سیاستمدار شدن نیز تخصصی شد .پس به نظر ایشان ثروت و به تعبیری نان ،  سیاست را وادار کرد که تخصصی شود و احزاب در غرب شکل گرفتند ؛  سرانجام نان سیاست را وادار کرد که عقلانی شود و از بی‌ثباتی و هرج‌ومرج به دراید. وی در جایی دیگر از تحلیل خود می‌افزاید :  بنابراین ،  موضوع بسیار ساده و شفاف است. مادامی که صحنه‌گردان سیاست نزد احزاب نیست ،  میدان سیاست پر از اشوب و هرج و مرج بوده و حالت سینوسی خواهد داشت . سریع‌القلم در ادامه تحلیل خود می‌افزاید :  اما چون در ایران ،  هنوز حزب شکل نگرفته و عرصه سیاست عمدتا بر حس و مزاج و تمایلات فردی استوار است ؛  بنابراین ،  انچه سیاسی است ،  بیشتر حالت تصادفی دارد ،  واقعه و شانس است ،  به تلفن‌ها و روابط وابسته است و …  و به معنای علمی کلمه ،  سیستمی در کار نیست ،  فضا پیوسته مبهم و بی‌ثبات است. ولی ایشان از تحلیل انچه در انتخابات 92 گذشته و تعیین مصداق هرج‌ومرج و روابط وابسته نامزدها ،  رفتار پرهیز و احتیاط سیاستمدارانه جهان سومی را برگزیده و به انها نپرداخته است ،  ولی می‌شود گفت ،  ایشان بر این باور است که در فضای سیاسی ایران ،  ناگهان نان فراموش می‌شود. ب )  نان جناحی و نان مردمی‌یکی از تحلیل‌های محفلی و نانوشته دیگر تحلیل زیر است :  به نظر می‌رسد ،  مساله انتخابات 92خیلی روشن است. روسری بر نان غلبه کرد. تا روز شنبه ،  نان سرنوشت انتخابات را تعیین می‌کرد و دو نفر در حال رفتن به دور دوم بودند ؛  رضایی با 27 درصد و قالیباف با 22 درصد ؛  یکی نماد راهکار بیکاری و تورم و دیگری نماد کارهای عمرانی. روحانی نیز با 15درصد ارا با کنار رفتن عارف ،  به 25درصد می‌رسید.تا ان موقع هنوز نزدیک 40 درصد مردم انتخاب قطعی نکرده بودند. برخی هم نامزدهایی را که به زبان می‌اوردند ،  قطعی نبود. حوادثی روی داد که از روز سه‌شنبه تا جمعه معیار تصمیم‌گیری مردم تغییر کرد و نتیجه همه غلبه نان جناحی بر نان مردم بود. جلیلی تنور را گرم کرد و روحانی نان را چسباند. این غلبه دو روی سکه داشت ؛  یک روی ان از کنار رفتن عارف تا اعلانیه اقایان هاشمی و خاتمی را شامل می‌شد ؛  یعنی نانی بود که اماده زدن به تنور بود. روی دوم سکه ،  تبی بود که در جامعه انداخته شد که اگر اقای جلیلی رای بیاورد ،  فضای بین‌المللی سخت‌تر و در داخل هم ازادی‌ها بدتر می‌شود. این تب و ترس باعث شد که تنور گرم بشود و البته یک اقدام دیگر کار را تمام کرد و ان زیر بار نرفتن مناظره چهارم صدا وسیما و تصمیم گیرندگان تبلیغات انتخابات بود که فضای افکار عمومی را به پیام‌های کوتاه و ماهواره داد. این اتفاقات با یکدیگر هماهنگ شدند و مساله نجات از سخت‌گیری‌ها و تندروی‌ها را بر تامین نان غلبه داد و روز دوشنبه به بعد ،  جمعیتی نزدیک 35درصد که یا مردد بودند و یا تصمیم روی نامزد دیگر گرفته بودند ،  به سوی نماد جلوگیری از بدتر شدن رفتند. این گروه بر این باورند که اصولگرایان از سوی جریانی رودست خوردند و در دام افتادند.‌پ )  اب گل‌الودتحلیل عامیانه‌تری هم در محفل‌ها جریان دارد که مردم در حال ماهی‌گیری بودند. انان امدند اب را گل‌الود کردند تا ماهی بگیرند و سرانجام یک ماهی به دست مردم از اب گرفته شد.ت )  درس‌گیری اصلاح طلبانتحلیل دیگری هم هست که بیانگر این مساله است که اصلاح‌طلبان از گذشته درس گرفتند. انان امدند و نقاط ضعف خود را شناسایی کردند ؛  مثلا تنها یک نامزد انتخاباتی را به میدان فرستادند و به دنبال ان ،  همه اصلاح‌طلبان از او حمایت کردند. چهره افراطی از اصلاح‌طلبان نامزد نشد. خود اقای روحانی چهره معتدل اصلاح‌طلب بوده است. ث )  تفرقه در اصولگرایاندر این تحلیل برخی بر این باور هستند که اگر صحبت‌هایی که بزرگان اصولگرا با دو نفر از نامزدها کرده بودند ،  عملی می‌شد و ان دو نفر مثل اقای دکتر عارف کنار می‌رفتند ،  انتخابات دومرحله‌ای می‌شد و به احتمال قوی در مرحله دوم ،  یکی از ان دو نفر اصولگرا ،  رئیس‌جمهور می‌شد.ج )  شیفت کاری اولین نوبت اداره کشور به ایت‌الله هاشمی داده شد. از سال 1368تا سال 1376ایشان با کمک حزب کارگزاران کشور را اداره کرد. نوبت دوم به روحانیون مبارز داده شد. انها نیز هشت سال اداره کشور را بر عهده گرفتند و حزب مشارکت مهم‌ترین بازوی اقای خاتمی در اداره کشور شد. نوبت سوم به اصولگرایان رسید. اقای دکتر احمدی نژاد اداره کشور را با رفقایش بر عهده گرفت و با بیشتر اصولگرایان در دوره دوم به اختلاف رسید ؛  ولی به نام اصولگرایان تمام شد. هم‌اکنون در شیفت جدید ،  نوبت کارگزاران رسیده و نوبت بعد هم اصلاح‌طلبان می‌ایند و پس از ان هم نوبت اصولگرایان خواهد شد ؛  بنابراین ،  سه اندیشه تکنوکراتی و لیبرالی و اصولگرایی تا کنون انتخابات را به نوبه برده است و احتمالا در اینده در حال تکرار شدن هستند. اما این تحلیل‌ها نیز به وفور در میان محافل در حال جریان و گفت‌وگوست که احتمالا در ماه‌های اخیر به روزنامه‌های کشور هم راه خواهد یافت. شاید در اینده ده‌ها تحلیل دیگر بیرون بیاید. چه یکی از این تحلیل‌ها و چه ترکیبی از ان‌ها درست باشد ،  نوعی سردرگمی در تحلیل نتایج انتخابات وجود دارد. همان گونه که می‌بینید ،  نظریه اشوب و هرج‌ومرج اقای سریع‌القلم و نان و تنور محفلی و گل‌الود کردن عامیانه و درس‌گیری اصلاح‌طلبان و تفرقه اصولگرایان نظریاتی برای توضیح حوادث انتخاباتی جامعه سیاسی ایران است ؛  غالبا هم از نگاه جناحی و شخصی و نه از نگاه مردم شده است.من مخالف یا موافق این تحلیل‌ها نیستم ،  ولی هیچ یک از این تحلیل‌ها ،  برای مردم اب و نان نمی‌شود و بدتر ان که اگر نتیجه بگیریم که پس مردم نان نمی‌خواهند ،  بلکه ازادی می‌خواهند و یا بگوییم که باید حزب درست کنیم تا عقلانیت برگردد و نان مردم تامین شود یا ان که گفته شود که احزاب باید از گذشته خود درس بگیرند ،  در این صورت ،  دچار همان اشتباهی خواهیم شد که دوم خردادی‌ها از دوم خرداد داشتند و سوم تیری‌ها از سوم تیر. پس از موضع جناح‌های سیاسی به انتخابات نگاه نکنید ،  بلکه از موضع مردم و ایران به انتخابات بنگرید. در بیست‌وچهار سال اخیر ،  جناح‌های سیاسی این کشور را نوبه‌ای و یک در میان و شیفتی اداره کردند ،  ولی بیکاری و گرانی و اعتیاد سر جای خود بوده است. در حالی که چین و کره و مالزی در اقتصاد و زندگی مردمشان از ایران ما جلو زدند ؛  بنابراین ،  هر سه دولت نتوانستند به پرسش توسعه‌یافتگی پاسخ دهند. هم‌اکنون که کشور با مشکل دیگری به نام تحریم‌ها روبه‌روست و به قول معروف ،  قوز بالا قوز شده است ،  باید با توانی چند برابر دولت‌های گذشته به صحنه اداره کشور امد. یک بار هم که شده بیایید در صف مردم قرار گیرید و از ناحیه انان انتخابات را نگاه کنید. مردم هم ازادی می‌خواهند و هم حزب ،  ولی صد سال است این حرف‌ها زده می‌شود و در ان ده‌ها حزب به وجود امده و از بین رفته و سر نخبگان به ان گرم شده است ،  ولی به داروی شفابخش مردم تبدیل نشده است. تشکیل احزاب در ایران کار سودمند و مهمی است. باید بالاخره پس از صد سال در ایران عملیاتی شود. ازادی‌ها مهم است ؛  بنابراین ،  باید انها را نهادینه کرد. همه مردم باید حق بیان و قلم را کاملا داشته باشند. دانشگاه‌ها کانون مهم سیاسی باشند و نخبگان در تعیین سرنوشت کشور بیشتر نقش ایفا نمایند. همه این حرف‌ها درست است و باید هم عملیاتی شود ،  ولی هم‌اکنون مردم ایران ،  بنا به هر دلیل ،  تصمیمی گرفته‌اند ؛  حال باید چگونه از این تصمیم بهره‌برداری کنند ?  علت این تصمیم‌گیری و رخدادهایی که در ان نقش داشته‌اند ،  هر چه می‌خواهد باشد ؛  بالاخره مردم ایران ان را انجام داده‌اند. مراقب باشیدهم‌اکنون انتخابات پایان یافته و به زودی ،  منتخب مردم اداره دولت را به دست می‌گیرد. ایا حال که مردم خیالشان از سخت‌گیری‌ها اسوده شده ،  نان نمی‌خواهند ?  ترس ان‌ها برطرف شده ،  ولی مهم‌ترین مساله انها نان است ؛  یعنی نان را از دست جناح‌ها بگیریم و به مردم بدهیم. یا خودشان این کار را بکنند یا مردم و نخبگان از جناح‌ها و دولت اینده و مجلس شورای اسلامی بخواهند.مردم‌سالاری یک جاده دوطرفه است ؛  یک طرف ان تمام شده و اکنون نوبت پاسخگویی رسیده است ،  به ویژه این که ایران در شرایط عادی نیست و تحریم‌های اقتصادی با شدت ادامه دارد و ده سال طول می‌کشد تا کاملا برطرف شود ؛  بنابراین ،  نباید عده‌ای از نامزدهای انتخاباتی ،  وعده‌های خلاف می‌دادند که متاسفانه دادند و کسی از نخبگان هم فریاد نکشید که سر مردم کلاه نگذارید.خوشبختانه اقای دکتر روحانی ،  منتخب مردم حواسش کاملا جمع است و می‌داند که باید منافع مردم را بر جناح‌ها ترجیح دهد. می‌داند که دولت او برای رفع مشکلات مردم و کشور تشکیل شده و باید در اینده پاسخگو باشد ،  ولی جناح‌ها هم همکاری کنند و بگذارند نان به دست مردم برسد. اشتباه نکنید ؛  معلوم نیست این بار مردم هشت سال شکیبایی کنند. حال که هر دو جناح و همچنین شخصیت‌های سیاسی انها در بیست سال اخیر ،  بارها اذیت شده‌اند ،  شکست خورده‌اند ،  تنها به پیروزی‌های خود نگاه نکنند و غره نشوند. شکست‌های شما از دل پیروزی‌های انتخاباتی شما بیرون امد. مراقب باشید تفسیر غلط از 24خرداد نکنید .