دستیار و مشاور عالی فرماندهی معظم کل قوا گفت :  در این برهه زمانی و با توجه به شرایط کنونی ،  نیاز است که مجموعه‌ای متصدی پایش و رصد کردن تهدیدات و اقدامات دشمنان و اقدامات لازم در جهت مقابله با تهدیدات اتخاذ شود.به گزارش خبرگزاری فارس ،  سردار سرلشکر سید یحیی صفوی ،  دستیار و مشاور عالی فرماندهی معظم کل قوا و رئیس انجمن ژئوپلیتیک ایران در ششمین کنگره انجمن ژئوپلیتیک ایران که با موضوع پدافند غیر عامل برگزار شد ،  به تشریح اهمیت موقعیت منحصر به فرد ژئوپلیتیکی ایران و پدافند غیر عامل و تهدیدات اینده پرداخت.وی گفت :  جهان کنونی و منطقه غرب اسیا در حال تغییر و تحول ژئوپلیتیکی به سر می‌برد و غرب اسیا در مرحله گذار ژئوپلیتیکی است.مشاور عالی فرماندهی معظم کل قوا افزود :  سرعت و گستردگی و جهت این تحولات که توصیف‌گر اینده وضعیت قدرت ،  اقتصاد و امنیت و فرهنگ غرب اسیا است و بزرگترین دغدغه فکری دانشمندان علوم جغرافیایی ژئوپلیتیک ،  علوم سیاسی و روابط بین الملل و سایر علوم خواهد بود.سرلشکر صفوی تاکید کرد :  شایسته است اندیشمندان دانش ژئوپلیتیک در جهان اسلام و در غرب اسیا و کشور عزیزمان بتوانند روند و یا پیوستگی این تغییر و تحول را درک کنند و یا سناریوهای احتمالی را شبیه سازی کنند تا به درک دینامیک احتمالی میان بازیگران بین المللی و منطقه‌ای برسند و بتوانند از مجموع این ادراک‌ها ،  توصیه‌ها و راهنمایی‌هایی برای سیاستمداران و دولتمردان جهان اسلام و غرب اسیا داشته باشند. خصوصا توصیه‌ها و راهنمایی‌هایی برای دولتمردان کشور عزیزمان ،  در جهت برون رفت از وضعیت فعلی و تحقق افزایش وزن ژئوپلیتیکی ،  اقتدار ملی و امنیت ملی ایران ،  برای دستیابی به قدرت اول منطقه‌ای داشته باشند. رئیس انجمن ژئوپلیتیک ایران در ادامه به تشریح اهمیت موقعیت ژئوپلیتیکی ایران پرداخت و گفت :  اهمیت موقعیت سرزمینی ایران بالاتر از کشورهای ترکیه ،  عربستان سعودی ،  افغانستان و عراق است و کشور جمهوری اسلامی ایران یک موقعیت مرکزی نسبت به کشورها و حوزه‌های ژئوپلیتیک مجاور خود دارد و بعنوان یک کشور با ثبات‌ ،  قدرتمند و ثروتمند و با داشتن مردمانی هوشمند ،  شجاع و فرهنگ و تمدن چند هزار ساله می‌تواند در تمامی حوزه‌های ژئوپلیتیکی اطراف خود ایفاگر نقش باشد و در پیدایش تشکل‌های اقتصادی‌ ،  سیاسی ،  فرهنگی و امنیتی منطقه‌ای و حتی قاره اسیا نقش موثری داشته باشد و فرایندهای سیاسی و اقتصادی این حوزه‌ها را شکل دهد.سرلشکر صفوی وزن بالای ایران در مسائل مربوط به امنیت انرژی نفت و گاز از یک سو و حاکمیت بر نیمی از خلیج فارس و تمامی تنگه هرمز  ،  بالا بودن وسعت و سرانه فضائی کشور  ،  تنوع اقلیمی موجود در کشور که می‌تواند منجر به تنوع محصولات کشاورزی شود  ،  منابع اب شیرین و انرژی خورشیدی  ،  حوزه نفوذ فرهنگی و سیاسی و ایدئولوژیک در محیط پیرامونی و جهان اسلام  ،  ترکیب جمعیت جوان و وفاداری ملت به نظام اسلامی و انقلابی را از مولفه‌های تاثیرگذار بر وزن ژئوپلیتیکی جمهوری اسلامی ایران عنوان کرد.وی در ادامه و در تشریح رسالت و ماموریت پدافند غیر عامل ،  گفت :  پدافند غیر عامل سپر دفاعی و مصونیت کالبدی درون کشور در بخش‌های مختلف در مقابل انواع تهدیدات و اسیب‌پذیری‌های احتمالی جنگ سخت و نیمه سخت و نرم و تهدیدات طبیعی است ،  یعنی اماده‌سازی ،  پایدارسازی ،  استحکام بخشی و مصونیت کالبدی در مقابل تمام تهدیدات احتمالی است.دستیار و مشاور عالی فرماندهی معظم کل قوا اضافه کرد :  در حال حاضر تهدیدات از حوزه نظامی به سایر حوزه‌ها پوست اندازی کرده است و تهدیدات در دنیای امروز با شکلی جدید و قالبی متفاوت در حال شکل‌گیری است که این تهدیدات از حوزه نظامی به حوزه‌های اقتصادی ،  سایبری ،  فرهنگی و تهدیدات جنگ نرم در حال چرخش است.سرلشکر صفوی در بیان ضرورت پایش تهدیدات گفت :  در این برهه زمانی و با توجه به شرائط کنونی ،  نیاز است که مجموعه‌ای متصدی پایش و رصد کردن تهدیدات و اقدامات دشمنان و اتخاذ اقدامات لازم در جهت مقابله با تهدیدات ،  شود.وی در پایان افزود :  پدافند غیر عامل بایستی بدنبال رصد و پایش تهدیدات و شناسایی نوع انها باشد و با نگاه پیش دستانه و قبل از انکه تهدیدی متوجه کشور شود و تاثیراتی در داخل داشته باشد ،  اقدامات لازم در مقابله با تهدیدات را صورت دهد.