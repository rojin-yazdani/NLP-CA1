در حالی که برخی رسانه‌ها از نامه‌ای 100 امضایی با مضمون انتقاد از رئیس جمهوری خبر داده‌اند ،  نشانی از اسامی امضا کنندگان در دست نیست.به گزارش ایران ،  روز دوشنبه و در استانه سفر رئیس جمهوری به استان قم ،  دو خبرگزاری نزدیک به اصولگرایان ،  متن نامه‌ای حاوی انتقاد از ادبیات رئیس جمهوری و شیوه مواجهه وی با منتقدان منتشر کردند و مدعی شدند این نامه که به امضای 100 نماینده رسیده ،  حدود یک ماه پیش تهیه شده و قرار است به هیات رئیسه تقدیم گردد. این دو رسانه منتقد دولت ،  برخلاف رویه معمول مطبوعاتی ،  تنها به انتشار نامه اکتفا کرده بودند و نه تنها 100 نام ،  بلکه حتی اسم یک امضاکننده را نیز منتشر نکرده‌اند. فقط جبار کوچکی‌نژاد نماینده رشت ،  در گفت‌وگویی با مهر ،  یک ماه پیش را زمان تهیه نامه اعلام کرده بود. اما حتی کوچکی‌نژاد که یگانه نام ذکر شده در متن خبر است و برای مستندسازی تعلق نامه به مجلس با او گفت‌وگو شده ،  در پاسخ به سؤال خبرنگار ایران از تعداد امضاکنندگان نامه ابراز بی اطلاعی می‌کند.با وجود انکه ادعا شده این نامه انتقادی یک ماه پیش تهیه شده است ،  30 نماینده‌ای که روز گذشته در حاشیه جلسه علنی مجلس مورد سؤال خبرنگار ایران قرار گرفته‌اند ،  اساسا از وجود چنین نامه‌ای اظهار بی‌اطلاعی کردند. محمدحسین فرهنگی و بهروز نعمتی اعضای هیات رئیسه مجلس هم در میان این نمایندگان قرار داشتند. نعمتی ،  سخنگوی هیات رئیسه به ایران گفت که چنین نامه‌ای به هیات رئیسه مجلس نرسیده و او نیز اصلا ان را ندیده است.نمایندگان دیگری هم که با فرض صحت وجود چنین نامه‌ای احتمال می‌رود نام انان در زمره امضاکنندگان باشد نیز از وجود چنین نامه‌ای اظهار بی‌اطلاعی کردند. نمایندگانی همچون مسعود میرکاظمی عضو جبهه پایداری ،  حسین علی حاجی دلیگانی ،  عباس مقتدایی ،  حسین نجابت ،  محمدحسن اصفری ،  سید علی طاهری ،  علی ایرانپور و لاله افتخاری که جزو نمایندگان منتقد دولت محسوب می‌شوند هم پای هیچ نامه‌ای با این مضمون را امضا نکرده و اساسا از وجود ان هم خبر نداشتند. بر این فهرست باید اضافه کرد اسامی نمایندگان دیگری که به خبرنگار ایران گفتند چنین نامه‌ای را ندیده‌اند ؛  فاطمه رهبر ،  احمد توکلی ،  عبدالحمید فیاضی ،  جواد جهانگیرزاده ،  سلیمان عباسی ،  محمدجواد کولیوند ،  عمران علیمحمدی ،  حسین علی شهریاری ،  علاالدین بروجردی ،  محمد دامادی ،  غلامرضا اسداللهی ،  دخیل عباس زارع‌زاده ،  شهباز حسن‌پور ،  حجت‌الله درویش‌پور ،  عباس فلاحی باباجان ،  احمد بخشایش اردستانی ،  رمضانعلی سبحانی‌فر و مؤید حسینی صدر.در این میان سید امیرحسین قاضی‌زاده نماینده مشهد و سخنگوی جبهه پایداری در گفت‌وگو با ایران با بیان اینکه یادم نمی‌اید کدام نامه را می‌گویید ،  گفت :  یکی از همکاران داشت امضا جمع می‌کرد. وی در پاسخ به این سؤال که چرا در حالی که متن نامه ادعایی منتشر ولی اسامی امضاکنندگان منتشر نشده ،  افزود :  هر وقت لازم باشد اسامی هم اعلام می‌شود. او همچنین در پاسخ به این سؤال که ایا خود شما این نامه را امضا کرده‌اید هم گفت :  اگر لازم بود جواب بدهم ،  جواب می‌دادم.کوچکی‌نژاد :  تعداد امضاها را نمی‌دانمجبار کوچکی‌نژاد ،  دیگر نماینده منتقد دولت که خبرگزاری مهر به نقل از او خبر نامه انتقادی به رئیس جمهوری با 100 امضا را منتشر کرده نیز به ایران گفت :  اطلاع ندارد که چند نفر این نامه را امضا کرده‌اند.اظهار بی‌اطلاعی نماینده رشت از تعداد امضاها در حالی است که خبرگزاری مهر به نقل او خبر را منتشر کرده است.انتشار چنین خبری به نام 100 نماینده مجلس در حالی که هیچ اسمی از امضا کنندگان منتشر نشده ،  نوعی خبرسازی علیه دولت ان هم در استانه سفر رئیس جمهوری به قم محسوب می‌شود. چنانچه هادی حسینی عضو فراکسیون رهروان ولایت معتقد است این شیوه از اطلاع‌رسانی منجر به التهاب در جامعه می‌شود. او به خبرنگار ایران گفت :  خبرگزاری‌ای که چنین خبری را منتشر می‌کند ،  باید از صحت ان اطمینان داشته باشد و اینکه متن نامه‌ای منتشر ولی اسامی امضاکنندگان ان اعلام نشده ،  کار حرفه‌ای محسوب نمی‌شود. او البته از همکاران خود در مجلس که چنین خبرهایی را به خبرگزاری‌های خاص می‌دهند هم خواست تا دقت بیشتری داشته باشند و انچه را که در ذهن خود می‌گذرد به عنوان خبر و به نام مجلس منتقل نکنند.به نام مجلس به کام تندروهاحجت‌الاسلام سیدمحمد سادات ابراهیمی ،  عضو دیگر فراکسیون رهروان هم در این باره گفت :  اقلیت انگشت‌شماری در مجلس دوست دارند خواسته‌های خود را با صدای بلند به عنوان مطالبات مجلس معرفی کنند و در حالی که مرام دولت تعامل با مجلس است ،  این تندروها در پی برهم زدن همکاری بین دو قوه هستند چون نان خود را در دعوا و اختلاف‌افکنی می‌بینند. به گفته وی این خبرسازی‌ها بی‌ارتباط با سفر رئیس جمهوری به قم هم نیست. از انجا که در سفرهای استانی استقبال گرمی از دولت و رئیس جمهوری می‌شود چنانچه در اخرین سفر به اصفهان رخ داد و پیش‌بینی می‌شود در قم هم تکرار شود ،  تندروها می‌خواهند با حاشیه‌سازی اقبال مردم و بخصوص حمایت مراجع و علما از دولت را تحت‌الشعاع قرار دهند.پیرمؤذن :  منتقدان هر چه دل‌شان می‌خواهد می‌گویندخبرگزاری فارس و مهر در نامه خود به ادبیات رئیس جمهوری و شیوه برخورد دولت با منتقدان خرده گرفته و از طرف 100 نماینده مجلس نوشته‌اند :  اقای رئیس‌جمهوری !  ایا روند توهین به منتقدان نقطه پایانی خواهد داشت یا مسیر سلب ازادی‌ها و شکایت ادامه می‌یابد ?  این در حالی است که هیچ محدودیتی برای بیان نقدهای منتقدان وجود ندارد. کما اینکه انها شدیدترین انتقادات و بی سابقه‌ترین انها را علیه توافق ژنو و دیپلماسی هسته‌ای دولت از تریبون مجلس و در همایش‌های مختلف با عنوان دلواپسان مطرح کرده اند.کمال‌الدین پیرمؤذن ،  نماینده اردبیل در مجلس هم در پاسخ به این ادعا گفت :  از شخص رئیس‌جمهوری تا وزرا و استانداران در دولت یازدهم هیچ کس مصون از نقد نبوده و منتقدان هر روز هر چه دلشان می‌خواهد ،  می‌گویند. این نماینده مجلس به ایران گفت :  من از نامه 100 نماینده به رئیس‌جمهوری اطلاع ندارم اما اگر صحت داشته باشد ،  بی‌انصافی است. چون توهین‌ها و تخریب‌هایی که از سوی برخی نمایندگان مجلس علیه دولت می‌شود ،  باید محل بحث باشد.او به نامه‌ای اشاره می‌کند که روز دوشنبه توسط یکی از نمایندگان در کازیوی نمایندگان گذاشته شده و سرشار از توهین و تهمت به دولت و رئیس جمهوری است. پیرمؤذن نام این نماینده را نبرد و افزود :  من امروز  ( سه‌شنبه )  می‌خواستم در همین باره تذکر بدهم ولی بزرگان صلاح ندانستند و گفتند با این کار ،  او بزرگ می‌شود. او در سال‌های گذشته مدیرکل ارشاد یکی از استان‌ها بوده و در هیات بدوی رسیدگی به تخلفات کارکنان دولت ،  تخلفش محرز و محکوم شده است. پیرمؤذن تاکید کرد :  افکار عمومی همراه دولت است و این تندروهای خود حق پندار امتحان پس داده ،  اقبالی در بین مردم ندارند. انها طی روزهای گذشته علیه وزیر فرهنگ و ارشاد اسلامی جوسازی کردند و الان هم در استانه سفر رئیس جمهوری به قم ،  با این خبرسازی‌ها می‌خواهند رابطه دولت با مراجع را مخدوش کنند. حال انکه دیدیم در سفر رئیس دفتر رئیس جمهوری به قم مراجع عظام تقلید به این شایعه‌سازی‌ها توجه نداشتند و از برنامه‌های دولت دفاع کردند.به نظر می‌رسد هیات رئیسه مجلس در مقابل این قبیل اقدامات که به نام مجلس و البته به کام برخی جریان‌های خاص انجام می‌شود ،  واکنش شایسته از خود نشان دهد.فارغ از اهداف سیاسی ،  پشت پرده چنین خبرسازی‌هایی به لحاظ حرفه‌ای هم به نظر نمی‌رسد کار این رسانه‌ها قابل دفاع باشد. انتظار ان بود که نام اسامی امضاکننده نامه مورد ادعا به همراه متن ان منتشر شود.