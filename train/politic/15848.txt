عضو هیات رئیسه کمیسیون امنیت‌ملی و سیاست‌خارجی مجلس ،  با بیان اینکه کانادا در عرصه بین‌الملل هیچ وزن و جایگاهی ندارد ،  گفت :  اظهارات گستاخانه مقامات این کشور علیه ایران ،  برای مطرح کردن خود در عرصه بین‌الملل است.سیدباقر حسینی در گفت‌وگو با خبرنگار خبرگزاری خانه ملت ،  با انتقاد از اظهارات مقامات دولت کانادا درباره وضعیت حقوق بشر در ایران ،  گفت :  متاسفانه دولت کانادا به اجراکننده سیاست‌های رژیم صهیونیستی تبدیل شده و این کشور تمام اهداف و برنامه‌های صهیونیست‌ها را اجرایی می‌کند.نماینده مردم زابل و زهک در مجلس شورای اسلامی ،  ادامه داد :  دولت کانادا و مقامات این کشور دست‌نشاندگان انگلیس و امریکا هستند و درباره اظهارات و اقداماتشان هیچ اختیاری ندارد.وی با اعلام اینکه کانادا در عرصه بین‌الملل هیچ وزن و جایگاهی ندارد ،  افزود :  اظهارات گستاخانه مقامات این کشور علیه ایران ،  برای مطرح کردن خود در عرصه بین‌الملل است.حسینی ادامه داد :  کشورهای غربی به دنبال حاشیه سازی علیه ایران هستند و دولت کانادا نیز با اتکا به مسئله حقوق بشر به‌دنبال فشار بر ایران است ،  اما ان‌ها باید بدانند که جمهوری اسلامی به هیچ وجه زیرا بار این‌گونه اقدامات خصمانه نمی‌رود.این نماینده مردم در مجلس نهم ،  با اعلام اینکه در شرایط کنونی مدعیان حمایت از حقوق بشر خود از بزرگ‌ترین ناقض‌کنندگان حقوق بشر در جهان هستند ،  افزود : ‌دولت کانادا همواره حقوق بومیان این کشور را نقض کرده و مردم این کشور همواره مورد فشار دولت این کشور هستند. /