دبیر مجمع تشخیص مصلحت نظام گفت :  ملت و دولت سوریه باید تصمیم‌گیرنده نهایی سرنوشت خودشان باشند و هر نوع دخالتی به غیر از این به نتیجه نخواهد رسید.محسن رضایی دبیر مجمع تشخیص مصلحت نظام در گفت‌وگو با خبرگزاری فارس ،  به مقاومت مردم سوریه اشاره کرد و اظهار داشت :  مقاومت در سوریه جدی است و ملت و دولت سوریه باید خودشان تصمیم‌گیرنده نهایی سرنوشت کشور باشند ؛  هر نوع دخالتی به غیر از این به نتیجه نخواهد رسید.رضایی با بیان اینکه ملت سوریه ،  ملت بزرگی است ،  تصریح کرد :  ملت سوریه می‌تواند سرنوشت سیاسی خود را تعیین کند ،  لذا دخالت‌هایی که از بیرون صورت می‌گیرد ،  موفق نخواهد بود.