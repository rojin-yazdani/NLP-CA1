رییس قوه قضاییه با تبریک اغاز سی و چهارمین سالگرد پیروزی انقلاب اسلامی ایران ،  ندای انقلاب اسلامی و حرکت امام خمینی  ( ره )  و مردم را ندای الهی و دینی و نیز خدمت به مردم را از اصول ان دانست و از تمام مسوولان نظام اسلامی خواست همچنان در امتداد ارزش‌ها و اصول الهی انقلاب اسلامی خدمت به مردم را سرلوحه کار خود قرار دهند.به گزارش تابناک به نقل از اداره‌کل روابط‌عمومی و تشریفات قوه قضائیه ،  ایت‌الله املی لاریجانی در جلسه مسوولان عالی قضایی هم‌چنین با تسلیت شهادت حضرت امام حسن عسگری  ( ع )  به ویژگی‌های بنیادی انقلاب اسلامی اشاره کرد و گفت :  کشورهای غربی ،  اروپا و امریکا تصورشان این بود که انقلاب اسلامی یک حرکت تئوکراسی جدید است که مانند برخی حرکت‌های دینی غرب خیلی زود به پایان می‌رسد در حالی که انقلاب اسلامی یک حرکت فکری و الهی و منبعث از تفکر انبیا و ارزش‌های الهی و مطابق با فطرت ادمی بود.رییس قوه قضاییه ندای حضرت امام  ( ره )  را ندای توحید و عدالت و خدمت به خلق خدا خواند و گفت :  مردم کشور ما موحد و مومن بوده و هستند و دیانت ،  ارزش‌های دینی و فطرت انسانی ،  تمام چیزهایی بود که مردم با تمام وجود ان را احساس می‌کردند و برهمین اساس حرف حضرت امام  ( ره )  را با جان و دل خریدند و حرکت خود را اغاز کردند و با گذشتن سی و سه سال همچنان با ایمان ،  قدرت و صلابت ان را ادامه می‌دهند.ایت‌الله املی لاریجانی حرکت در مسیر فرامین و ارزش‌های الهی و منطبق با فطرت الهی را موجب ماندگاری و ظلم ،  فساد و فرورفتن در منجلاب شهوات را موجب سقوط دانست و افزود :  وعده الهی این است که زمین برای مومنان و موحدان باقی خواهد ماند و این همان اعتقادی است که انقلاب اسلامی ایران در مسیر ان حرکت می‌کند و امروز هم شاهد معنای جدیدی از تفکر انقلاب اسلامی هستیم که در حرکت ملت‌های مسلمان مشاهده می‌شود.رییس قوه قضاییه تاکید کرد :  امروز با گذشت سی و سه سال از پیروزی انقلاب اسلامی می‌بینیم که معنای جدیدی از انقلاب اسلامی ما در دل کشورهای اسلامی شکل گرفته و وضعیت جهان اسلام در شمال افریقا و کشورهای منطقه گویای این مطلب است.املی لاریجانی با تاکید بر این‌که ما نمی‌گوییم حرکت‌های اسلامی شکل‌گرفته صددرصد ان چیزی است که انقلاب اسلامی بر ان تاکید دارد افزود :  با این حال وقتی به شعارها ،  اهداف و نیازهایی که به خاطر ان ملت‌های مسلمان به حرکت درامده‌اند نگاه می‌کنیم ،  می‌بینیم که همان شعارها و اهداف انقلاب اسلامی است و در واقع پیوندی میان دین توحیدی و تعالیم الهی و ارزشی با اصول فطری انسانی است.رییس قوه قضاییه حرکت‌های بیداری جهان اسلام را ترجمه جدیدی از حرکت سی و سه سال قبل ملت مسلمان ایران دانست و اظهارکرد :  توجه حضرت امام  ( ره )  به مردم و توجه دادن همیشگی به مسئولان در جهت خدمت به مردم نیز از اصولی است که همواره باید مدنظر تمام مسئولان نظام اسلامی قرار گیردو تلاش شود که در جهت ارزش‌های الهی و خدمت به مردم حرکت کنیم.املی لاریجانی در ادامه سخنان خود به حرکت اخیر کشورهای اروپایی در تحریم ایران اشاره کرد و گفت :  کشورهای اروپایی در حالی دست به این اقدام زدند که خودشان با مشکلات اقتصادی مواجه هستند و قطعا بازنده این اقدام خود اروپایی‌ها خواهند بود. چرا که وضعیت اقتصادی انان طوری نیست که از این گونه اقدامات فایده ببرند.رییس قوه قضاییه اقدام نمایندگان مجلس شورای اسلامی در تحریم پیش‌دستانه اروپا و تصمیم برای نفروختن نفت به این کشورها را بسیار مناسب خواند و افزود :  طبیعی است که مردم با گذشت سی و سه سال از پیروزی انقلاب اسلامی همچنان ایستادگی خواهند کرد و این‌گونه توطئه‌ها خللی در عزم و اراده مردم و مسئولان نظام اسلامی ایران ایجاد نخواهد کرد.املی لاریجانی به وضعیت اقتصادی چند هفته اخیر در بازار ارز و سکه اشاره کرد و با تاکید بر این‌که این مساله در دو بعد اجرایی و قضایی قابل مدیریت و رسیدگی است ،  افزود :  بخش عمده تنظیم بازار اقتصادی بر عهده قوه اجرایی کشور و ستادهای ویژه و سازمان‌های مبارزه با قاچاق کالا و ارز و تعزیرات است ،  با این حال قوه قضاییه نیز به شدت و قاطعیت به اتهامات اخلالگران اقتصادی که به دستگاه قضایی معرفی شوند رسیدگی و برخورد قضایی مناسب خواهد کرد و به لحاظ اهمیت موضوع حتی از صدور مجازات اعدام نیز دریغ نخواهد کرد و اخلالگران اقتصادی باید بدانند که مبارزه با انها نیز همچون مبارزه با قاچاقچیان ،  اشرار و مجرمان مواد مخدر در دستور کار قوه قضاییه قرار گرفته است که نمونه بارز ان در فساد مالی اخیر و برخورد قاطعی است که با انان شده و خواهد شد.رییس قوه قضاییه البته بخشی از مسائل و مشکلات پیش امده در بازار ارز و سکه را به دلیل توطئه و اخلالگری گروه‌های وابسته به دشمنان نظام دانست و گفت :  در پشت صحنه این جریان دشمنان نظام از طریق برخی افراد و گروه‌های متصل و وابسته به بیگانگان قرار دارند که با ایجاد سایت‌های مختلف در مورد سکه و ارز نرخ‌سازی می‌کردند تا بازار را ملتهب کنند.املی لاریجانی تصریح کرد :  از مسئولان محترم اجرایی می‌خواهیم با تدبیر مناسب و تلاش بیشتر اجازه سواستفاده بیگانگان از وضعیت اقتصادی کشور را ندهند.رییس دستگاه قضایی تلاش عده‌ای اندک برای ایجاد تلاطم در وضعیت اقتصادی کشور را برای نظام قابل تحمل ندانست و با اشاره به این‌که برخی از نابسامانی‌های اقتصادی نیز از بی‌تدبیری‌ها ناشی می‌شود ،  افزود :  همه ارکان نظام در کنترل وضعیت اقتصادی کشور تلاش خواهند کرد و قوه قضاییه نیز در این مورد کوتاه نخواهد امد و اجازه نمی‌دهد که عده‌ای اندک با سرنوشت هفتاد میلیون انسان بازی کنند ؛  از مسئولان محترم اجرایی و نمایندگان مجلس می‌خواهیم که با تدابیر مناسب اجازه هیچ حرکت مذبوحانه‌ای را به دشمنان ندهند.پس از سخنان رییس قوه قضاییه بحث و بررسی درباره عملکرد شوراهای حل اختلاف در دستور کار مسئولان عالی قضایی قرار گرفت و گزارش رئیس سازمان بازرسی کل کشور درباره ارزیابی عملکرد این شوراها ارائه شد.