یک منبع اگاه درگفتگو با مهر گفت :  غلامعلی حداد عادل و حجت الاسلام ابوترابی سرلیست جبهه متحد اصولگرایان شدند.به گزارش مهر در جلسه امشب شورای مرکزی جبهه متحد اصولگرایان ،  سرلیستهای فهرست جبهه متحد اصولگرایان انتخاب شدند.یک منبع اگاه با اعلام خبر فوق به خبرنگار مهر گفت :  در جلسه اخیر شورای مرکزی جبهه متحد اصولگرایان دکتر غلامعلی حدادعادل و حجت الاسلام محمدحسن ابوترابی به عنوان سرلیست فهرست جبهه متحد اصولگرایان انتخاب شدند.سوابق سرلیست‌های جبهه متحد اصولگرایان : غلامعلی حداد عادل  ( عضو هیئت‌امنای بنیاد دایرهالمعارف اسلامی و مدیرعامل بنیاد دانشنامه‌ی جهان اسلام از 74 تاکنون‌ ،  معاون پژوهشی وزارت اموزش و پرورش ،  عضو شورای سرپرستی سازمان صدا و سیما ،  عضو هیئت‌علمی دانشگاه صنعتی شریف ، نماینده‌ی مردم تهران در مجلس شورای اسلامی دوره‌ی ششم ،  هفتم و هشتم ،  عضو هیئت‌علمی گروه فلسفه‌ی دانشکده‌ی ادبیات و علوم انسانی دانشگاه تهران ،  دانشیار فلسفه‌ی دانشگاه تهران‌ ، رئیس مجلس شورای اسلامی دوره‌ی هفتم و رییس کمیسیون فرهنگی مجلس هشتم. ) محمد حسن ابوترابی فرد  ( نماینده مردم قزوین در شورای اسلامی ،  نائب رئیس مجلس شورای اسلامی ؛  عضو جامعه روحانیت مبارز و برادر شهید بزرگوار سید علی اکبر ابوترابی که به سید الاسرا معروف بود ) پیش از این اسامی فهرست 30 نفره کاندیداهای جبهه متحد اصولگرایان در تهران اعلام شده بود.