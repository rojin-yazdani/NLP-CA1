عضو جبهه پایداری درباره ائتلاف‌های موجود در عرصه انتخابات معتقد استکه این ائتلاف‌ها شرعا مشکل دارد .حجت الاسلام ناصر سقای بی ریا عضو ارشد جبهه پایداری و معاون سابق رئیس جمهور در امور روحانیت با تاکید بر اینکه این جبهه به دنبال یافتن چهره اصلح برای رای دادن به وی است ،  گفت :  ما ائتلاف را قبول نداریم. بلکه معتقدیم اصلح را باید شناسایی و برای مقبولیت او در سطح جامعه تلاش کرد.گفت و گوی کوتاه خبرانلاین با این عضو جبهه پایداری به شرح زیر است :  با توجه به نامزدی اقای لنکرانی ،  از این پس دیگر اقای جلیلی در میان گزینه‌های شما در جبهه پایداری نیستند ? به اینکه اقای جلیلی خودش تشخیص داد که باید وارد عرصه شود یا نشود ؛  اشکالی وارد نیست. چون ما به دنبال اصلح هستیم و یک عده هم ممکن است ایشان را اصلح تشخیص دهند. ما هم باید به تشخیص خودمان عمل کنیم. ساز و کاری که جبهه پایداری دنبال می‌کند ،  یافتن اصلح است نه ائتلاف. ما ائتلاف را قبول نداریم. بلکه می‌گوییم اصلح را شناسایی کن و بعد برای مقبولیت او در سطح جامعه تلاش کن. اینکه گفته می‌شود سعید جلیلی قصد دارد به عنوان نامزد مستقل وارد عرصه رقابت‌های انتخاباتی شود ،  درست است ? من نمی‌دانم ولی ،  ممکن است ؛  اما این خبر به فرض صحت چه اشکالی دارد ?  معنایش این نیست که جلیلی مجموعه پایداری راقبول ندارد  ?  اصلا چنین معنایی ندارد. شما بر می‌گردید به فضای ائتلاف و فرض شما این گزینه است. فضای جبهه پایداری ،  جو تشخیص اصلح و معرفی اوست. اینکه ما اصلح را تشخیص دادیم ،  معنایش این نیست که ما دیگران را قبول نداریم و در چارجوب انقلاب اسلامی نمی‌دانیم. معنایش این است که ما اقای لنکرانی را برای این پست اصلح شناختیم. اگر اقای جلیلی وارد عرصه رقابت شود ،  جبهه پایداری از ایشان حمایت می‌کند ?  نه ،  کاندیدای نهایی ما اقای لنکرانی است. البته اقای جلیلی برای ما قابل احترام است. به این ترتیب ائتلاف شما با دیگر طیف‌های اصولگرا غیر ممکن است ?  ببینید. سازوکار ما ائتلاف نیست چون ائتلاف کردن شرعا مشکل دارد. شرعا مشکل دارد ?  !  چون ما وظیفه می‌دانیم اصلح را بشناسیم و به او رای بدهیم. اگر کسی را اصلح تشخیص دادیم ،  واجب است که هم به او رای بدهیم و هم به دیگران معرفی‌اش کنیم ،  اما در ائتلاف ،  یکی از شاخص‌ها نظر سنجی است که زیر بنایش مقبولیت است ؛  کسانی که می‌خواهند وظیفه شان را انجام دهند باید اصلح را شناسایی کنند و به مردم هم بشناسانند. وقتی این معرفی کردن رخ داد ،  ان وقت مقبولیت در حد بالا می‌شود. این اتفاق بار نخست نیست که می‌افتد. در انتخابات 84 هم این اتفاق افتاد. اتفاقا اقای احمدی نژاد در سال 84 در ابتدا 3 درصد رای داشت ،  ولی کار شد و حامیان ایشان درباره دیدگاه‌های ایشان صحبت کردند و به تدریج اقبال به ایشان افزایش یافت. بعد از نشست اخیر جبهه پایداری ،  دربین هوادران شما در مورد انتخاب نشدن اقای جلیلی بحث وجود داشت و برخی از هواداران جبهه پایداری معتقد بودند که شما باید اقای جلیلی را به عنوان نامزد خود معرفی می‌کردید.ببینید !  ایت الله مصباح در همایش جبهه پایداری فرمودند  ،  هر کس باید خودش بررسی کند. اتفاقا باید این حالت در کسی که می‌خواهد اصلح را بشناسد ،  پیش بیاید. بنابراین کسانی که تردید دارند ،  باید تحقیق کنند. شورای مرکزی با اتفاق ارا تشخیص داده است که اقای لنکرانی اصلح است. ایت الله مصباح هم تائید کرده اند. این یک حجت است. در حالی که در ساختار حزب این گونه نیست.حزب مفهومش این است که وقتی حزب کسی را معرفی می‌کند ،  علاقمندان به ان حزب باید فرد منتخب را بپذیرند. اما جبهه پایداری و ایت الله مصباح این عقیده را ندارند.