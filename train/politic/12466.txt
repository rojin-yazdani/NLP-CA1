رییس بنیاد باران ،  تجلیل از ایت الله طالقانی را تجلیل از انقلاب با ارمان‌های بلند ان دانست و پیشنهاد راه‌اندازی و اهدای جایزه بین المللی ایت الله طالقانی در حوزه‌های صلح ،  شورا ،  مشارکت مردم ،  تامین حقوق مردم و دین مترقی را ارائه کرد.به گزارش ایسنا ،  حجت‌الاسلام سید محمد خاتمی در دیدار اعضای ستاد بزرگداشت ایت الله طالقانی اظهار داشت :  حضرت ایت الله طالقانی یک شخص نیست ؛  یک تاریخ ،  تفکر ،  گفتمان ،  سمبل و نمادی است که بزرگداشت ایشان با بزرگداشت دیگران فرق می‌کند. وی افزود :  اگر ما به هویت دینی و فرهنگی مان ،  به مبارزات طولانی ملتمان برای دستیابی به استقلال ،  ازادی و پیشرفت ،  اعتلای ایران و ایرانی در سایه اسلام مترقی دلبستگی داریم ،  باید اقای طالقانی را بزرگ بداریم. رئیس جمهور سابق کشورمان با بیان این‌که ایت الله طالقانی نیاز به بزرگداشت ندارد ،  این ما هم هستیم و جامعه و تاریخ ماست که همواره نیازمند است به شخصیت بزرگانی چون ایشان متذکر شود  ،  گفت :  بزرگداشت ایشان در واقع به عنوان نقشه راهی است برای اینده کشور. وقتی می‌گوییم ایت الله طالقانی ،  یعنی بیش از نیم قرن تلاش برای تبیین دین به ان صورتی که خداوند خواسته است ،  نه متاسفانه به ان صورتی که در تاریخ امده و اغلب از مسیر خودش منحرف شده است. وی یاداور شد :  به تعبیر مولا امیرالمؤمنین ( ع )  دین بصورت پوستین وارونه‌ای درامده است که بجای انکه انسان را گرم کند ،  او را می‌ترساند. اگر پوستین درست به تن شود ،  هم ظاهر زیبا خواهد داشت و هم گرمابخش است ،  اما اگر وارونه به تن شود ،  بر اساس ان تعبیر هنرمندانه ،  هرکس ببیند می‌ترسد. رئیس بنیاد باران تاکید کرد :  ایت الله طالقانی کسی بود که می‌خواستد دین در جای خود قرار بگیرد و بیش از نیم قرن در جهت شناخت و شناساندن دین تلاش کرد ؛  دینی که در ان ،  انسان جای خدا را تنگ نمی‌کند.گاه اینطور تلقی می‌شود که یا خدا یا انسان. اگر سخن از کرامت انسان می‌شود ،  تنگ نظرانی خیال می‌کنند خدا کوچک می‌شود. خاتمی ادامه داد :  در فلسفه و کلام بعضی‌ها نفی سببیت و علیت می‌کردند که سببیت خدا را ثابت کنند ؛  یعنی می‌گفتند اگر ما به علت و معلول ( دترمینیسم )  و فعل و انفعلات طبیعی را قائل باشیم ،  خدا چه کاره است ?  !  غافل از اینکه خدا سبب ساز است ؛  اوست که این جریان را ایجاد کرده است. به گزارش ایسنا به نقل از روابط عمومی دفتر سید محمد خاتمی ،  وی افزود :  این دیدگاه که خیال کنیم در عرصه اجتماعی خدا و انسان رقیب یکدیگر هستند و اگر انسان بیاید جای خدا تنگ می‌شود و اگر به خیال این‌که جای خدا را تنگ نکنیم ،  انسان را کوچک کنیم غلط است و نه خدا و نه پیامبران هم هیچ‌گاه این را نخواسته‌اند و به همین دلیل کرامت ،  پیشرفت و ازادی انسان و حرمت او امری خدایی خواهد شد ؛  بجای انکه بگوییم دین با اینها مخالف بوده است. خاتمی با تاکید بر این‌که ایت الله طالقانی این دیدگاه را داشت ،  گفت :  بنابراین ایشان بیش از نیم قرن برای شناساندن دین ،  بصورتی که برای بشریت جذاب باشد ،  نیازهای بشر را بشناسد و در هر عصر و زمانی حلال مشکلات باشد نه اینکه خود مشکل ساز شود ،  تلاش کرد. وی یاداور شد :  ایت الله طالقانی بیش از نیم قرن برای ازادی ،  استقلال و پیشرفت ؛  از خود گذشتن برای دفاع از حقوق دیگران و این‌که مردم بتوانند راحت باشند و استخوان‌های خرد شده‌شان زیر چنگال خودکامگی و دیکتاتوری ترمیم شود جهاد کرد. ایت الله طالقانی یعنی این ؛  و امتیاز ایشان این نیست که مثل بسیاری از ازادیخواهان فقط ازادی و استقلال و پیشرفت را بخواهد - که می‌خواست -  ،  او همه اینها را از موضع دین می‌خواست. رئیس موسسه بین المللی گفت‌وگوی فرهنگ‌ها و تمدن‌ها ،  تصریح کرد :  دینی که ایت الله طالقانی می‌خواست نوید بخش ازادی ،  استقلال ،  پیشرفت جامعه بود. ایشان عمری را در این راه صرف کرد ؛  چه در زمان نهضت ملی در کنار ملیونی که واقعا دلشان می‌خواست ایران از سلطه استبداد و وابستگی بیگانه رهایی پیدا کند و چه بعد از ان که مرارت‌ها و زحمت‌ها کشید. وی در ادامه یاداور شد :  در انقلاب اسلامی هم ایت الله طالقانی نقش داشتند و فقط کافی است به بیانیه امام خمینی بعد از فوت ایشان نگاه کنیم و دیگر جز ان پیام چه می‌توان گفت از نقش ایشان در پیروزی و پیشبرد انقلاب ?  همان حرف امام کافی است. خاتمی با بیان اینکه من بسیار متاسفم که چنین شخصیتی که متعلق به خودش نیست ،  بلکه متعلق به تاریخ ،  اسلام ،  تشیع و مبارزات ازادیخواهانه ملت ایران است ،  انچنان که شایسته است مورد توجه قرار نمی‌گیرد  ،  پیشنهاد کرد :  امروز ما باید در ایران جایزه ایت الله طالقانی داشته باشیم ؛  برای صلح ،  شورا ،  مشارکت مردم ،  تامین حقوق مردم ،  دین مترقی. چنین جایزه‌ای را باید داشته باشیم و بین المللی هم شود. وی ادامه داد :  امروز ما باید شاهد نهادهایی باشیم که با استمداد از راه و رویکرد ایت الله طالقانی ،  اندیشمندان و متفکران ما در مورد حساس‌ترین موضوعاتی که در ایران ،  خاورمیانه و دنیا هست ،  بحث کنند و نتیجه ان بیرون بیاید. ما باید شاهد بنیادها و بنگاه‌های فرهنگی باشیم که با نام ایت الله طالقانی و با جهت ایشان ،  بتوانند تولیدات بزرگی داشته باشند. رئیس‌جمهور اسبق کشورمان تاکید کرد :  البته من می‌دانم که بزرگان این کشور نسبت به ایت الله طالقانی ارادت دارند و محبت می‌کنند ،  اما در عمل و در سیاست‌های رسمی کو ?  اینکه ما اواخر تابستان فقط بگوییم اولین امام جمعه ما ایت الله طالقانی و السلام !  و در تلویزیون ده دقیقه کلیپی پخش کنیم ،  حق ایشان را ادا نکرده ایم. وی تصریح کرد :  اگر به هر دلیل نمی‌شود درخور شان ایشان در تهران ،  طالقان یا هر جای دیگر مراسم برگزار کرد جفا به ایت الله طالقانی است. واقعا انتظار ما این بود که با تحول خوبی که الحمدلله در کشور پدید امد و در همان مسیری بود که ایت الله طالقانی می‌خواست ،  ما امسال شاهد شور و هیجان بیشتری برای بزرگداشت ایت الله طالقان باشیم. خاتمی در بخش دیگری از سخنانش ،  اظهار داشت :  نگاه به طالقان نه تنها به عنوان زادگاه و خواستگاه ایت الله طالقانی ،  بلکه باید به عنوان یک نقطه کانونی فرهنگی باشد. امروز ما شاید به تعداد نفوسی که در طالقان زندگی می‌کنند ،  متفکران و هنرمندان و بزرگانی از طالقان در عرصه کشور داشته باشیم که می‌توانند در ایران و جهان نقش داشته باشند. یعنی پرورشگاه ذهن ،  اندیشه ،  هنر و فرهنگ. حفاظت از طالقان فقط تقدیر از ایت الله طالقانی نیست ؛  ایشان یکی از پرورده‌های طالقان هستند. باید به طالقان توجه کنیم ،  نه به عنوان یک شهر کوچک. بلکه نمادی از فرهنگ و دین و انسانیت هم هست. وی ادامه داد :  چرا نباید بیت ایت الله طالقانی به یک مرکز پرشور و پر طپش فرهنگ و هنر و علم و اندیشه کشور و ترویج اندیشه‌های ایت الله طالقانی شود ?  باید دولت و دیگران کمک کنند که ان بیت یک کانون شود. بخش خصوصی هم حاضر است این کار را بکند. این مساله به نفع انقلاب است و ایت الله طالقانی هم یک انقلابی تمام عیار بود ؛  اما یک انقلابی که حرمت انسان ،  سربلندی ایران و پیشرفت کشور را می‌خواست. تجلیل از ایت الله طالقانی ،  تجلیل از انقلاب با ارمانهای بلند ان است. رئیس بنیاد باران با بیان این‌که ایت الله طالقانی به خاطر فداکاری‌ها و اندیشه‌هایش نزد خداوند متنعم است و نیازی به ما ندارد  ،  گفت :  ما به او نیاز داریم ؛  انقلاب و کشور نیاز دارد. این را باید مورد توجه قرار دهیم و امیدوارم مسئولان ذی ربط که انسانهای بزرگواری هستند توجه کنند و در سالهای اینده بتوانیم حق ایت الله طالقانی و ملت را ادا کنیم. وی افزود :  نیازی نیست تا اقدام ویژه‌ای هم بشود ،  اینکه زمینه را فراهم کنند و ان امکانات مشروع در اختیار قرار بگیرند ،  می‌توان به طرز شایسته‌ای کار کرد تا حق طالقان و ایت الله طالقانی ادا شود و به اصل کشور و انقلاب و جامعه خدمت شده باشد. خاتمی در پایان خاطر نشان کرد :  من در خدمت شما هستم و امیدوارم سال اینده در تهران ،  طالقان و سراسر کشور مراسم بزرگداشت ایشان برگزار شود و نیز زمینه‌هایی برای بسط و گسترش اندیشه و منش ایت الله طالقانی و معرفی شخصیت ایشان فراهم شود و در میان اهالی اندیشه ،  فکر ،  سیاست و فرهنگ شاهد ایجاد چنین زمینه‌ای باشیم.