رئیس جمهورتاکید کرد که با منطق و استدلال حقوقی تمام قطعنامه‌های نابحق شورای امنیت را لغو خواهیم کرد.به گزارش ایسنا ،  حجت الاسلام والمسلمین حسن روحانی در جریان شانزدهمین سفر کاروان تدبیر و امید ،  در جوار بارگاه مطهر احمدبن موسی  ( ع )  ،  شاهچراغ در جمع مردم شیراز با تاکید بر این‌که شیراز شهر عاشقان خاندان رسالت است ،  اظهار کرد :  شیراز شهر فرهنگ و ادب و شهر سعدی و حافظ است و استان فارس نیز استان تمدن باستان ایران است.وی با اشاره به وجود اثار باستانی متعدد در استان فارس ،  خاطرنشان کرد :  اثاری که مایه فخر ملت ایران است و همچنین اثار تمدنی و معماری فرزندان این مرز و بوم در قرن‌های پیش امروز در تخت جمشید و پاسارگاد برای مردم به یادگار مانده است.رئیس جمهور با بیان این‌که بزرگان استان فارس را پایتخت همه عاشقان زبان فارسی قرار داده‌اند ،  گفت :  از شبه جزیره هند تا اسیای صغیر و نیز از سواحل خلیج فارس تا دشت‌های اسیای میانه و همه عاشقان زبان قند فارسی ،  شیراز و فارس را پایتخت فرهنگ خود می‌دانند.رئیس جمهور با بیان این‌که در این سرزمین شهریاران سخن یعنی سعدی و حافظ در قرون میانی رنسانس بزرگ فکری و معنوی را به وجود اوردند ،  خاطرنشان کرد :  سعدی و حافظ نه تنها پاسداران زبان پارسی و ادب و فرهنگ بودند ،  بلکه دین ،  زندگی و راه سیاست داخلی و خارجی را به ما اموختند و حافظ شیرین سخن که گفت اسایش دو گیتی تفسیر این دو حرف است ،  با دوستان مروت با دشمنان مدارا  ،  خط سیاست داخلی و خارجی ما را ترسیم کرد.وی با تاکید بر این‌که با دوستان مروت خطی در داخل این سرزمین است و به معنای همدلی و همزبانی است ،  گفت :  امسال سال وحدت ،  برادری و دوستی و محبت است و سال انسجام ملی به ویژه در شیراز و فارس است.روحانی همچنین اظهار کرد :  اعتدال بهار در بهار شیراز بهتر مانوس است و اعتدال خلق و خوی ایرانیان نیز در شیراز بهتر هویداست.رئیس جمهور کشورمان در ادامه صحبت‌های خود با تاکید بر این‌که شیراز سرزمین محبت و مهمان نوازی است ،  به حادثه اخیر شیراز و حمله عده‌ای به یکی از نمایندگان مجلس اشاره و اظهار کرد :  اگر 2 نفر ،  5 نفر یا 10 نفر کاری برخلاف ادب در گوشه‌ای از خیابان‌های شیراز انجام دادند انها شیرازی نبودند.وی با تاکید بر اینکه شیراز شهر صفا و برادری و احترام به بزرگان و شهیدان است ،  گفت :  شیراز ،  معلم بزرگ استاد علامه مطهری را دوست دارد.روحانی تصریح کرد :  منطق دولت تدبیر و امید با همه جهانیان با دوستان مروت و با دشمنان مدارا است.رییس‌جمهور با بیان اینکه اگر امروز با 1 + 5 مذاکره می‌کنیم می‌خواهیم به دنیا بگوییم ایران اهل منطق و استدلال است ،  خاطرنشان کرد :  از سانتریفیوژ مهمتر قدرت تیم مذاکره‌کننده ایران است.روحانی با بیان اینکه ما به دانشمندان هسته‌ای‌مان افتخار می‌کنیم و به سیاستمداران‌مان می‌بالیم ،  تصریح کرد :  بعد از شیراز به تیم هسته‌ای‌مان در نیویورک پیام می‌فرستم و از احساسات جوانان شیرازی و عشایر غیور این استان به انها خبر می‌دهم ،  چون مردم ما به خادمان خود عشق می‌ورزند و به انها احترام می‌گذارند.وی با اشاره به اینکه امروز تیم مذاکره‌کننده ما در قلب دنیای غرب با صدای رسا از حقوق ملت بزرگ ایران دفاع می‌کند ،  افزود :  ما با قدرت ،  منطق و استدلال حقوقی تمام قطعنامه‌های نابحق شورای امنیت سازمان ملل را لغو خواهیم کرد.رییس‌جمهور تاکید کرد :  با حمایت مردم و هدایت مقام معظم رهبری در اینده‌ای نه چندان دور در شورای امنیت قطعنامه‌ها را ملغی اعلام خواهیم کرد. هنر این نیست که در تریبونی در گوشه‌ای شعار بدهیم ،  بلکه هنر ان است که در سازمان ملل برویم و همان جا قطعنامه‌ها را ملغی اعلام کنیم.روحانی با بیان اینکه ما مسیر و راه احقاق حقوق ملت ایران را باز خواهیم کرد ،  توضیح داد :  باز کردن درب‌ها برای واردات مصنوعات از هر جا نیست ،  بلکه برای صادرات محصولات ایرانی به منطقه و جهان است و در جهت رونق اقتصادی کشور.وی با اشاره به اینکه رونق اقتصادی قبل از لغو تحریم‌ها اتفاق افتاد و دولت توانست تورم را مهار کند و رشد و تولید را اغاز کند ،  گفت :  اگر تحریم‌ها رفع شده بود و پس از ان رکود را می‌شکستیم می‌گفتند دولت چشمش به بیرون است در حالیکه دولت یازدهم چشمش به اسمان و دستان پرتوان ملت ایران است و قبل از اینکه تحریم‌ها لغو شود اقتصاد را از رکود خارج کرد و تورم را مهار کرد.به گزارش ایسنا ،  رییس‌جمهور در ادامه در پاسخ به احساسات مردم شیراز که شعار روحانی روحانی دوست داریم را سر می‌دادند ،  اظهارکرد :  روحانی یک سرباز کوچک وطن و خادمی از خادمان شماست.روحانی با بیان اینکه با کمک شما مردم هم رشد اقتصادی را پیشرو خواهیم داشت و با امید به حق و خاندان رسالت و توجهات حضرت ولی عصر  ( عج ) بی‌تردید راه را برای رشد و رفاه عمومی اماده می‌کنیم ،  اظهار کرد :  در سال گذشته 8.5 میلیون نفر را تحت پوشش بیمه درمانی قرار دادیم که همه اینها با حمایت و وحدت مردم انجام شد.رییس‌جمهور با اشاره به اینکه درس اعتدال و سیاست خارجی را از حافظ اموختیم و درس محبت و وحدت را از سعدی گرفتیم ،  تاکید کرد :  سعدی می‌گوید بنی‌ادم اعضای یکدیگرند که در افرینش ز یک گوهرند و ما همین راه را ادامه می‌دهیم.وی با بیان اینکه شیراز سرزمین احمدبن موسی ،  حافظ و سعدی ،  ادب و فرهنگ و همه لیاقت‌هاست ،  گفت :  حافظ به ما یاد داد که دین با ریا جفت نمی‌شود و سعدی به ما یاد داد که دولت و راه دولتمردان با ظلم جفت نمی‌شود.روحانی با اشاره به ایام میلاد باسعادت حضرت علی  ( ع )  ،  خاطرنشان کرد :  به تمام کارگران و کارافرینان و معلمان و اساتید اعلام می‌کنم دولت با همه تلاش مسیر رونق را اماده خواهد کرد و تصمیم دولت در اغاز امسال برای صندوق توسعه و تسهیلات صندوق توسعه و همچنین تصویب سود تسهیلات به میزان 14 تا 16 درصد و تصمیمات شب گذشته شورای پول و اعتبار همه علامتی است بر اینکه زمینه‌ها برای رونق اقتصادی این کشور اماده خواهد بود.به گزارش ایسنا ،  رییس‌جمهور در ادامه به تصمیمات دولت برای استان فارس اشاره کرد و گفت :  این استان امادگی بسیار زیادی برای بخش کشاورزی دارد و در سال 94 و 95 علاوه بر تعدادی از شهرها 369 روستای این استان توسط وزارت نیرو مراحل ابرسانی‌شان به پایان خواهد رسید و سدهایی که در برنامه بوده است در سال‌های 94 و 95 به اتمام می‌رسد.روحانی با اشاره به اینکه استان فارس 10 درصد محصولات غذایی کشور را تامین می‌کند ،  افزود :  وزارت جهاد کشاورزی در سال 92 ،  22 میلیارد و در سال 93 ،  100 میلیارد تومان برای احیا و ساماندهی زمین‌های زراعی در نظر گرفته است و در سال 27 هزار هکتار را برای احیا پیش‌بینی کرده است.رییس‌جمهور با تاکید بر اینکه همه باید برای احیای دریاچه‌ها و تالاب‌ها تلاش کنیم ،  خاطرنشان کرد :  سازمان محیط زیست و سازمان‌های مردم‌نهاد در این زمینه باید تلاش کنند و دولت قدم به قدم گام‌های لازم را برخواهد داشت.وی به گازرسانی استان فارس اشاره کرد و گفت :  این استان در این زمینه در ردیف پایینی قرار دارد و 46 درصد گازرسانی در روستاها انجام شده است پس در سال 94 و 95 گازرسانی به اتمام خواهد رسید تا از ردیف 46 درصدی به 82 درصدی برسیم.رییس‌جمهور همچنین به برنامه‌ها و اقداماتی که در حوزه پتروشیمی انجام خواهد شد اشاره کرد ویاداورشد :  پالایشگاه دوم پارس با ظرفیت 120 هزار بشکه دنبال خواهد شد و بزرگ‌ترین طرح الومینیوم سطح کشور با اعتبار یک میلیارد و 200 میلیون پیش‌بینی شده است که در سال 96 می‌تواند افتتاح شود.روحانی افزود :  نیروگاه سیکل ترکیبی با 250 میلیون دلار پیگیری خواهد شد و برای اکتشاف معادن در منطقه بهرام گور اقدامات لازم را انجام می‌دهیم. همچنین با هماهنگی با بانک مرکزی چهار هزار میلیارد تومان برای سرمایه در گردش در این استان در نظر گرفته شده که تسهیلات بانکی به صورت تدریجی برای توسعه بخش‌های صنعتی اختصاص داده خواهد شد.رییس‌جمهور به ظرفیت‌های استان فارس در زمینه گردشگری اشاره کرد و گفت :  شش موزه در این استان در سال 94 و 95 تکمیل خواهد شد و فاینانس لازم برای خط دو متروی شیراز را در نظر گرفته‌ایم.وی در ادامه به مشکلات اب شهر شیراز و راه‌اهن شیراز اصفهان اشاره کرد و یاداورشد :  در زمینه برطرف کردن این مشکلات اقدام خواهیم کرد و همچنین برای ازادراه شیراز به اصفهان که تا امروز 23 درصد پیشرفت داشته است اقدامات لازم را انجام می‌دهیم بنابراین به طور کل برای سال‌های 94 و 95 تعداد 92 طرح و پروژه به اعتبار 953 میلیارد تومان در نظر گرفته‌ایم.