عضو کمیسیون فرهنگی مجلس شورای اسلامی گفت :  در صورت احراز کج روی‌های بنیاد باران که تحت تاثیر خاتمی ایجاد شده با این بنیاد برخورد قاطع خواهد شد.حمید رسایی نماینده مردم تهران در مجلس شورای اسلامی در گفت‌و گو با باشگاه خبرنگاران با اشاره به اینکه مجوز بنیاد باران به دلیل اقدامات غیرقانونی می‌بایست مورد بازبینی وزارت کشور قرار گیرد ،  گفت :  با توجه به اینکه خاتمی خود یکی از سران فتنه محسوب می‌شود (  و ریاست این بنیاد را بر عهده دارد عملکرد بنیاد باران باید مورد بازبینی قرار گیرد و در صورت احراز قانون‌گریزی‌ها با این بنیاد برخورد قاطع صورت می‌گیرد.وی افزود :  نظام هیچ‌گونه اغماض و چشم‌پوشی در خصوص مراکزی که ساختارشکنی می‌نمایند نخواهد کرد و با بنیاد باران نیز در صورتی‌که تحت تاثیر خاتمی به بیراهه رفته باشد بدون تعارف برخورد خواهد شد.