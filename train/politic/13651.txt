سخنگو کمیسیون کشاورزی ،  اب و منابع طبیعی مجلس با بیان اینکه کاهش قیمت میوه در زمان برداشت ان از جمله علت‌هایی است که میوه شب عید کشاورزان داخلی را در زمین‌های کشاورزی مدفون کرد ، گفت :  بی‌تدبیری وزارت جهاد کشاورزی  ، کمبود میوه در شب عید  ، موجبات نوسان و افزایش قیمت‌ها را فراهم کرد.عباس پاپی‌زاده‌بالنگان در گفت و گو با خبرنگار اقتصادی خبرگزاری خانه ملت ،  با تاکید بر اینکه ذخیره‌سازی برای میوه شب عید از سوی وزارت صنعت ،  معدن و تجارت به خوبی انجام شده است افزود :  متاسفانه وزارت جهاد کشاورزی به علت ضعف در مدیریت نتوانست به اندازه کافی در تامین میوه شب عید مردم موفق عمل کند.نماینده مردم دزفول در مجلس شورای اسلامی با بیان اینکه متاسفانه قسمت زیادی از میوه تحویلی کشاورزان سر مزرعه و باغ‌ها نابود شده و به بازار هم نرسیده تصریح کرد :  کاهش قیمت میوه در زمان برداشت ان از جمله علت‌هایی است که میوه شب عید کشاورزان داخلی را در زمین‌های کشاورزی مدفون کرد.سخنگو کمیسیون کشاورزی ،  اب و منابع طبیعی مجلس با بیان اینکه میزان عرضه و تقاضا مشخص کننده قیمت‌ها در بازار است گفت :  متاسفانه کمبود میوه در شب عید موجبات نوسان و افزایش قیمت‌ها را فراهم کرد.این نماینده مردم در مجلس نهم با بیان اینکه اکنون شب عید و زمان مصرف برای مردم است افزود :  کمبود میوه در بازار قیمت‌ها را نجومی کرده است.وی ادامه داد :  بی‌تدبیری وزارت جهاد کشاورزی و عدم استفاده از پتانسیل‌های موجود در بخش کشاورزی برای رفع نیاز کشور موجبات احساس کمبود را در بازار بیشتر کرده و باعث رشد واردات میوه برای کاهش قیمت‌ها شده است.نماینده مردم دزفول در مجلس با تاکید بر اینکه در بازار کمبود میوه عامل اصلی افزایش و نوسانات قیمت‌هاست تصریح کرد :  تا زمانی که کمبودها جبران نشده و نیازها تامین نشود امید به کاهش قیمت‌ها نیست.پاپی‌زاده‌بالنگان ادامه داد :  در صورتی که کمبود میوه در بازار جبران شده و دست دلالان کوتاه شود نگرانی برای تامین میوه شب عید مردم وجود نخواهد داشت.سخنگو کمیسیون کشاورزی ،  اب و منابع طبیعی مجلس یاداور شد :  بی‌تدبیری وزارت جهاد کشاورزی بساط کمبود میوه در بازار را فراهم کرده که این خود باعث افزایش واردات و زمینه خروج ارز را برای کشور به وجود اورده است.