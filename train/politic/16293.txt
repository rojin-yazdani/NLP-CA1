در چند هفته اخیر شاهد بوده‌ایم که رفتارهایی از جانب برخی تندروها سرزده که با معیار منطقی همخوانی ندارد. از تلاش برای لغو برنامه‌های مجوزدار و نیز برگزاری برنامه‌های بی‌مجوز برای خود. گویا خود را ملاکی برتر از هر انچه هست می‌دانند. ،  ارمان امروز در گفت‌وگو با رسول منتجب نیا ،  فعال سیاسی ،  نظر او را درباره برخورد با تندروها و اقداماتی که دولت باید در برابر انها انجام دهد ،  پرداخته که در ادامه می‌خوانید : مدتی است که شاهد اقداماتی از جانب گروه‌هایی هستیم که اقدام به برهم زدن مراسم‌ها و توهین به برخی شخصیت‌ها می‌کنند. فضای کنونی کشور را با وجود این گروه‌ها چگونه ارزیابی می‌کنید ? بطور کلی در کشوری که نظام‌مند است و قانون ملاک و معیار تمامی اعمال است ،  باید همه افراد تن به قانون دهند و هیچ فردی خود را خارج از حیطه قانون فرض نکند. این اصل درهمه کشورهای دنیا وجود دارد و پذیرفته شده است ؛  عقل ،  عقلا و شرع نیز چنین چیزی را تاکید می‌کنند. در چند سال اخیر گروه‌هایی در کشور شکل گرفتند که در موارد مختلف اقدام به قانون شکنی و زیرپا گذاشتن قوانین و مقررات می‌کنند. این افراد هرگاه تشخیص داده‌اند که یک تصمیم قانونی و اتخاذ سیاستی ،  برخلاف سلیقه انهاست ،  وارد میدان می‌شدند. هر کجا متوجه می‌شوند که همایش یا جلسه‌ای هر چقدر بزرگ ،  قانونی و اصولی باشد اما برخلاف نظر انها است ،  اقدام به لغو ان جلسه و همایش می‌کنند البته برهم خوردن ان همایش نیز برای انها راضی‌کننده نیست و به دنبال ان اقدامات دیگری در ذهن دارند.این افراد زیر پرچم چه گروه‌هایی حرکت می‌کنند و با چه نام‌هایی مشخص شده‌اند ? این افراد گاهی با پوشش گروه‌های فشار و تحت نام گروه‌های شناخته شده برای جامعه ،  اقدامات خود را انجام می‌دهند که پس از روی کار امدن دولت یازدهم بیش از گذشته شاهد اقدامات انها بوده‌ایم. اقدامات این دسته از افراد ،  در موارد مختلف مانند لغو سخنرانی‌ها ،  به هم زدن جلسات ،  توهین کردن به افراد ،  زیر سوال بردن اقدامات و سیاست‌های پیش گرفته شده توسط دولت و هر کجایی است که برخلاف سلیقه انها اقدامی صورت گرفته باشد. متاسفانه مجموعه‌ای که در انتخابات سال گذشته ناموفق ماندند و معلوم شد که مردم به انها توجه لازم را ندارند ،  به جای اینکه در عملکرد خود تجدید نظر کنند شروع به تخریب دولت کرده‌اند. از همان زمان تشکیل دولت مطلع شدم که اقایان در جلسه‌ای خصوصی سیاستی را اتخاذ کردند که یا باید دولت روحانی مهار شود یا اینکه به مقابله با ان پرداخت.برای متوقف کردن این رویه چه باید کرد ? واقعیتی است که در کشور ما وجود داشته و دارد. اما در برابر این واقعیت باید اقدامات مناسب اتخاذ کرد. من با این امر کاری ندارم که این گروه‌ها از کجا به وجود امده‌اند ،  چه کسانی انها را فرماندهی کردند و می‌کنند و تکیه گاه انان چه کسانی هستند. من فارغ از این مساله بحث می‌کنم که این واقعیت را مسئولان کشور و بویژه دولت که امور اجرایی و مهم را بر عهده دارد چگونه باید با انان برخورد کنند. دولت و نهادهای اجرایی می‌توانند در مقابل انها سیاست‌های گوناگونی را پیش بگیرند. می‌توان به انها میدان داد و قطع به یقین اگر به انها میدان داده شود  ،  با انها کنار بیایند و نظرات انها را تامین کنند ،  باید کشور و دولت تمام قوانین و مقررات را زیر پا بگذارد و تنها نظر و خواست این گروه را اعمال کند تا بتواند انها را راضی نگه دارد.در ان زمان دیگر نمی‌توان به اینده امیدی داشت و با چنین اتفاقی باید منتظر مشکلات بسیاری در حوزه‌های متفاوت در اینده برای کشور و دولت بود و ان زمان قوانین موجود در کشور از اهمیت افتاده و ملاک رفتارها نه قانون بلکه رفتار غیرمنطقی انها خواهد بود. راه دومی نیز برای برخورد با انها وجود دارد که تا حدی می‌توان انها را تحمل کرد و به صورت کامل نظریاتشان را نپذیرفت. اگر چنان چه تا حدی در برابر انها تسلیم شد ، کوتاه امد و در بعضی موارد نظرات انها را تامین کرد و به خواسته ایشان جامه عمل پوشیده شود ،  این افراد راضی نخواهند شد. تجربه نشان داده که انها قانع نیستند و به عملی شدن یک یا دو خواسته خود راضی نخواهند بود. انها تا زمانی که به تمامی خواسته‌های خود دست پیدا نکنند از پا نخواهند نشست.سوالی که این جا مطرح می‌شود این است که چرا برخی در مقابل این اقدامات سکوت می‌کنند ? این موضوع بسیار مهم و اساسی است که چرا انها را تحت قانون و ضابطه قرار نمی‌دهند. تاکید می‌کنم که من این جا صرف نظر از اینکه چه کسانی در پیدایش این گروه‌ها دخیل بودند و هستند بحث می‌کنم. همه مسئولان دم از قانون می‌زنند و خودشان را قانونمند و قانونمدار می‌دانند پس چرا با این حرکت‌های غیرقانونی مقابله نمی‌کنند. تجربه نشان داده که این افراد مرز نمی‌شناسند و به قول اقایان ترمز ندارند. اگر این افراد بخواهند که مخالفان خود را تخریب کنند ،  هیچ حرمتی برای انها مطرح نیست و بی‌محابا دست به اقداماتی می‌زنند که گمان می‌کنند درست و منطقی است. به بزرگان و شخصیت‌های سابقه‌دار ،  نهادها و دولت حمله می‌کنند و جلوی رئیس‌جمهور کشور شروع به بی‌قانونی می‌کنند. زمانی که یک گروهی هیچ حد ومرزی را نمی‌شناسد و هیچ اصلی از اصول را قبول ندارد باید با انها برخورد کرد. باید مسئولان اجرایی قانون ،  جدی‌تر با انها برخورد کنند و اگر قانون این امکان را داد ،  سران انها را شناسایی و مورد بازخواست قرار دهند. برخی از اینها افرادی شناخته شده هستند برخی از انها سال‌هاست که این کارها را انجام می‌دهند و پرونده‌هایی هم دارند.رفتارهای انها باعث باز تولید چنین رفتاری در جامعه خواهد شد ? اصلا درست نیست که گروه‌های دیگر بیایند و دست به چنین کاری بزنند. مگر ممکن است گروه‌هایی که به اصلاح‌طلب یا هواداران دولت معروفند ،  بیایند و در برابر انها بایستند ?  ایا چنین کاری درست است ?  در چنین فضایی ،  بی‌قانونی کمترین موضوعی است که تبدیل به ارزش خواهد شد. خوشبختانه طیف روبه رو کاملا عاقل هستند و اصلاح‌طلبان تاکنون دست به چنین کارهایی نزده‌اند و اقداماتی چنین از انها حتی در زمانی که قدرت داشتند و دولت انها بر سر کار بود ،  صورت نگرفت. اکنون نیز که دولت از طیف انهاست ،  بطور حتم دست به چنین کاری نمی‌زنند. این افراد امروز چنان طلبکار هستند که گویی دولت باید تسلیم انها شود. این افراد سر سفره اماده حاضر شده و در دولت گذشته از حمایت‌های لازم برخوردار بودند ،  اما حالا به اسم منتقد ،  دولت را تحت فشار قرار داده‌اند.پس منظور شما این است که منزوی شدن انها را به این سمت سوق می‌دهد ? اکنون افرادی که در اقلیت قرار گرفته‌اند و نمی‌توانند شرایط جدید را بپذیرند و رو به گوشه‌نشینی می‌روند ،  حاضرند برای رسیدن به خواسته‌هایشان اقداماتی را عملی کنند. مسئولان نباید در برابر انها کوتاه بیایند. مثلا درباره حادثه بروجرد که سخنرانی نوه امام  ( ره )  لغو شد معتقدم اظهارنظری که فرماندار و مسئولین استان داشتند قابل اغماض نیست و باید مسئولان در انتخاب انها تجدید نظر بکنند و امیدواریم که چنین اتفاقی بیفتد. هر زمانی که مسئولی به قانون عمل نکرد مورد بازخواست قرار بگیرد و با او برخورد شود. باید از مسئولان خواست و خود انها نیز به این امر اگاه باشند که باید قوانین را عملی کنند و مجری قانون باشند.این گروه‌ها دارای سابقه طولانی هستند ؛  به نظر شما مسئولان چگونه می‌توانند با انها مواجه شوند ? من معتقدم که دولت اقای روحانی نباید در برابر افراطیون کوتاه بیاید و هرچه که در مقابل این افراد تعلل و تسامح بیشتری از خود نشان دهد بیشتر ضربه خواهد خورد ؛  چرا که تجربه نشان داده است که هرگاه دولت درمقابل افراطیون کوتاه امده ،  این افراد جسورتر شده‌اند. مطمئنا انها نفعی برای کشور ،  مسئولان و مردم ندارند. برخی ارگان‌ها کاملا از وضعیت انها با خبر هستند. انتظار این نیست که با انها برخورد تند شود اما اینکه برخورد قانونی به موقع صورت نمی‌گیرد ،  صورت خوبی ندارد.به نظر شما ممکن است این تندروها برای انتخابات مجلس اینده برنامه داشته باشند ? این افراد نه فقط برای مجلس و رئیس‌جمهوری بلکه برای هر برنامه‌ای که در کشور اجرایی می‌شود برنامه‌ریزی خاص خود را دارند. حتی برای شخصیتهای بزرگ کشور نیز برنامه‌های ویژه دارند ،  انها خیال‌هایی در ذهن دارند و می‌خواهند که تمامی مسئولان از طیف و فکر خودشان باشند. تندروی مغایر با اعتدالگرایی و مخالف با اصلاحات و منافی با اصولگرایی است. از این جهت دو قطب سیاسی موجود کشور اصلاح‌طلبان و اصولگرایان با مشخص ساختن مرز خود از افراط گرایان و تفریط‌گرایان هر دو یک خانواده و دارای یک ریشه و مبنا و یک هدف و مسیر هستند. هرچند از دو مسیر موازی حرکت می‌کنند اما افراطی‌گری بلای جان اصلاح‌طلبان و اصولگرایان خواهد بود ،  لذا باید مرزها را مشخص کنیم. انها به دنبال رفع نقطه ضعف دولت نیستند ،  بلکه تضعیف و تخریب دولت را در دستور کار خود قرار داده‌اندورا