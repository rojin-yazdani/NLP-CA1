جامعه مدرسین حوزه علمیه قم پیرامون معرفی نامزدهای انتخابات میان دوره‌ای مجلس خبرگان رهبری بیانیه‌ای صادر کرد .به گزارش ایسنا متن این بیانیه به شرح زیر است :   ملت هوشمند و اگاه ایران اسلامی مردم عزیز استان‌های تهران ،  قزوین ،  ایلام و اذربایجان شرقی پس از گذشت قریب سه دهه از پیروزی انقلاب اسلامی ایران ،  پا برجا ماندن نظام اسلامی و بالندگی و تعالی این نظام شکوهمند بر دو پایه نظام ولایی اسلام مبتنی بر نظریه مترقی ولایت مطلقه فقیه و بیعت اگاهانه و حضور مقتدرانه مردم در دفاع از ارزش‌های اسلامی – انقلابی و ولایی استوار گشته است. ریسمان الهی از سویی از اسمان اویخته و سویی در قلوب روشن و ضمیر تابناک ملت بزرگوار ایران دارد و مردم عزیز میهن اسلامی همواره به ان اعتصام داشته و با وحدت و یکپارچگی خود با حرکتی پرشتاب به سمت تعالی کشور گام برمی‌دارند. ساختار قانونی و روشمند شناسایی رهبری نظام اسلامی نیز از همین رویکرد برخاسته و بر اساس همین روش شکل گرفته است. چنانچه تشکیل مجلس خبرگان رهبری که تقویت کننده و تضمین کننده جایگاه مترقی ولایت فقیه است با حضور گسترده و تاثیرگذار مردم همیشه در صحنه در سه دوره پیاپی نشانه روشن و شفافی از این حقیقت است. به خصوص انکه این اگاهی و هوشیاری عمومی در هر دوره از انتخابات مجلس خبرگان رهبری رو به رشد و شکوفایی بوده است و بحمدالله حضور پر مفهوم و تاثیرگذار مردم در سومین دوره انتخابات خبرگان با بیش از 28 میلیون نفر تاکیدی مجدد بر بیعت و حمایت قاطعانه مردم از رکن رکین ولایت مطلقه فقیه در کشور بود. انتخابات میان دوره‌ای مجلس خبرگان رهبری از چهار حوزه استان‌های تهران ،  قزوین ،  ایلام و اذربایجان شرقی در روز 24 اسفند ماه سال جاری و همزمان با انتخابات هشتمین دوره مجلس شورای اسلامی برگزار خواهد شد. جامعه مدرسین حوزه علمیه قم ضمن ارج نهادن به بینش عمیق ملت همیشه در صحنه ایران اسلامی و با توجه به اهمیت انتخاب نمایندگان شایسته و خبره در نهاد والای مجلس خبرگان رهبری از عموم مردم چهار حوزه انتخابیه یاد شده دعوت می‌نماید که با حضور همیشگی و پرشور خود ،  نمایندگان وزین و بصیر خود در این مجلس را که باعث سربلندی نظام ،  رهبری معظم و خبرگان خواهد بود با رای بالا برگزینند. همچنین به اطلاع می‌رساند که جامعه مدرسین حوزه علمیه قم طبق تعهدات گذشته خود و نظر به درخواست عموم علما ،  روحانیون و مردم متدین حوزه‌های یاد شده پس از بحث و بررسی فراوان و ضمن احترام به تمامی نامزدهای مطرح در این دوره از انتخابات ،  اعلام می‌دارد که حضرت ایات و حجج‌الاسلام و المسلمین محمدرضا مهدوی کنی ،  علی اسلامی ،  سیدمجتبی طاهری خرم ابادی و جواد حاجی‌زاده به ترتیب برای حوزه‌های انتخابیه تهران ،  قزوین ،  ایلام و اذربایجان شرقی از سوی این نهاد مورد اعتماد واثق بوده و واجد صلاحیت حضور در مجلس خبرگان رهبری شناخته شدند. اطمینان کامل بر ان داریم که انتخابات میان دوره‌یی مجلس خبرگان رهبری نیز همچون سایر انتخابات مورد اقبال شایسته ملت بزرگوار حوزه‌های نامبرده انتخاباتی واقع خواهد شد.