کسی شکی در نقش امریکا و انگلیس در جریان کودتای 28 مرداد ندارد و بسیاری از دست اندرکاران کودتا در خاطرات یا مقالات خود ،  به نقش دو قدرت بزرگ اعتراف کرده اند.به گزارش تابناک  ،  سی.ام.وودهاوس مامور ارشد سازمان جاسوسی انگلیس اینتلیجنت سرویس که در مرداد ماه سال 1330 به عنوان مامور به ایران امد و سپس یکی از طراحان توطئه کودتا شد٬ خاطراتش را منتشر کرده است.وی به روشنی از توطئه انگلیس پرده برداشته و به نقش خود در کودتا اعتراف می‌کند :  بر خلاف باور عمومی٬ نقشه سرنگونی مصدق٬ نخست توسط وزارت امور خارجه بریتانیا طراحی شد …  و این نقشه به وسیله دولت کارگری بریتانیا به مرحله اجرا گذاشته شد.  ( 1 ) وی همکاران خود را در ایران برای اجرای این توطئه چنین معرفی می‌کند :  برجسته‌ترین همکاران ما رابین زینر بود که بعدا پروفسور ادیان شرقی در دانشگاه اکسفورد شد. او چند هفته پیش از من به تهران امده بود. در زمان جنگ در ایران کار کرده و ارتباطات بسیار خوبی برقرار کرده بود و حالا به تجدید انها مشغول بود. یکی رابطه او با ارنست پرون سوئیس که پیشتر معلم شاه و حالا هم یکی از دوستان نزدیک او بود. دیگر٬ یک خانواده تاجر ثروتمند بود که دو نفر از انها برای ما به صورت برادران  ( رشیدیان )  معرفی شده بودند.  ( 2 ) یکی از دست اندرکاران امریکایی کودتا٬ کرملیت روزولت بود. وی نیز در خاطراتی که در همین زمینه منتشر کرده ،  جزییاتی را فاش می‌کند :  نام رمز عملیات اژاکس بود …  سیا نام رمز را برای شناسایی عملیات خلاف و خاص به کار می‌برد. قصد از برنامه اژاکس یک اقدام مشترک بود. این برنامه٬ شاه ایران٬ وینستون چرچیل نخست وزیر انگلیس٬ انتونی ایدن وزیر امور خارجه٬ ایزنهاور رئیس جمهور وقت امریکا٬ جان فاستر دالس وزیر امور خارجه و سیا را در بر می‌گرفت. مقصود این اتحاد بر انداختن نخست وزیر ایران٬ دکتر محمد مصدق بود  ( 3 ) البته نباید فراموش کرد که دخالت عوامل خارجی ،  یکی از عوامل رخداد این کودتاست ،  چرا که یکسری عوامل داخلی نیز یاری دهنده این موضوع بوده اند.بنا بر این گزارش ،  کودتا مصادف بود با گذشت بیش از دو سال از حکومت مصدق و وضعیت نابسامان اقتصادی و سیاسی به شدت موجب دلسردی مردم شده بود. اشتباه جبهه ملی در کنار گذاشتن ایت الله کاشانی ،  رفتاری مهم در بی تفاوتی مردم نسبت به دولت مصدق بود و شکی نیست که درصد مهمی از مردم ایران تابع عالمان مذهبی خود بودند و در ان روز ایت الله کاشانی ،  مظهر روحانیت سیاسی بود که مومنان حساس به مسائل سیاسی از او پیروی می‌کردند و اینک جبهه ملی رودر روی او ایستاده بود.در روز بیست و هفتم مرداد ،  ایت الله کاشانی در نامه‌ای به دکتر مصدق او را از شرایط جدیدی که کودتاچیان تدارک دیده بودند ،  اگاه ساخت و از او خواست با همکاری با او تصمیمات لازم برای جلوگیری از کودتا را تدارک ببیند که دکتر مصدق در پاسخ نامه ،  ایت‌الله کاشانی را از دخالت در رخدادهای اینده منع کرد.ایت الله کاشانی در این نامه با یاداوری مظالمی که به او و یارانش شده تعطیلی مجلس توسط مصدق را به یادش می‌اورد. لب مطلب نامه که پیش بینی ایت الله کاشانی را در تاریخ ثبت کرده است :   … همان طور که گفتم ،  امریکا ما را در گرفتن نفت از انگلیسی‌ها کمک کرد حالا به صورت ملی و دنیاپسندی می‌خواهد به دست جنابعالی این ثروت ما را به چنگ اورد و اگر واقعا با دیپلماسی نمی‌خواهید کنار بروید ،  این نامه من سندی است در تاریخ ملت ایران که من شما را با وجود همه بدی‌های خصوصی‌تان نسبت به خودم از وقوع حتمی یک کودتا توسط زاهدی که مطابق با نقشه‌های خود شماست ،  اگاه کردم که فردا جای هیچ گونه عذری نباشد …  گزارش دکتر غلامحسین صدیقی ،  وزیر کشور دولت دکتر مصدق از خواندنی‌ترین گزارش‌های کودتاست. وی از نزدیکترین دوستان مصدق بود که حوادث و حال و هوای کابینه دکتر مصدق و چگونگی واکنش انها در برابر کودتا را چنین توصیف می‌کند :  صبح زود روز 28 مرداد دکتر مصدق من را خواست تا راجع به رفراندوم شورای سلطنت تصمیم‌گیری کنیم و پس از ان ،  موضوع را با تیمسار ریاحی رئیس ستاد ارتش در میان گذاشته تا با بی‌سیم ارتش به فرمانداران و استانداران ابلاغ شود …  ناگهان رئیس اداره امار وارد اطاق شد گفتند :  دسته‌ای از مردم شعار زنده باد شاه می‌گویند و شعارهایی در ضد دولت می‌دهند. عده‌ای پاسبان نیز با انها هماهنگی می‌کردند. در میدان سپه نیز وضع چنین بود. بعد به سرتیپ مدبر رئیس شهربانی تلفن کردم و راجع به حضور پاسبان‌ها پرسیدم ،  متوجه شدم که تجاهل می‌کند. در همین موقع ،  تیمسار ریاحی تلفن کردند که نخست وزیر دستور دادند حکم ریاست شهربانی به نام سرتیپ شاهنده صادر کنید …  من حکم را امضا کردم. تظاهرات در شهر و مناطق گوناگون ادامه داشت.ساعت یازده نخست وزیر تلفن کردند که حکم را به نام سرتیپ محمد دفتری که فرمانداری نظامی بر عهده اوست ،  صادر کنید تا حکم را صادر کنم. سرتیپ دفتری در شهربانی حضور یافت …  تظاهرات به جلوی وزارت کشور کشیده شد …  ساعت پانزده وارد منزل نخست وزیر شدم دیدم جمعی همه در حال انتظار و تفکر نشسته‌اند دکتر مصدق پرسید :  اوضاع چگونه است ?  گفتم :  اوضاع خوب نیست …  پس از چند دقیقه رئیس شهربانی و فرماندار نظامی سرتیپ دفتری به نخست وزیر تلفن کرد که اعلامیه حمایت از شاه صادر نماید در اطاق دیگر اقایان کاظم حسیبی ،  سید علی شایگان ،  احمد رضوی و حسین فاطمی نشسته و یا دراز کشیده بودند. بعد اعلام کردند مخالفین رادیو را اشغال کردند و مهدی میراشرافی و پیراسته سخنرانی می‌کردند بعد …  حال اقای نخست وزیر به هم خورده و به شدت گریه می‌کردند. با تشدید تیراندازی ،  مهندس رضوی ملحفه‌ای را به علامت تسلیم بیرون برد و بر بام نصب کردند. و اما هزینه‌های کودتا … شاه در یک اعتراف صادقانه یا احمقانه که تلاش می‌کند هزینه کودتا را کم نشان دهد٬ می‌گوید :  بعضی گفته‌اند انگلستان و به ویژه ایالت متحده امریکا از نظر مالی به سرنگونی مصدق کمک کرده اند. در این مورد ،  مدارک دقیقی وجود دارد که ثابت می‌کند سازمان سیا در ان زمان بیش از 60000 دلار خرج نکرده بود. اشرف نیز این موضوع را تایید می‌کند.  ( 4 ) اما اسنادی که به تازگی در سیا منتشر شده ،  نشان می‌دهد مبلغ یک میلیون دلار برای برای عملیات سرنگونی مصدق تخصیص داده اند.  ( 5 ) نکته جالب توجه دیگر ،  مقدار پولی است که دکتر امینی پس از صدارت در وزارت اقتصاد و دارایی پس از کودتا برای سامان دادن !  به وضع اقتصاد از زاهدی درخواست می‌کند که ایزنهاور به عنوان اقدام عاجلی برای تخفیف بحران اقتصادی در تاریخ 5 سپتامبر 1953  ( چهاردهم شهریور1332 ) ٬ با تقاضای سپهبد زاهدی مبنی بر 45 میلیون دلار کمک اضطراری به ایران موافقت نمود. دو روز بعد ویلیام وارن٬ رئیس اصل 4٬ یادداشتی به دکتر امینی نوشت که در ان نحوه پرداخت و استفاده از کمک اضطراری دولت امریکا مشخص شده بود. دکتر امینی با امضای این یادداشت به ان صورت موافقت نامه داد !  فردای ان روز وارن به دیدار دکتر امینی امد و چکی به مبلغ 5400000 دلار ،  صادره از خزانه داری ایالات متحده به او تسلیم کرد. امینی این چک را که نخستین قسط کمک مالی امریکایی‌ها به دولت سپهبد زاهدی بود ،  به بانک ملی فرستاد و بلافاصله مبلغ 508000000 ریال به حساب وزارت دارایی واریز شد.  ( 6 ) این کمک مالی را نیز می‌توان به عنوان هزینه‌های بعدی کودتا مورد برسی قرار داد. به هر حال ،  حفظ کودتا از انجام کودتا مشکل‌تر می‌نماید.پی نوشت‌ها : 1. سی.ام.وودهاوس٬ عملیات چکمه٬ ترجمه فرحناز شکوری٬ نور٬ 1367٬ ص22.2. همان.3. کرمیت روزولت٬ کودتا در کودتا٬ ص6.4. اشرف پهلوی٬ من و برادرم٬ ص259.5. اسناد محرمانه سیا درباره عملیات سرنگونی دکتر مصدق٬ ترجمه حمید احمدی٬ ص31.6. بر بال بحران ،  خاطرات دکتر علی امینی٬ نوشته ایرج امینی٬ نشر ماهی٬ ص104.