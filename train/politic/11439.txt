حجت‌الاسلام حسین ابراهیمی به عنوان رییس هیات تحقیق و تفحص از شورای عالی ایرانیان انتخاب شد. به گزارش ایسنا ،  در جلسه روز گذشته هیات رییسه تحقیق و تفحص از شورای عالی ایرانیان ابراهیمی نماینده مردم بیرجند به عنوان رییس و نقوی حسینی و کواکبیان نمایندگان ورامین و سمنان به عنوان نواب رییس اول و دوم این هیات انتخاب شدند. احمدی بیغش نماینده شازند نیز به عنوان منشی انتخاب شد و عملا کار تحقیق و تفحص از این شورا اغاز گردید. بر این اساس از این پس جلسات هماهنگی توسط رییس برگزار می‌شود و پس از تعیین دقیق موضوعات تحقیق و تفحص سوالات و احیانا اقدامات میدانی از شورای عالی ایرانیان اغاز می‌گردد. بر اساس ایین‌نامه داخلی مجلس این هیات شش ماه وقت دارد تا گزارش خود را به صحن علنی مجلس ارایه کند.