کیهان در ستون یادداشت روز خود تحت عنوان چه کسانی درپی انتقام بودند  ?  !  نوشت :   …  از امروز تا روز انتخابات هر کس احساسات مردم را در جهت ایجاد اختلاف به کار گیرد ،  قطعا به کشور خیانت کرده است .نکته فوق ،  فرازی از بیانات رهبر معظم انقلاب خطاب به رؤسای دولت و مجلس است که نزدیک به دو هفته قبل و با اشاره به شرایط حساس کنونی ایراد شده بود. رهبر انقلاب در همین دیدار تاکید کرده بودند که دولت و مجلس به جای پرداختن به بحث‌های بی حاصل ،  تمامی امکانات و توان خود را برای رسیدگی به مسائل مهم و حیاتی کشور و مخصوصا مقابله جدی با پدیده گرانی و رفع این مشکل از چرخه معیشتی اقشار کم درامد و محروم به کار گیرند. توصیه رهبر معظم انقلاب علاوه بر ان که به لحاظ جایگاه قانونی و از ان مهمتر ،  مقام و جایگاه ولایت امری ایشان لازم الاتباع است ،  به لحاظ عقلی و منطقی نیز به وضوح و بدون کمترین ابهامی قابل فهم است و انان که این واقعیت عریان و معادله بی مجهول را درک نمی‌کنند ،  چه بخواهند و چه نخواهند به مردم و کشور خیانت کرده‌اند و تنها تخفیفی که می‌توان برای انها قائل شد این است که بدون قصد خیانت ،  مرتکب خیانت شده‌اند !  یعنی از سه عنصر تشکیل دهند جرم -  عنصر معنوی  ( نیت )  ،  عنصر مادی  ( انجام عمل مجرمانه )  و عنصر قانونی  ( تاکید قانون بر مجرمانه بودن عمل )  -  فقط عنصر اول یعنی نیت سو کسانی که مرتکب جرم بزرگ دیروز شده‌اند قابل پذیرش نیست و نمی‌توان گفت که انگیزه خیانت داشته‌اند ! اما شواهدی در دست است که نشان می‌دهد واقعه تلخ و ناگوار و خیانت امیز دیروز توطئه مشترک اصحاب فتنه و حلقه انحرافی بوده است. دو جریانی که برخلاف انچه به ظاهر ادعا می‌کنند ،  در پس معرکه دست در دست یکدیگر دارند و برای عملیاتی کردن توطئه‌های مشترک از برخی مسئولان ساده اندیش و یا  - خدای نخواسته -  خودباور بهره می‌گیرند. بخوانید …  ! 1 -  کدام جریانات از تقابل دولت و مجلس سود می‌برند ?  کدام محافل ،  تعامل مثبت و سازنده این دو قوه در راستای اطاعت از رهنمود رهبر معظم انقلاب برای کاهش اختلافات و گره گشایی از رنج‌های اقتصادی مردم را برنمی تابند و ارامش و گره گشایی را به زیان خود ارزیابی می‌کنند ?  چرا ناگهان باید فضای همدلی و همفکری دو قوه برای اتخاذ تدابیر مشترک اقتصادی و رسیدگی به دغدغه‌های ازاردهنده طبقات مستضعف و کم درامد جامعه به هم ریخته شود ?  چه کسانی ارامش جامعه و امیدواری توده‌های شریف مردم به همت مسئولان برای حل معضلات را با اهداف بعضا اعلام شده خود در تعارض می‌بینند و به جای ان اصرار دارند فضای مسموم التهاب و تشویش و بدگمانی و یاس را زیر پوست افکار عمومی تزریق کنند ?  فقط نیم نگاهی به اظهارات و مواضع و عملکرد دو جریان فتنه و حلقه انحرافی طی چند ماه اخیر بیندازید و سپس اتفاقات دیروز مجلس را که در متن و حاشیه استیضاح وزیر کار رخ داد را به ارزیابی بنشینید.2 -  دو هفته پیش رهبر معظم انقلاب رؤسای دو قوه ،  شماری از رؤسای کمیسیون‌های مجلس و برخی مقامات دولتی را احضار کرده و ضمن گلایه از فضای مجادله و تعارض میان مسئولان ،  از انها خواسته بودند به اقتضای حساسیت شرایط ،  اهتمام به امور خطیر کشور را در اولویت قرار داده و حتی مسائل مهم  - به زعم خود -  را فدای اهم که همان مسائل کلان کشور و از جمله دغدغه‌های معیشتی مردم و معضل تورم است ،  کنند. ایشان همچنین خواستار تنازل طرفین برای پیشبرد اصلاحات و تدابیر اقتصادی شده بودند. اظهارات رهبر معظم انقلاب در این جلسه امیخته‌ای از انذار و تبشیر ،  و عتاب و عطوفت بود. در پی این رهنمود راهبردی ،  جلسات ارزشمندی برای هم اندیشی دولت و مجلس برقرار شد و به تصمیم‌های مثبتی هم برای حمایت از اقشار ضعیف جامعه نزدیک گردید. این جلسات در حال نهایی شدن بود که ماجرای دیروز به وقوع پیوست. ماجرایی که پی امد خسارت افرین ان ،  از پیش قابل پیش بینی بود و کیهان در تماس با برخی از چهره‌های خدوم هر دو طرف دولت و مجلس به عواقب ناگوار ان اشاره کرده بود.3 -  موضوع عزل و نصب اقای سعید مرتضوی به ریاست صندوق /  سازمان تامین اجتماعی از چند ماه قبل به مسئله‌ای کشدار  - و البته کم مایه -  تبدیل شده بود. وی به هنگام انتصاب ،  قاضی معلق قوه قضائیه بود. بنابراین دولت در این انتصاب وارد موضع اتهام شد و سپس با اتخاذ شیوه قانون دانی و قانون شکنی به دور زدن قانون مبادرت ورزیده بود. خارج کردن حوزه مدیریتی یاد شده از نظارت وزارت کار و سپردن حکم مدیریت ان به معاون اول رئیس جمهور ،  دور از شان دولت و ریاست جمهوری بود ،  چرا که تمکین و اجرای یک قانون -  حتی اگر ضعیف و ناقص تلقی شود -  به لحاظ عقلی ،  منطقی و حقوقی ،  به مراتب خردمندانه‌تر از مواجهه با قانون و یا دور زدن ان است. به تعبیر سوم ،  یک مدیر دولتی  - و هیچ مدیر دیگری -  مجاز نیست و حق ندارد با این توجیه که فلان حکم قضایی یا قانون را نمی‌پسندد ضوابط قضایی یا تقنینی را دور بزند.در عین حال باید از نمایندگان محترم -  و بعضا رنجیده خاطر -  مجلس پرسید ؛  اولا با استیضاح وزیر کار و برکناری یا ابقای وی قرار بود به کدام مقصود عقلانی برسند. جز اینکه با عزل وی ،  بی ثباتی تازه‌ای در نظام اداری پدید اورند و یا پس از ابقای وزیر فقط یک تنش غیر ضروری افریده باشند ?  !  و در هر دو صورت ،  مسئله مورد اختلاف اصلی سر جای خود باقی بماند ?  ثانیا ایا با توجه به مسائل و موضوعات مهم‌تر کشور ،  ایا این مسئله اولویت داشت یا باعث شد اولویت مهم و در دستور کار دو قوه مجددا به حاشیه برود ?   ( مجددا تاکید می‌شود اقدام دولت در تقابل با حکم دیوان عدالت اداری و نظر مجلس ،  ناپسند و غیر قابل دفاع است ) .4 -  اقدام رئیس جمهور در ایراد اتهام به برادر رئیس مجلس -  فارغ از صحت و سقم ان ،  ان هم برای ایجاد انفعال و به هم ریختن جلسه -  اقدامی غیر اخلاقی ،  غیر عقلانی و نوعی تحریف صورت مسئله است. صرف نظر از شیوه مذموم به کار رفته در این اتهام پراکنی ،  نفس این کار نوعی دفاع بد از وزیر کار بود که نتیجه ان در رای معنی دار نمایندگان نشان داده شد. هیچ ناظر بی طرفی این روش را تایید نمی‌کند که با متهم کردن برادر رئیس مجلس -  صرف نظر از درست و یا غلط بودن اتهام -  خود او به جای متهم بنشیند و انگاه از این برچسب ،  برای پاسخ به اعتراضات حقوقی و قانونی نمایندگان استیضاح کننده استفاده شود …  گنه کرد در بلخ اهنگری ،  به شوشتر زدند گردن مسگری !  …  متاسفانه این جدیت در پی جویی اتهامات اقتصادی ،  درباره مثلا ملاقات اقای م با متهم اول یک پرونده فساد کلان اقتصادی در هتل لاله و …  دیده نمی‌شود !  چرا ?  ! 5 -  چه کسانی اصرار داشتند شماری از نمایندگان استیضاح کننده را  - و نه همه انها -  را تشجیع کنند که در فضای همدلی پیش امده بین دولت و مجلس ،  یک موضوع چالشی نظیر استیضاح را پیش بکشند ?  در میان این گروه کسی است که دو هفته پیش مدعی شد خوب است یکی از ساکتین فتنه رئیس جمهور شود !  و شبکه دولتی انگلیس از او به عنوان اصلاح طلب جدید یاد کرد. از ان سو چه کسی تله گذاری کذایی را برای تهیه یک ویدئوی 25 دقیقه‌ای از یک ملاقات 24 ساعته طراحی کرد و مطالبی تقطیع شده ،  مبهم و بودار را تحویل رئیس جمهور داد تا خرج ماجراسازی در مجلس شود ?  ایا رئیس جمهور در این اقدام تبلیغاتی به طرف مقابل شلیک کرده است یا به سمت خود و دولت تیر انداخته است ?  کدام مرکز مشترک از این تقابل دولت و مجلس سود می‌برد و ذوق زده است ?  کافی است همین دیشب و امروز تیتر برجسته روزنامه‌های زنجیره‌ای و سایت‌های داخلی و بیگانه را مرور کنید تا پاسخ سؤال را دریابید ! بدخواهان با دو بازوی -  فتنه و حلقه انحراف -  مجلس و دولت را به سوی درگیری تازه سوق داده‌اند تا از مردم متدینی انتقام بگیرند که حماسه نهم دی را  - فارغ از بازی نامزدها -  افریدند ،  پای انقلاب ایستادند و در همین انتخابات مجلس سال گذشته با مشارکت معنادار خود به دهان دشمن زدند.بلافاصله بعد از واقعه تلخی که دیروز در جلسه علنی مجلس اتفاق افتاد ،  رسانه‌های دشمن با ذوق زدگی از درگیری و اختلاف شدید مسئولان در دولت و مجلس خبر دادند و حال ان که به گواهی انچه گذشت ،  رخداد دیروز ناشی از کم توجهی -  البته غیرقابل توجیه -  مسئولان محترم بوده است. اگرچه تلخ و ناگوار بود ولی با هوشیاری دولت و مجلس که نشانه‌های ان بعد از وقوع ماجرا دیده می‌شود ،  نمی‌تواند تکرار شدنی باشد و با جرات می‌توان گفت که دشمنان بیرونی و دنباله‌های حقیر داخلی انها در فاصله‌ای کوتاه پس از ان ماجرا شاهد ادامه همدلی اخیر پیش امده میان دولت و مجلس خواهند بود و همین جا بایستی بار دیگر هشدار چند ماه پیش رهبر معظم انقلاب در دیدار دانشجویان را گوشزد کرده و امیدوار بود که غفلت پیشین به تکرار ننشیند ؛  یکی از راه‌ها ،  ایجاد وحدت است. اختلافات مضر است. هم اختلافات بین مسئولین مضر است ؛  هم بدتر از ان ،  کشاندن اختلاف میان مردم مضر است. این را من به مسئولین ،  به رؤسای محترم هشدار می‌دهم. من از رؤسای قوا حمایت کردم ،  باز هم حمایت می‌کنم -  مسئولند ،  باید کمکشان کرد -  اما به انها هشدار می‌دهم …  البته اختلاف نظر ،  فراوان است ؛  هیچ اشکالی هم ندارد -  دو نفر مسئولند ،  رفیقند ،  اختلاف نظر هم دارند ؛  همیشه هم بوده است -  اما اختلاف نظر نباید به اختلاف در عمل و اختلاف در برخوردهای گوناگون ،  به اختلاف علنی ،  به گریبانگیری ،  به مچ گیری منتهی شود …  اختلافات را نباید علنی کرد ؛  اختلافات را نباید به مردم کشاند ؛  احساسات مردم را نباید در جهت ایجاد اختلاف تحریک کرد. از امروز تا روز انتخابات ،  هر کس احساسات مردم را در جهت ایجاد اختلاف به کار بگیرد ،  قطعا به کشور خیانت کرده.