نمایندگان مجلس شورای اسلامی در هفته اتی گزارش کمیسیون تلفیق درباره لایحه برنامه پنجم توسعه کشور را بررسی می‌کنند.به گزارش مهر ،  نمایندگان مجلس شورای اسلامی در دستور کار هفته اتی خود بررسی گزارش کمیسیون تلفیق ،  اعاده شده از سوی شورای نگهبان را در برنامه دارند.همچنین مجلس ،  در هفته اتی دو گزارش کمیسیون صنایع و معادن درباره ارزیابی عملکرد بخش صنعت کشور و مقایسه ان با اهداف و تکالیف برنامه چهارم توسعه و گزارش کمیسیون کشاورزی ،  اب و منابع طبیعی در مورد تحقیق و تفحص از سازمان تعاون روستایی را بررسی می‌کند.نمایندگان ملت ،  در هفته اتی ادامه رسیدگی به گزارش کمیسیون اجتماعی درباره طرح تبدیل سازمان‌های تربیت بدنی و ملی جوانان به وزارت ورزش و جوانان ،  گزارش کمیسیون قضایی و حقوقی درباره لایحه پیش فروش ساختمان اعاده شده از سوی شورای نگهبان ،  گزارش کمیسیون عمران درباره طرح حمایت از بازسازی بافت‌های فرسوده اعاده شده از سوی شورای نگهبان و گزارش کمیسیون اجتماعی درباره طرح استفساریه ماده 13 قانون حمایت از ازادگان مصوب 1369 را در دستور کار خود دارند.براساس دستور کار هفته اتی مجلس ،  گزارش کمیسیون شوراها و امورداخلی کشور درباره طرح اصلاح موادی از قانون تشکیلات ،  وظایف و انتخابات شوراهای اسلامی کشور و انتخابات شهرداران مصوب 1375 ،  گزارش کمیسیون اجتماعی در مورد طرح ناظر بر تاسیس و فعالیت سازمان‌های مردم نهاد ،  و دو گزارش کمیسیون اقتصادی درباره لایحه اصلاح تبصره ماده 1 قانون برگزاری مناقصات و لایحه موافقتنامه تشویق و حمایت متقابل از سرمایه گذاری بین دولت جمهوری اسلامی و دولت جمهوری سوسیالیستی ویتنام نیز از سوی نمایندگان ملت بررسی می‌شود.