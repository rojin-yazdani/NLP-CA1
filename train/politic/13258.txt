رییس سازمان صداوسیما با ارسال نامه‌ای به عارف از مراتب قدرشناسی و جامع‌نگری وی درخصوص عملکرد رسانه ملی تشکر کرد.به گزارش ایسنا ،  سید عزت الله ضرغامی در این نامه ضمن قدردانی از نامه محبت امیز عارف درخصوص تقدیر از رسانه ملی اعلام کرد :  نامه محبت امیز شما که حاکی از قدر شناسی وجامع نگری است ،  موجب خوشحالی اینجانب و همه خدمتگزاران نظام در رسانه ملی شد. متقابلا رضایت همکاران در ستاد انتخابات سازمان صدا و سیما از تعامل بسیار اخلاقی وصمیمانه جنابعالی با انان را خدمت شما اعلام می‌کنم.روابط عمومی صداوسیما گزارش داد ،  ضرغامی با قدردانی از رفتار صادقانه عارف در مناظره‌های تلویزیونی تاکید کرد :  چه خوب می‌شد اگر همه جریان‌ها و شخصیت‌های سیاسی در عین حفظ مواضع فردی و گروهی ،  جانب انصاف را روا می‌داشتند و نسبت به انچه پیرامون انان می‌گذرد واقع بینانه برخورد کرده و نقاط قوت و ضعف رقیب را صادقانه در بستری از تقوای الهی ارزیابی و قضاوت می‌کردند.ضرغامی در پایان اورده است :  رفتار جنابعالی در طول این مدت الگوی خوبی برای تحقق این ارزوست.نامه عارف به ضرغامیمحمدرضا عارف ،  کاندیدای یازدهمین دوره‌ی انتخابات ریاست جمهوری که در روزهای پایانی از شرکت در رای‌گیری انصراف داد ،  در نامه‌ای به رییس سازمان صدا و سیما با اشاره به لطف یگانه متعال و تدابیر حکیمانه مقام معظم رهبری در خلق حماسه سیاسی 24 خرداد ،  نوشت :  اینک که به لطف یگانه متعال و تدابیر حکیمانه مقام معظم رهبری و حضور فهیمانه و پرشور و شعور ملت شریف و عزیز ایران ،  حماسه سیاسی به بهترین شکل ممکن محقق شد ،  بر خود لازم می‌دانم که صمیمانه از تلاش‌های شبانه‌روزی جنابعالی ،  کلیه مدیران ،  کارمندان ،  تهیه‌کنندگان ،  گزارشگران ،  فیلم برداران و سایر عوامل دست‌اندرکار در رسانه ملی که به حق در خلق این حماسه نقش تعیین‌کننده و بی‌بدیلی ایفا نمودند ،  قدردانی و تشکر کنم. روابط عمومی کل سازمان صداوسیما گزارش داد ،  وی با اشاره به پوشش مناسب و عادلانه اخبار از سوی رسانه ملی نوشت :  پوشش مناسب اخبار کلیه نامزدهای محترم ،  چه در برنامه‌های برنامه‌ریزی شده نظیر مناظرات ،  گفتگوهای خبری و برنامه‌های شبکه‌های مختلف و چه در پوشش اخبار سفرهای نامزدهای محترم در این دوره از انتخابات می‌تواند برگ زرینی در کارنامه صدا و سیمای جمهوری اسلامی ایران باشد. معاون اول دولت اصلاحات در ادامه با اشاره به ایفای نقش ملی صدا و سیمای جمهوری اسلامی ایران در افزایش همگرایی‌ها و کاهش واگرایی‌ها اورده است :  در اینجا باید به طور خاص از تغییر روند انجام مناظرات که به منظور بهره‌مندی هرچه بیشتر مردم از نظرات و برنامه‌های نامزدهای محترم ،  انجام گرفت ،  تشکر نمایم. یقین دارم که با گشوده شدن فصل جدیدی از همدلی و همکاری در حیات سیاسی جمهوری اسلامی ایران ایفای نقش ملی صدا و سیمای جمهوری اسلامی ایران در افزایش همگرایی‌ها و کاهش واگرایی‌ها بسیار تعیین کننده خواهد بود که نوع عملکرد صدا و سیما در مدت برگزاری انتخابات نشاندهنده این ظرفیت رسانه ملی است. عارف در پایان نامه خود ضمن قدردانی از رییس و کلیه عوامل رسانه ملی می‌نویسد :  در پایان باید یک بار دیگر از جنابعالی و کلیه همکاران و عزیزان زحمتکش در صدا و سیمای جمهوری اسلامی ایران در ایجاد هماهنگی کامل در ایام انتخابات تشکر و از ایجاد هرگونه زحمت عذرخواهی کنم.