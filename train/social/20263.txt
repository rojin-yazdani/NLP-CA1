یک پژوهشگر المانی ادعا کرده است که مزاح و شوخ طبعی در واقع تظاهری از پرخاشگری است .به گزارش ایسنا ،  این محقق المانی می‌گوید :  شوخ طبعی تظاهر پرخاشگری است و خنداندن دیگران به این معنی است که شما خودتان را در پلکان اجتماعی بالاتر از مخاطبانتان می‌بینید . هلگا کوتهوف محقق دانشگاه فری برگ در این باره ادعا کرده است که توانایی به خنده انداختن دیگران در واقع نشان دهنده درجه‌ای از کنترل است که فرد بذله‌گو برای بهره‌کشی از دیگران به این شکل به انها حاکم می‌شود تا نشان دهد که دیگران تحت سلطه وی هستند و مسئولیت انها را بر عهده دارد .وی تصریح کرد :  افرادی که در راس قرار دارند ،  برای خنداندن سایرین ازادتر هستند ،  همچنین برای پرخاشگری کردن نیز ازادترند و بیشترین کار سرگرم کننده برای این افراد ساختن لطیفه برای دیگران است .نمایش شوخ طبعی به این معنی است که کنترل اوضاع به دست فردی است که در مرتبه بالاتری قرار دارد و به همین خاطر قبل از دهه 1960 زنان بسیار به ندرت دیگران را می‌خنداندند و اساسا نمی‌توانستند این کار را انجام دهند و به همین خاطر است که پسران از همان دوران جوانی اغلب در نقش کسی هستند که دیگران را به خنده وا می‌دارند ،  در حالی که دختران اغلب نقش کسی را ایفا می‌کنند که تمایل به خندانده شدن دارند.