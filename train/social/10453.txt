معاون وزیر دادگستری گفت :  انتقال محکومین به حبس بین دو کشور ایران و عراق صورت می‌پذیرد.به گزارش ایسنا ،  سیدعلی رییس‌الساداتی معاون وزیر دادگستری و رییس کارگروه انتقال محکومین از تبادل محکومین به حبس ،  بین جمهوری اسلامی ایران و عراق خبر داد.ساداتی ادامه داد :  در ادامه روند انتقال محکومین تبعه ایرانی از سایر کشورها و بر اساس موافقت صورت گرفته با دولت عراق ،  19 تن از اتباع کشورمان که به مجازات حبس در کشور عراق محکوم شده بودند ،  روز نوزدهم اسفندماه جاری از طریق مرز شلمچه به کشور انتقال می‌یابند.وی بیان کرد :  بر اساس همین توافق ،  10 تن از اتباع عراقی محبوس در کشورمان نیز برای گذراندن ادامه دوران محکومیت در کشور متبوع خود ،  به دولت عراق تحویل داده می‌شوند.معاون وزیر دادگستری از موافقت دولت ارمنستان با انتقال 10 تن از اتباع ایرانی محکوم به حبس به کشور خبر داد که تبادل این محکومین ،  در تاریخ بیست‌و یکم ماه جاری صورت می‌پذیرد.