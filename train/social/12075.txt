وزیر تعاون  ،  کار و رفاه اجتماعی در خصوص پرداخت یارانه‌ها گفت :  حق نداریم پول مربوط به قانون هدفمندسازی یارانه‌ها را در جامعه بدون برنامه بپاشیم.به گزارش ایسنا ،  دکتر علی ربیعی در جمع نمازگزاران ایین عبادی  -  سیاسی جمعه در شهرستان فومن افزود :  دولت در مقابل این ملت اعتقاد دارد که باید متعهدانه عمل کند و به حمدالهی زمینه سرمایه گذاری به وجود امده و دولت در تلاش است که مشکل تورم در جامعه را رفع کند.وی با بیان اینکه بسیاری از شرکت‌های خارجی ،  برای سرمایه گذاری در بخش‌های مختلف ابراز تمایل کرده‌اند ،  اضافه کرد :  این مسئله ،  هم عزت را برای کشورمان و هم تعامل با سایر کشورها را فراهم می‌کند.وزیر تعاون  ،  کار و رفاه اجتماعی افزایش واردات را یک افت بزرگ دانست و تصریح کرد :  متاسفانه با واردات بی رویه  ،  بدون کارشناسی و گشودن بازارهای داخلی بدون تدبیر برای خارجی‌ها ،  اسیب جدی به تولیدکنندگان داخلی و حتی مصرف کنندگان وارد شد و در زمینه واردات برنج در سال‌های اخیر که بسیار بد بود  ،  هنوز اسیب ان را داریم.وی اظهار کرد :  دولت با توجه به ارزش‌های کارافرینی و سرمایه ایرانی ،  امیدوار به اینده است.وزیر کار ،  تعاون و رفاه اجتماعی شنیدن همه حرف‌ها و نقدها را از امتیازهای دولت تدبیر و امید دانست و ادامه داد :  به اعتقاد ما ،  احترام به همه ملت ،  راست گفتن ان هم راست گفتن عملی و اماری به مردم و محفوظ نگه داشتن بیت المال ،  از تعهدات دولت به مردم است.ربیعی توجه به اموزه‌های دین مبین اسلام ،  ارزش‌های دینی و حرکت در راستای اعتلای ارزش‌های نظام و انقلاب اسلامی و منویات رهبری را سرمنزل مقصود دولت برشمرد و افزود :  دولت به کمک مردم با باور به انان که در سرنوشت کشورشان همیشه اثرگذار بوده‌اند و به دولت اعتماد کرده‌اند ؛  کارها و امور را به جلو می‌برد.وی در ادامه سخنان خود توجه به کاهش بیکاری در سطح جامعه را از تاکیدات و اولویت‌های دولت و وزارتخانه تحت مدیریت خود خواند و گفت :  در گیلان نرخ بیکاری کاهش یافته ولی با توجه به شرایط این استان برای رسیدن به نقطه ایده ال و کسب رضایت مردم در این زمینه ،  باید بیشتر تلاش کرد و این امر ،  نیاز به همت بالایی دارد.وی همچنین بهره مندی مردم از بیمه همگانی را از ارزوهای امام راحل عنوان و خاطرنشان کرد :  پای خواهیم فشرد که بیمه‌ها هر روز بهتر از دیروز شود ؛  هم اکنون بیش از 10 میلیون ایرانی ان هم از اقشار ضعیف جامعه تحت حمایت بیمه‌ای قرار گرفته‌اند و تمام تلاش خود را برای ایجاد رفاه اجتماعی مطلوب در جامعه خواهیم کرد.وزیر تعاون ، کار و رفاه اجتماعی همچنین در خصوص پرداخت یارانه‌ها گفت :  حق نداریم پول مربوط به قانون هدفمندسازی یارانه‌ها را در جامعه بدون برنامه بپاشیم.ربیعی تاکید کرد :  این یارانه برای اقشار کم درامد و طبقات پایین جامعه است و برای این قشر حذف نخواهد شد و باید برای ایجاد اشتغال هزینه شود و اگر این امر محقق شود ،  با کرامت و ماندگار خواهد بود.وی افزود :  این یارانه حق طبقات پایین جامعه است و قول می‌دهم یارانه طبقات پایین جامعه حفظ شود ضمن اینکه ما در حوزه امنیت غذایی افراد پایین دست جامعه ،  طی سال گذشته به حدود 10 میلیون نفر سبدهای غذایی برای مقابله با کمبود کالری و پروتئین اعطا کردیم.براساس گزارش سایت وزارت تعاون ،  وی ابراز امیدواری کرد :  به حمد الهی اثار بهتر شدن رفاه اجتماعی با کمک مردم و در کنار انان و برای انان ملموس خواهد شد.