ایت الله مکارم شیرازی مهریه‌های سنگین را باطل اعلام کرد و گفت :  تعیین این گونه مهریه‌ها موجب ایجاد دشمنی در خانواده‌ها می‌شود.به گزارش خبرنگار مهر در قم ،  ایت الله ناصر مکارم شیرازی بعد از ظهر یک‌شنبه در سلسله جلسات مباحث تفسیر قران که در شبستان امام خمینی ( ره )  حرم حضرت معصومه‌ ( س )  برگزار شد ،  با بیان اینکه مهریه زیاد باعث دشمنی می‌شود گفت :  مهریه‌های سنگین باطل است و تبدیل به مهر المثل می‌شود.وی با بیان اینکه امروزه مهریه‌ها سنیگن و خطرناک است تاکید کرد :  مهریه‌های سنگین بسیار ساده به اجرا گذاشته می‌شود و موجبات سو استفاده افراد است که با اجرا گذاشتن ان اموال و دارایی افراد را توقیف کرده و بدین شکل موجبات دشمنی در بین خانواده‌ها فراهم می‌شود.مهریه سنگین بلایی برای خانواده‌هاستاین استاد حوزه با انتقاد از این که برخی می‌گویند مهریه سنگین برای استحکام زناشویی است ،  بیان داشت :  این چگونه استحکامی است که با مهریه سنگین ایجاد می‌شود ? وی با اشاره به اینکه عده‌ای می‌گویند ایا مهریه اندازه دارد گفت :  مهریه همسر پیامبر 500 درهم بود که معادل 250 مثقال نقره و به قیمت امروز نیز 300 هزار تومان است.این مرجع تقلید با اشاره به اینکه من نمی‌گویم به سراغ مهریه خیلی سبک بروید بیان کرد :  مهریه سنگین بلایی برای خانواده‌ها است و بسیاری از جوانان به دلیل همین مهریه سنگین ازدواج نمی‌کنند.وی با تاکید بر اینکه زندگی ساده مشکلات کمتری دارد ابراز کرد :  زندگی که همراه با زرق و برق و تجملات باشد مشکلات فراوانی نیز به همراه خواهد داشت.ایت الله مکارم شیرازی گفت :  اینکه در هنگام تعین مهریه می‌گویند چه کسی داده و چه کسی گرفته است نشان می‌دهد که مهریه جدی نیست و پرداخت ان نیز شرعا واجب نیست.عند المطالبه باید به عندالاستطاعه تبدیل شوداین استاد حوزه با اشاره به اینکه در کنار ارقام سنگین مهریه عند المطالبه نیز بیان می‌شود گفت :  قضات باید بدانند که جوانانی که درکنار ارقام سنگین مهریه عند المطالبه بودن را بیان می‌کنند بدان دلیل که در اوایل عمر توانایی پرداخت ان را ندارند باید به عندالاستطاعه تبدیل شود.وی در ادامه با تاکید بر صرف بیت المال در جای خود ابراز داشت :  صرف بودجه کشور باید با حساب و کتاب باشد و اینکه بودجه کلانی را به یک هنرپیشه بدهند درحالی که فقیر و بیچاره در کشور وجود دارد کار درستی نیست و مسئولان باید بدانند که بودجه درکجا صرف شود.ایت الله مکارم شیرازی با بیان نکاتی از قران کریم و با اشاره به اینکه در قران کریم رابطه بین کارگر و کارفرما بیان شده است ابراز داشت :  باید افراد لایق و قوی و امین عهده دار انجام کارها باشند و اینگونه نباشد که به واسطه روابط دوستی و خویشاوندی از افراد ضعیف درانجام کارها استفاده شود.وی در ادامه با بیان برخی از ویژگی‌های قران کریم گفت :  قران هیچگاه کهنه نخواهد شد زیرا تنها برای زمانی خاص نازل نشده است و تمامی اقشار جامعه از دانشمندان و علما تا افراد عادی می‌توانند از ان بهره‌مند شوند.