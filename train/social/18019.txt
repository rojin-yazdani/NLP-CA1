سیل دیشب در گلستان 3 کشته بر جای گذاشت.به گزارش واحد مرکزی خبر مدیر کل مدیریت بحران گلستان گفت  :  در شهرستان علی اباد کتول سیل جان یک نفر را گرفت و در ازادشهر نیز سیلاب یک نفر را با خود برد که هنوز پیدا نشده است .حسام افزود  :  در شهرستان ازادشهر همچنین اتصال برق بر اثر ابگرفتگی 2 نفر را کشت .وی گفت  :  سیلاب دیشب همچنین به بخش کشاورزی  ،  زیر ساخت‌ها و ابنیه‌های فنی در استان خسارت زد که میزان ان هنوز تعیین نشده است .فرماندار گرگان نیز گفت  :  در سیلاب دیشب در این شهرستان به 11 خودرو بیش از 70 درصد خسارت وارد شد .اداره کل راه و شهرسازی گلستان اعلام کرد بر اثر سیلاب دیشب محور مراوه تپه – داشلی برون مسدود شده است و مسافران و رانندگان می‌توانند از مسیر جایگزین از محور مراوه تپه  -  کلاله – گنبدکاووس – داشلی برون استفاده کنند .بر اساس اعلام راه و شهرسازی گلستان مسیر ازادشهر – مینودشت که از ساعت 10 و نیم دیشب بسته شده بود دقایقی قبل بازگشایی شد . مدیریت بحران گلستان دیروز درباره سیلاب و ابگرفتگی خیابان‌های گلستان هشدار داده بود .بر اساس اطلاعیه مدیریت بحران ناپایداری هوا و احتمال رگبار  ،  سیلاب و ابگرفتگی خیابان‌ها تا شنبه در گلستان دور از انتظار نیست .