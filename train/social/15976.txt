شورای هماهنگی تبلیغات اسلامی از عموم ملت ایران اسلامی دعوت کرد در مراسم تشییع پیکر جانباختگان فاجعه منا که فردا  ( یک شنبه )  از مقابل دانشگاه تهران برگزار می‌شود حضور یابند.به گزارش ایلنا ،  شورای هماهنگی تبلیغات اسلامی در پی جانباختن جمعی کثیری از ضیوف‌الرحمان و مؤمنان مهاجر الی‌الله در فاجعه‌ی مصیبت بار منا ،  پس از اعلام رسمی هیات دولت مبنی بر اعلام زمان مراسم تشییع پیکر جانباختگان ،  با صدور اطلاعیه‌ی فراخوان و دعوت عمومی ،  از ملت داغدار و عزادار و مردم شهیدپرور و سلحشور ایران اسلامی دعوت کرد تا ،  فردا ،  یک شنبه ،  از ساعت 9 : 30 صبح از دانشگاه تهران ،  با حضور حماسی ،  پر شور و گسترده خود پیکرهای مطهر جانباختگان فاجعه منا را بر روی دستان خود ،  با اه و اشک و ماتم و قلوبی شکسته از این داغ گران و مملو از خشم ال سعود تا دیار حق و دیدار رب کریم تشییع کنند.شورای هماهنگی تبلیغات اسلامی در این اطلاعیه اورده است :  فاجعهٔ دلخراش و مصیبت بار منی که در ان جمع کثیری از ضیوف الرحمان و مومنان مهاجرالی‌الله از کشورهای مختلف ،  جان باختند ،  اندوهی بس بزرگ در جهان اسلام پدید اورده و عید مسلمانان را به عزا تبدیل کرد.شورای هماهنگی تبلیغات اسلامی در پایان این اطلاعیه ،  با اعلام تسلیت مجدد به ملت شهید پرور و سوگوار و عموم مردم شریف و قدرشناس ایران اسلامی و به ویژه به مقام معظم رهبری مدظله العالی و تمامی خانواده‌های داغدار و معزا ؛  این حادثه‌ی هولناک و فاجعه دلخراش را زنگ خطری برای جهان اسلام و زنگ پایان عمر و اغاز سراشیبی تند و سقوطی خطرناک برای رژیم مزدور و مسلمان کش ال سعود دانسته و از عموم مردم فهیم و قدرشناس ایران می‌خواهد تا با حضور پررنگ ،  با شکوه و معنوی خود در مراسم تشییع پیکر جانباختگان این حادثه که فردا یکشنبه 12 مهر از ساعت 9 : 30 صبح از دانشگاه تهران اغاز خواهد شد ،  و همچنین مراسم تشییع جانباختگان در سایر استان‌ها ،  ضمن نمایش وحدت و اتحاد خود و تکریم و تجلیل از جایگاه اینجانباختگان عزیز و اعلام همدردی با خانواده‌های داغدار ایشان ،  خشم مقدس و انقلابی خود را از کوتاهی و بی‌کفایتی رژیم ال سعود فریاد زنند.همچنین عصر فردا ،  یکشنبه ،  مراسم گرامیداشت انجانباختگان ،  از سوی مقام معظم رهبری مدظله العالی از ساعت 15 : 30 تا 17 : 30 در حسینه امام خمینی  ( ره )  و همزمان در شبستان امام خمینی  ( ره )  حرم مطهر حضرت فاطمه معصومه ( س )  در شهر خون و قیام ،  قم و همزمان در سراسر کشور برگزار می‌شود.