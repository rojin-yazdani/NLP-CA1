فرمانده نیروی انتظامی با اشاره به دو جشن پیروزی سیاسی و ورزشی که در کشور روی داد ،  گفت :  این پیروزی‌ها نعمت‌هایی بود که از سوی خداوند به مردم ما نازل شد و به حمد الله امن‌ترین انتخابات را در این دوره برگزار کردیم که این امر اعتراف دشمنان داخلی و خارجی را در وجود دموکراسی کامل در کشور و برگزاری انتخابات سالم به همراه داشت.به گزارش ایسنا  ،  سردار اسماعیل احمدی مقدم در همایش تقدیر از فرماندهان قرار گاه امام علی  ( ع )  تهران بزرگ با اشاره به فرا رسیدن نیمه شعبان ،  میلاد با برکت منجی موعود حضرت مهدی صاحب الزمان ( عج )  گفت :  گاهی افرادی زمان پایان غیبت را جویا می‌شوند و زمان ان را می‌پرسند که باید گفت هرگاه زمینه فراهم شود ،  ظهور می‌کنند و این فقط در‌ید قدرت خداوند است که زمان ظهور ایشان را تعیین کند.وی ادامه داد :  ان حضرت اخرین ذخیره الهی روی زمین می‌باشند و حضور ایشان یعنی حاکمیت مستضعفان و برقراری حکومت واحد تحت امر الهی بدون وجود شرک و کفر.فرمانده نیروی انتظامی با اشاره به غیبت حضرت ،  افزود :  در زمان میلاد حضرت موسی  ( ع )  که فرعون همه کودکان را به قتل می‌رساند تا از تولد حضرت موسی ( ع )  جلوگیری کند ؛  در زمان امام حسن عسگری  ( ع )  نیز دشمنان اسلام برای اینکه از تولد حضرت مهدی  ( عج )  جلوگیری کنند پدر بزرگوارشان را در منطقه‌ای نظامی ساکن کردند اما غافل از اجرای مشیت الهی بودند.رییس پلیس کشور در ادامه گفت :  نهاد فطرت جویی در تمام انسان‌ها وجود دارد چرا که خداوند خمیر مایه انسان‌ها را از وجود خویش درست کرده و گاهی اوقات این لوح فطرت جویی با انجام گناه غبار می‌گیرد ،  اما انسان در نهاد خود این فطرت را همیشه همراه دارد و این فطرت‌های انسانی هرگز و تحت هیچ شرایطی تغییر نمی‌پذیرد حتی با پیشرفت‌های تکنولوژیک و اجتماعی.وی در بخشی دیگر از سخنان خود با اشاره به مکتب انتظار گفت :  انتظار به معنای نشستن و به در نگاه کردن نیست ؛  بلکه پافشاری بر پیمان ؛  عدم پیمان شکنی ؛  صداقت و فراهم اوردن شرایط ظهور منجی عالم بشریت است چرا که انسان در روز ازل با خدای خود پیمان بسته است که تا پای جان بر پیمان خویش استوار مانده و بر وعده خود ایستادگی کند.احمدی مقدم با تاکید بر اینکه سربازی امام زمان ( عج )  نترسیدن از تهدیدها و پافشاری و ایستادگی بر اعتقادها و پیمان ازلی است  ،  ادامه داد :  مکتب انتظار یعنی ارمان خواهی و دیدن نور امید .رییس پلیس کشور در بخش دیگری از سخنان خود اضافه کرد :  ماه شعبان ماه امادگی برای استقبال از ماه رمضان است ؛  چرا که ائمه نیز اعمال ماه شعبان را به ماه رمضان وصل می‌کردند.احمدی مقدم بیان داشت :  ماه رمضان ماه ضیافت الهی است و انسان باید بتواند به نحو مطلوب از این ماه بهره‌ای کامل ببرد .وی همچنین با اشاره به برگزاری انتخابات پرشور و به یاد ماندنی 24 خرداد ماه امسال گفت :  جا دارد به همه کارکنان نیروی انتظامی خصوصا کارکنان فرماندهی انتظامی تهران بزرگ خسته نباشید عرض کنم چرا که شما عزیزان با اغاز نوروز و پس از ان تا کنون درگیر مسایل مربوط به طرح‌های اجتماعی ؛  انتظامی و انتخاباتی بوده اید.فرمانده نیروی انتظامی با اشاره به دو جشن پیروزی سیاسی و ورزشی که در کشور روی داد ،  گفت :  این پیروزی‌ها نعمت‌هایی بود که از سوی خداوند به مردم ما نازل شد و به حمد الله امن‌ترین انتخابات را در این دوره برگزار کردیم که این امر اعتراف دشمنان داخلی و خارجی را در وجود دموکراسی کامل در کشور و برگزاری انتخابات سالم به همراه داشت.وی در ادامه به تشریح فضای کشور در زمان انتخابات از ثبت نام نامزدها تا پس از انتخابات پرداخت و افزود :  انچه رهبر معظم انقلاب در خصوص خلق حماسه سیاسی و اقتصادی مد نظر داشتند روی داد و نیروی انتظامی درخلق این حماسه نقش بسزایی را ایفا کرد.سردار احمدی مقدم ؛  ضمن تقدیر از عملکرد مثبت و موثر اقدامات فرماندهی انتظامی تهران بزرگ در قبل ،  حین و بعد از انتخابات خاطر نشان کرد :  ماموریت پلیس پایتخت بسیار خوب انجام شد به طوری که می‌توان ان را به عنوان الگویی انتظامی در سراسر کشور تعمیم داد.