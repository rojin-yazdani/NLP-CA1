حجت‌الاسلام محمد گنجی عصر دیروز در نشست مجمع عمومی بسیج شهرستان جم با اشاره به ازدواج امام علی ( ع )  و حضرت زهرا ( س )  با تاکید بر اینکه باید ازدواج به موقع جوانان فرهنگ‌سازی شود اظهار داشت :  بدون تردید بالا رفتن سن ازدواج عواقب خطرناکی را در پی خواهد داشت.به گزارش تابناک بوشهر ،  وی بر لزوم ترویج ازدواج سالم و کم‌خرج تاکید کرد و بیان داشت :  مسئولان و خانواده‌ها باید نسبت به ترویج ازدواج اسان اهتمام ورزند.رئیس شورای طلاب و روحانیت بسیج شهرستان جم با بیان اینکه بسیج واژه مقدسی است و شامل همه اقشار می‌شود افزود :  بسیجی پاسدار ارزش‌هاست و انجائی‌که بسیج حضور دارد ،  دشمن ناکام می‌ماند.گنجی به انتخابات پیش رو اشاره کرد و گفت :  اکنون باید با حضور در صحنه انتخابات بار دیگر دشمنان را ناامید و ناکام کنیم.وی در ادامه با بیان اینکه انتخاب اصلح باید با معیارها و ارزش‌های انقلاب صورت پذیرد ،  بیان داشت :  باید حواسمان باشد که انتخابمان بر اساس شعارهای عوام فریبانه نباشد.امام جمعه جم در ادامه سخنان خود با تاکید بر لزوم ایجاد اشتغال پایدار برای جوانان تحصیلکرده افزود :  امروز جوانان تحصیلکرده استان بوشهر بیکار هستند و این زیبنده استان نیست و مسئولان در کنار سایر امورات باید به طور جدی به مسئله بیکاری و اشتغال جوانان رسیدگی کنند.گنجی با اشاره به فرار مغزها از کشور گفت :  چند روز پیش یک جوان با مدرک دکترا نزد من امد و گفت شغلی ندارم و از کشور المان مرا دعوت به کار کرده‌اند که مجبورم به المان بروم.امام جمعه جم خواستار رفع مشکلات اشتغال جوانان شد و اظهار داشت :  همه مسئولان استان باید برای بهبود وضعیت اشتغال در استان و رفع مشکل بیکاری جوانان تلاش کنند.وی ادامه داد :  استان بوشهر دارای ظرفیت‌های بالایی در بخش‌های مختلف است و صنایع نفت و گاز و پتروشیمی استان بوشهر ظرفیت بسیار خوبی در زمینه اشتغال است و باید اقدامات مناسبی صورت بگیرد.امام جمعه جم خواستار استفاده از نیروهای بومی در پارس جنوبی شد و تاکید کرد :  در استان جوانان تحصیلکرده زیادی وجود دارد و نباید در این زمینه شاهد کم‌کاری مسئولان برای ایجاد اشتغال جوانان تحصیل‌کرده بومی باشیم.رئیس شورای طلاب و روحانیت شهرستان جم با انتقاد از برخی مسئولان بیان داشت :  متاسفانه برخی در پارس جنوبی ماهیانه بالای 30 میلیون تومان پول می‌گیرند ولی جوانان شهرستان ما با داشتن دکترا بیکارند.گنجی خواستار برخورد جدی با این افراد شد و در پایان بر حفظ همدلی و همزبانی میان مردم و مسئولان تاکید کرد.