دو سارق مسلح که با یک خودرو پراید قصد فرار از چنگال ماموران را داشتند ،  پس از یک تعقیب و گریز 30 دقیقه‌ای در اتوبان جناح دستگیر شدند. به گزارش فارس ،  عصر دیروز ماموران گشت انتظامی تهران بزرگ در حین گشت زنی در اتوبان جناح ،  به یک پراید سفید رنگ مظنون شدند. ماموران با صدور فرمان ایست به این پراید ،  قصد متوقف کردن ان را داشتند که سرنشینان این خودرو پس از شنیدن فرمان ایست پا به فرار گذاشته و حاضر به توقف نشدند. جعفری معاون دادسرای امور جنایی تهران در خصوص این خبر گفت :  ماموران پس از تعقیب و گریز نیم ساعته موفق شدند این خودرو را متوقف کنند که در بازرسی از ان یک قبضه اسلحه کلت ،  دو قبضه پنجه بکس و یک چاقو کشف و ضبط شد. وی ادامه داد :  دو سرنشین این خودرو به نام‌های هیوا و عزت 25 و 26 ساله ساکن استان‌های غربی کشور هستند و به تازگی به تهران امده‌اند. جعفری افزود :  هر دو متهم دارای سابقه سرقت مسلحانه بوده اما مدعی‌اند از زمان امدن به تهران تاکنون مرتکب هیچ گونه جرمی نشده‌اند. وی ادامه داد :  تحقیقات در خصوص صحت ادعای این دو نفر اغاز شده است.