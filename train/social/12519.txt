جمعی از مالباختگان مؤسسه مالی میزان در اعتراض به عدم بازگرداندن سپرده مشتریان در مقابل مجلس شورای اسلامی تجمع کردند.به گزارش خبرگزاری تسنیم ،  جمعی از مالباختگان مؤسسه مالی میزان در اعتراض به عدم بازگرداندن سپرده مشتریان مقابل مجلس شورای اسلامی تجمع کردند.نماینده تجمع‌کنندگان مالباخته مؤسسه مالی میزان با بیان اینکه بیشتر مالباختگان از اقشار ضعیف جامعه بوده‌اند ،  گفت :  مشتریان با سپرده‌گذاری در این موسسه می‌خواستند بخشی از مشکلات زندگی خود را رفع نمایند که متاسفانه بر بار مشکلاتشان افزوده شد.وی با تاکید بر اینکه تاکنون هیچ مبلغی از سپرده به انها بازگردانده نشده است ،  افزود :  این مؤسسه اگر پول ندارد چگونه با کارمندان خود با پرداخت کامل حقوق و مزایا تسویه کرده است.تجمع‌کنندگان خواستار رسیدگی به پرونده این مؤسسه در کوتاه‌ترین زمان برای برگرداندن سپرده‌های مشتریان هستند.