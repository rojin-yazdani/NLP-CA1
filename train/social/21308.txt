کسانی که امسال روی صندلی‌های ازمون سراسری ورود به دانشگاه‌ها نشستند و با استرس یا بدون استرس خانه‌های ریز پاسخنامه را به امید گزینه صحیح علامت زدند ،  امروز نتیجه دست کم یک سال تلاش خود را برای ورود به دانشگاه و پیوستن به خیل دانشجویان دریافت می‌کنند. به گزارش اعتماد ،  امروز نتایج کنکور اعلام می‌شود و کنکوری‌ها از 5 مرداد می‌توانند بروند سراغ انتخاب رشته و بعد سال‌ها تحصیل در مدرسه به سوال در اینده می‌خواهید چه کاره شوید ?  پاسخی قطعی‌تر بدهند. به مناسبت اعلام نتایج ،  روز گذشته برای رییس سازمان سنجش روز پر سوالی بود. ابراهیم خدایی در جمع خبرنگاران از ویژگی‌های کنکور امسال ،  ظرفیت‌های پذیرش در دانشگاه‌ها و شانس قبولی در گروه‌های مختلف تحصیلی گفت . معاون وزیرعلوم در گفت‌وگو با اعتماد از امار رو به کاهش متقاضیان شرکت در ازمون سراسری گفت و گام‌هایی که وزارت علوم با همکاری اموزش و پرورش برای کم‌رنگ شدن سایه کنکور در نظام اموزشی کشور برمی‌دارند. امروز در صحبت‌های‌تان اشاره کردید که تقریبا همه افراد مجاز به انتخاب رشته شده‌اند ،  ایا این وضعیت از امسال حاکم شده و ایا همه داوطلبان می‌توانند وارد دانشگاه شوند ? نه ؛  این روند الان دو ،  سه سالی هست که به همین ترتیب بوده ،  با توجه به وضعیت کاهش تعداد ورودی‌ها از دیپلم به دانشگاه ،  شانس قبولی در رشته‌ها هم افزایش یافته است. میزان پذیرش البته در همه رشته‌ها یکسان نیست. در دو گروه علوم انسانی و علوم تجربی داوطلبان شانس ورود به دانشگاه را به صورت کامل دارند اما در گروه تجربی این شانس برای داوطلبان 50 درصد است. در رشته علوم انسانی 60 هزار نفر و در گروه ریاضی 120 هزار نفر ظرفیت بیش از تعداد شرکت‌کنندگان در ازمون است اما در گروه تجربی 222 هزار نفر ظرفیت داریم و 452 هزار شرکت‌کننده .امسال تغییری در بحث ظرفیت‌ها و نحوه پذیرش دانشگاه‌ها وجود دارد ? در مورد ظرفیت‌ها تغییر چندانی وجود نداشته و همان 760 هزار ظرفیت را در دانشگاه داریم اما یک تغییر در حوزه پذیرش داریم که مربوط می‌شود به سیستم پذیرش دانشجو در رشته‌های پزشکی ،  دندانپزشکی و داروسازی. با توجه به قانونی که مجلس شورای اسلامی تصویب کرد مبنی بر اینکه 30 درصد سهمیه برای دانشجویان بومی به تشخیص وزارت بهداشت در نظر گرفته شود ،  این سهمیه از امسال اعمال شد و البته کسانی که از این سهمیه استفاده می‌کنند ،  تعهد خدمت سه برابری به وزارت بهداشت دارند و مشمول خرید خدمت ،  تغییر رشته و اشتغال به کار خارج از منطقه خود را ندارند .تعهد سه برابری یعنی چند سال ? این را البته وزارت بهداشت بیشتر در جریان است اما تخمین من این است که با توجه به دوره شش ساله پزشکی این تعهد باید حدود 18 سال باشد .یعنی کسی که از این سهمیه استفاده می‌کند تا 18 سال نمی‌تواند در خارج از منطقه و استان خود مشغول پزشکی شود ،  کدام استان‌ها زیر پوشش این سهمیه هستند و دلیل این تصمیم چیست ? اصلش بر مبنای این است که نیازهای حوزه بهداشت و درمان در مناطق محروم تامین شود و چون هر استانی به هر حال مناطقی دچار محرومیت دارد این سهمیه در کل کشور هست ولی فکر می‌کنم در استان‌های خاصی که بنا بر شاخص‌ها به عنوان استان محروم شناخته می‌شوند این سهمیه افزایش پیدا می‌کند. به هر حال این سهمیه امتیاز بزرگی است که در اختیار متقاضیان گذاشته می‌شود و دولت هم قرار است شش سال هزینه تحصیل رایگان دانشجویان در این رشته‌ها را برعهده بگیرد ،  اموزش نیروهای متخصص در حوزه پزشکی ،  دندان‌پزشکی و داروسازی کار سختی است و به همین دلیل وزارت بهداشت و مجلس به این نتیجه رسیدند که این سهمیه و البته شرط تعهد ان برای داوطلبان اجرایی شود .روند کاهشی متقاضیان ورود به دانشگاه باعث شده که دانشگاه با مساله صندلی‌های خالی روبه‌رو شود ،  این روند چقدر محسوس است ? این روند هر سال با ریزش تعداد بیشتری متقاضی ادامه دارد ؛  همین امسال نسبت به سال قبل 150 هزار نفر کمتر در ازمون سراسری شرکت کردند و خب انتظار این است که این روند کاهشی همین‌گونه پیش برود البته به نقطه سربه‌سری نمی‌رسیم .با این میزان کاهش داوطلبان فکر می‌کنید دانشگاه‌ها ناچار به ایجاد تغییر در نحوه یا میزان پذیرش دانشجو بشوند ? حتما این عامل در اتخاذ چنین تصمیم‌هایی موثر است. به خصوص در دانشگاه‌های شهریه‌بگیر مانند دانشگاه ازاد و پیام نور ،  چون پذیرش دانشجوی روزانه روند ثابت دارد و با کم شدن متقاضیان این دانشگاه‌ها باید به فکر اقداماتی مانند ادغام ،  کاهش میزان ورودی و تجمیع مراکز اموزشی و …  باشند .فکر نمی‌کنید با این وضعیت وقتش شده باشد که قضیه تکراری حذف کنکور واقعا مد نظر قرار بگیرد ? ببینید الان هم به هر حال داریم در این حوزه حرکت می‌کنیم. سال 92 ابلاغ شد که تا پنج سال اینده 85 درصد ظرفیت اموزش عالی باید بر اساس سوابق تحصیلی پر شود و ما هم در همان مسیر در حال حرکت هستیم یعنی الان بعد از دو سال ما در نقطه‌ای هستیم که 75 درصد داوطلبین با توجه به سوابق تحصیلی پذیرفته می‌شوند اما خب رشته‌های پرمتقاضی مانند پزشکی یا دانشگاه‌های پرمتقاضی مانند تهران و صنعتی‌شریف هم هستند که باید چنین فیلتری به اسم کنکور برای ورود به انها باشد. در واقع حذف کامل کنکور نیازمند مقدمات و پیش‌نیازهایی است که رسیدن به انها هم سخت است مخصوصا با توجه به بحث‌های ریز قانونی و علمی. این حرکت باید از سطح مدارس شروع شود تا بعد نتیجه‌اش به اموزش عالی برسد. ما فعلا براساس تکلیف قانونی داریم بحث سوابق تحصیلی را بررسی می‌کنیم اما دوستان‌مان در اموزش و پرورش هم گام‌هایی را شروع کرده‌اند تا بعدتر بشود بر اساس ان اقدامات دیگری انجام داد .سوال اخر اینکه در مورد نرم‌افزاری گفتید که می‌تواند شانس قبولی در دانشگاه و رشته مورد نظر کنکوری‌ها را به انها اعلام کند. این تخمین چقدر به ان نتیجه واقعی که داوطلبان قرار است در شهریورماه دریافت کنند نزدیک است ? نرم‌افزاری که صحبتش را کردم از اخرین اطلاعات و امارهای مربوط به داوطلبان استفاده می‌کند ،  سوابق مربوط به ازمون امسال را دارد و با محاسبه میزان پذیرش در هر رشته و دانشگاه می‌تواند تخمین خوبی بزند در واقع در بین نرم‌افزارهای موجود بهترین و کامل‌ترین نمونه است و داوطلبان از روز پنجشنبه می‌توانند با هزینه 18 هزار تومان این نرم‌افزار را از روی سایت سازمان سنجش تهیه کنند.