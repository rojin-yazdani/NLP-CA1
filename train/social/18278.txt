با ورود ابزار‌های جدید گفتگوی اینترنتی ،  استفاده از خدمات تماس و پیام نوشتاری اپراتورهای تلفن همراه در ایران رفته رفته کمتر می‌شود. اپراتورهایی که یک بازار انحصاری در اختیار دارند و از راه خدمات بدون هزینه‌ای مانند ارسال پیامک درامد هنگفتی داشتند حالا این درامد را از دست رفته می‌بینند.به گزارش ابتکار ،  امید این فعالان اقتصادی برای فیلتر شدن ابزار‌هایی مانند وایبر کمرنگ شد و حالا راهی به جز کنار امد با این ابزارها ندارند. ابزار‌هایی که با اینترنت طاقت فرسای اپراتورهای تلفن همراه در ایران نیز کار می‌کنند و صورت حسابی نیز برای کاربران ارسال نمی‌کنند. هشدار !  امروز اخرین مهلت برای قرعه کشی است و اسم شما هنوز وارد لیست قرعه کشی ماشین شاسی بلند نشده. در مسابقه ما شرکت کنید. سوال :  هویج چه رنگی است ?  1. قهوه‌ای 2. زرد 3. قشنگ 4. راهنمای 10 امتیازی. هر پیامک 150 هزار تومان. پیامک‌هایی با محتوایی به شدت شبیه متن بالا هر روز به گوشی کاربران تلفن همراه در ایران چندین بار در هفته ارسال می‌شود. افراد با هوشی که این بازی‌ها را راه اندازی کرده‌اند با توافق مخابرات و به دست اوردن لیست شماره‌های اپراتورها این بازی را با کاربران انجام می‌دهند.حتی اگر درصد کمی فریب بخورند و وارد این بازی شوند شرکت ارسال کننده این متن‌ها درامد خوبی خواهد داشت. با ورود تلفن‌های هوشمند از سرویس‌های پیامک اپراتورها به جز مواردی مانند مسابقه برنامه نود یا برنامه‌هایی مشابه کسی از سرویس مخابرات استفاده نمی‌کند و این مسئله باعث کاهش زیاد درامد مخابرات شده. ترفند تبلیغات و تشویق کاربران برای استفاده از این سرویس یکی از راه‌هایی است که شرکت‌های مخابراتی در ایران به ان رو اورده اند. واگذاری شماره مشترکان به شرکت‌های تبلیغاتی کاری غیر قانونی است که هنوز انجام می‌شود. حتی اگر کد مورد نظر را برای اپراتورها ارسال کنید و بخواهید که ارسال پیامک تبلیغاتی متوقف شود. این پیامک‌ها متوقف نمی‌شوند. ارسال نابهنگام این پیامک‌ها نوعی ورود به حوزه خصوصی مشترک است.سودجویی شرکت‌های تبلیغاتی از رویاپردازی مشترک‌ها با مجوز اپراتورها صورت می‌گیرد. رویای پولدار شدن و داشتن ماشین شاسی بلند جای حساسی است که این شرکت‌ها دست روی ان گذاشته‌اند هر مشترک مبلغی از شارژ خود را خرج خیال پردازی می‌کند و شرکت مورد نظر تعداد نامعلومی از 150 تومان‌های هزینه شده برای ارسال پیامک‌ها را به جیب می‌زند.