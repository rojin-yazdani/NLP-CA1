خطرات سکوهای نفت و گاز برای کسانی که انجا کار می‌کنند امر اجتناب‌ناپذیر شغلشان است. این خطرها این بار جوان 31 ساله را به کام مرگ کشاند. به گزارش فرهیختگان ،  هنوز خورشید دومین پنجشنبه شهریور ماه در اسمان بود که صدای انفجار شیلنگ گاز در سکوی گازی در 150 کیلومتری بندر دیر توجه همه کارمندان سکو را جلب کرد. کمتر از چند دقیقه پیش ،  رامین 31 ساله دستور استارت پمپ را داده بود و کمی بعد صدای انفجار گاز و پس از ان ،  مرگ رامین. ماجرا چه بود ? در حالی که خیلی از همکاران رامین در سکو بوده‌اند ،  صحنه انفجار و مرگ او را کسی ندیده اما لحظه حادثه رامین تنها بوده است. سکوی چند طبقه گازی که در نزدیکی مرز قطر روی اب شناور است ،  حدود 200 کارمند دارد و هر طبقه‌ای یک مسئول. قرار این بود که رامین از طبقه بالا با شیلنگ‌های مخصوص ،  هلیدک را به طبقات پایین تزریق و فشار را وارد لوله‌ها کند ،  به‌طوری که از کپسول ،  نیتروژن با شیلنگی که ظرفیتش 150 بار بود به پایین منتقل شود. زمان انجام کار ،  رامین به اصطلاح به یک ولو  ( شیر گاز )  برخورد که بسته بود و برای تزریق فشار مجبور به باز کردن ان شد. ان‌طور که همکاران رامین به خبرنگار فرهیختگان گفته‌اند صدای او بلافاصله از بیسیم‌های همکاران شنیده شد که گفت :  پمپ را خاموش کنید. بعد از گفتن این جمله خودش سراغ ولو رفت و پس از باز کردن ان منتظر شد که فشار به‌طور کامل تخلیه شود. فشاری که وارد شیلنگ شد در حالی به بیشتر از 150  ( بار )  رسید که ظرفیت این شیلنگ 150  ( بار )  بوده است نه بیشتر. لحظاتی بعد لوله به حدی منفجر شد که فشار بیش از حد ،  صورت رامین را متلاشی و او را به گوشه‌ای پرت کرد.یکی از کسانی که در این سکو با رامین همکار بود به فرهیختگان گفت :  هر گلوله‌ای که از اسلحه شلیک می‌شود فشاری برابر با 2  ( بار )  وارد می‌کند و این در حالی است که این گاز با فشاری حدود 200  ( بار )  به صورت رامین برخورد کرده است. مسئولان از خطرناک بودن کار می‌گویندشنیده‌ها حاکی از ان است که چنین اتفاقاتی در سکوهای گاز و نفت پیش از این هم اتفاق افتاده ،  اما سازمانی عهده‌دار این حادثه‌ها نیست و هر بار پس از اتفاق افتادن چنین حوادثی مسئولان یک به یک صحبت از خطرناک بودن این کار می‌کنند و عده‌ای از کارشناسان را برای بررسی موضوع به محل حادثه اعزام می‌کنند. این حادثه نیز از این ماجرا مستثنی نبوده و سکوی فاز 16 نیز هم‌اکنون که چهار روز از این ماجرا گذشته میزبان کارشناسانی است که هنوز دارند علت ماجرا را می‌جویند. علت‌یابی و بررسی کارشناسان در محل تا زمانی که اب‌ها از اسیاب بیفتد ادامه دارد. شاید متریال مصرفی مشکل‌دار بوده استیکی از کسانی که در سکو مشغول به کار است در رابطه با ایمنی این سکو گفت :  در سکو یک فردی حضور دارد که مسئول تذکرات ایمنی به کارکنان است و به مسائل مختلف ایمنی توجه دارد. او ادامه داد :  به هر حال این کاری که انجام می‌دهیم کار خطرناکی است و کوچک‌ترین بی‌احتیاطی در کار می‌تواند باعث بروز چنین حوادثی شود. وی با اشاره به اینکه شیفت‌هایی که کارکنان در سکو می‌مانند 14 ساعت است ،  افزود :  این بار به جای 14 ساعت 24 ساعت بود که روی سکو بودیم ،  یعنی 24 ساعت هیچ چیز به جز اب نمی‌دیدیم. این کارمند با اشاره به اینکه شاید خستگی رامین یکی از عوامل این حادثه باشد ،  ادامه داد :  فکر می‌کنم رامین دستور استارت پمپ را کمی زودتر داده بود که این اتفاق رخ داد. این در حالی است که یکی دیگر از همکاران رامین در رابطه با این عامل گفت :  بعید می‌دانم تقصیری متوجه رامین باشد ،  زیرا با توجه به تجربه‌ای که رامین داشت و دقتی که همیشه در کار اعمال می‌کرد ،  بعید است که زودتر دستور داده باشد و خودش مقصر این موضوع باشد. یکی دیگر از کارکنان با اشاره به اینکه در یک حادثه موضوعات زیادی دخیل است ،  گفت :  باید منتظر گزارش کارشناسان باشیم ،  زیرا یکی از عوامل اصلی می‌تواند مشکل‌دار بودن شیلنگ باشد. برای پیدا کردن علت‌های دیگری از این ماجرا سراغ یکی از مدیرهای این سکو نیز رفتیم. او در رابطه با اینکه ایا لوله‌ها و شیلنگ منفجر شده مشکلی داشته یا خیر ،  گفت که مشکلات متریال مصرفی ،  بی‌احتیاطی ،  خطاهای فردی و فنی همه این عوامل در این حادثه می‌توانند دست داشته باشند و من اصلا نمی‌توانم تا زمانی که نتیجه بررسی کارشناسان اعلام نشود صحبت قطعی کنم.به هر حال در هنگام تهیه این گزارش حدود 96 ساعت از مرگ فجیع یک جوان 31 ساله در سکوی فاز 16 در حالی گذشته که هنوز علت دقیقی برای این حادثه اعلام نشده است و مسئولان در پاسخ به خانواده این فرد می‌خواهند که صبر کنند تا بررسی‌ها تمام شود.