به تجارت مواد مخدر ،  اسلحه و قاچاق انسان ،  تجارت مرگ می‌گویند ؛  اما تجارت دیگری در زیر پوست شهر در جریان است که اثار مخرب ان کمتر از اقدامات یاد شده نیست. به گزارش ایسنا ،  پیش از این برخی رسانه‌ها از اتفاقات روزمره‌ای که در تعمیر غیر اصولی و سطحی خودروهای چپی و تصادفی شدید و عرضه مجدد این خودروها به عنوان خودروی نو و اصطلاحا بی‌رنگ ،  رخ می‌دهد پرده برداشته بودند.اما ظاهرا فاجعه به همین جا ختم نشده و مدت مدیدی است که تجارت دیگری تحت عنوان خرید و فروش قطعات داغی خودروها شکل گرفته است. در این تجارت ،  مالک خودرویی که تصادف شدید داشته است ،  پس از تعمیر خودرو ،  قطعات خودروی اسیب دیده را به افرادی که به خرید قطعات داغی  ( قطعات اسیب دیده و تعویضی خودرو )  مشغولند ،  می‌فروشد.خریداران قطعات داغی نیز از این قطعات برای تعمیر غیر اصولی و سطحی دیگر خودروهای اسیب دیده استفاده کرده و در مواردی این قطعات را مانند جراحی ماهر ،  به یک خودروی تصادفی و چپی پیوند می‌زنند تا خودروی جدیدی با ظاهری مناسب اما غیر ایمن ،  متولد شود.در این زمینه فرض کنید یک خودروی ال 90 تصادف شدیدی داشته و در فرایند تعمیر خودرو در تعمیرگاه خودروساز ،  اتاق خودرو تعویض شده است. در این موارد دو اتفاق برای اتاق اسیب دیده خودرو می‌افتد ؛  یا خودرو فاقد بیمه بدنه بوده و مالک خودرو اتاق اسیب دیده را مستقیما به خریداران قطعات داغی می‌فروشد و یا خودرو دارای بیمه بدنه بوده و اتاق خودرو به همراه دیگر قطعات اسیب دیده به عنوان داغی ،  تحویل شرکت بیمه‌گر می‌شود.در این موارد نیز شرکت بیمه در روز روشن ،  مزایده فروش قطعات داغی را برگزار کرده و ان‌ها را به خریداران قطعات داغی می‌فروشد. خریداران قطعات داغی نیز از این قطعات برای سر هم کردن و تعمیر غیر اصولی دیگر خودروهای تصادفی و چپی ،  استفاده می‌کنند.در این مثال نیز ،  فرد خریدار قطعات داغی که اتاق اسیب دیده خودروی ال 90 را از مالک خودرو یا شرکت بیمه خریداری کرده ،  از این اتاق برای تعمیر و سرهم‌بندی دیگر خودروهای ال 90 که دچار تصادفات شدید شده‌اند ،  استفاده خواهد کرد و یا این اتاق را به خریداران خودروهای تصادفی خواهد فروخت تا انها از بخش‌های مختلف این اتاق برای تکه‌کاری و سرهم‌بندی اتاق اسیب دیده یک خودروی دیگر ،  استفاده و خودروی سرهم‌بندی شده را تحت عنوان خودروی بدون تصادف و بی‌رنگ ،  به بازار عرضه کنند.نتیجه این وضعیت ،  شکل گرفتن تجارت سیاه خرید و فروش خودروهای تصادفی و قطعات داغی خودروهای اسیب دیده است. خودروهایی که باید در تعمیرگاه‌های مجاز تعمیر شده و قطعاتی که باید به قبرستان خودروها فرستاده شده و اوراق شوند ،  اما به جای این کار از انها برای تعمیر غیر اصولی خودروهای تصادفی و فریب مصرف‌کنندگان ،  استفاده می‌شود.در این میان مشخص نیست که چه نهادی باید جلوی چنین تجارتی را گرفته یا حداقل بر ان نظارت کند. مبارزه با تجارت اسلحه ،  مواد مخدر و قاچاق انسان متولیان خود را داشته و با ان برخورد می‌شود اما تاکنون هیچ نهادی وارد این حوزه مهم اما مغفول ،  نشده است.از ان مهمتر انکه ضعف‌های قانونی در این زمینه وجود دارد که نیازمند رسیدگی است. ضعف‌های قانونی از جمله اینکه شرکت بیمه چرا باید رسما وارد این تجارت شده ،  به عضوی از این چرخه سیاه تبدیل و با برگزاری مزایده ،  قطعات اسیب دیده  ( داغی )  را به خریداران قطعات داغی بفروشد ?  پرسش دیگر این است که ایا پلیس راهنمایی و رانندگی به عنوان مسوول حفظ ایمنی در خیابانهای کشور ،  نباید از تعمیر غیر اصولی خودروهای تصادفی جلوگیری کند و  … و اما پرسش اخر ،  جان انسانها مهمتر است یا سودی که از پول خون انسانهای بی‌گناهی که خودروی چپی و تصادفی را به عنوان خودروی بی‌رنگ خریداری کرده و در تصادفات احتمالی اسیب خواهند دید ،  به دست می‌اید ?  شما نظر بدهید.