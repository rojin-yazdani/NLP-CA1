معاون اجتماعی فرماندهی انتظامی استان اذربایجان‌شرقی از دستگیری اسیدپاش در کمتر از 15 دقیقه بعد از ارتکاب جرم در شهرستان جلفا خبر داد.به گزارش خبرگزاری فارس از تبریز به نقل از پایگاه اطلاع‌رسانی پلیس ،  علی اسمعیل‌پور اظهار داشت :  برابر گزارش‌های مردمی به مرکز فوریت‌های پلیسی 110 مبنی بر اسیدپاشی در روستای شجاع شهرستان جلفا ،  ماموران پلیس به لحاظ فوریت موضوع به محل اعزام و شخصی خود را به اکیپ گشت معرفی کرده ،  اظهار داشت به علت اختلاف قبلی خانمی با همسر من درگیر شده و اقدام به اسیدپاشی به همسر ،  دختر و برادرم کرده است.وی ادامه داد :  اکیپ گشت در یک اقدام عملیاتی سریع و منسجم موفق شد متهمه را که به اتفاق همسرش با خودرو شخصی در حین فرار بودند دستگیر و بازداشت کند.اسمعیل‌پور بیان داشت :  دو نفر از مجروحان به یکی از بیمارستان­‌های تخصصی تبریز اعزام و یک نفر دیگر که از ناحیه پا دچار سوختگی شده بود به صورت سرپایی مداوا و ترخیص شد.معاون اجتماعی فرماندهی انتظامی استان اذربایجان شرقی یاداور شد :  متهمه با تشکیل پرونده به همراه شوهرش تحویل مقام قضایی شده و از ان طریق روانه زندان شدند.