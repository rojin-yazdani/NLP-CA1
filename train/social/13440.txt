عضو مجمع نمایندگان استان خوزستان از حضور رئیس سازمان محیط زیست در نشست هفته اینده این مجمع برای بررسی علل باران‌های اسیدی اهواز خبر داد.سیدشریف حسینی عضو مجمع نمایندگان استان خوزستان در گفت‌وگو با تسنیم از حضور رئیس سازمان محیط زیست در جلسه این مجمع طی هفته اینده خبر داد و گفت :  براساس برنامه‌ریزی‌های انجام شده و دعوتی که از خانم ابتکار رئیس سازمان حفاطت محیط زیست انجام داده‌ایم ،  قرار است وی در جلسه مجمع نمایندگان استان خوزستان در هفته اینده حضور یابد.وی با بیان اینکه قرار است در این نشست وضعیت باران‌های اسیدی در اهواز و نیز سیلاب‌های اخیر در بوشهر و اقدامات سازمان محیط زیست در این زمینه مورد بررسی قرار گیرد ،  افزود :  باران‌های اسیدی در اهواز مشکلاتت تنفسی برای مردم این شهر ایجاد کرده و انها را طی روزهای اخیر راهی بیمارستان کرده است که سازمان محیط زیست برای ان باید اقدامات جدی انجام دهد.عضو مجمع نمایندگان استان خوزستان در پایان خاطرنشان کرد :  گزارش نشست اعضای این مجمع با رئیس سازمان محیط زیست به کمیسیون‌های مربوطه مجلس ارائه می‌شود.