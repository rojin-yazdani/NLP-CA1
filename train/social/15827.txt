همشهری انلاین نوشت : با اغاز به‌کار طرح تفکیک زباله از مبدا در پایتخت ،  تولید زباله‌های شهر تهران کاهش معناداری یافته است.هرچند در روزهای پایانی هر سال میزان تولید زباله در پایتخت و شهرهای بزرگ روندی صعودی می‌یابد ،  اما معاون خدمات شهری شهرداری تهران بر لزوم برنامه‌ریزی به‌منظور کاهش تولید زباله توسط شهروندان تاکید کرد.مجتبی عبداللهی با اشاره به اینکه در روزهای پایانی سال شاهد روند صعودی تولید زباله در شهر تهران هستیم ،  گفت :  در سال‌جاری و با توجه به فرهنگ‌سازی انجام شده و همچنین استقبال مردم از طرح تفکیک زباله و کاهش تولید ،  انتظار داریم تا شاهد رشد کمتری در تولید زباله شهری باشیم. هر شهروند تهرانی روزانه بین 750تا 900گرم زباله تولید می‌کند که برای جمع‌اوری ان روزانه هزینه‌ای بالغ بر یک میلیارد و 200میلیون تومان صرف می‌شود.مدیرعامل سازمان مدیریت پسماند و بازیافت مواد نیز با اعلام اینکه روزانه بیش از 7 هزار و 500 تن زباله در پایتخت تولید می‌شود ،  گفت :  متاسفانه در روزهای پایانی سال شاهد تولید 10هزار تن زباله در شهر هستیم و هر شهروند تهرانی روازنه 750تا 800گرم زباله تولید می‌کند.حسن کریمیان با تاکید بر اینکه سازمان مدیریت پسماند اهداف و برنامه‌های بسیاری را برای کاهش زباله در دست اجرا دارد ،  یاداور شد :  حفظ و ارتقای سلامت شهروندان از مهم‌ترین اهداف این سازمان است به همین منظور سازمان مدیریت پسماند شهر تهران در زمینه تفکیک پسماند از مبدا ،  اموزش‌های بسیاری را به شهروندان ارائه می‌دهد.از طرفی معاون خدمات شهری شهرداری تهران نیز با اشاره به اجرای طرح تفکیک از مبدا در مناطق 22گانه شهر تهران و در نواحی مشخصی از این مناطق گفت :  امیدواریم به‌زودی طرح تفکیک زباله در 123ناحیه شهر تهران اجرایی و منجر به کاهش 30درصدی زباله شود. مجتبی عبداللهی با اشاره به میزان تولید زباله در تهران گفت :  در ماه‌های پایانی سال میزان تولید زباله در تهران بیشتر می‌شود. وی گفت :  در روزهای پایانی سال میزان تولید زباله بسیار زیاد است و دوبرابر میزان جهانی زباله در پایتخت تولید می‌شود. تهرانی‌ها در روزهای پایانی سال به‌طور متوسط روزانه بیش از یک کیلوگرم زباله تولید می‌کنند که این رقم دوبرابر سرانه تولید زباله در شهرهای توسعه‌یافته جهان است. به گفته وی با اغاز طرح تفکیک زباله از مبدا و همچنین اموزش‌های چهره‌به‌چهره و برنامه‌های مختلف اموزشی که در سطح مناطق در دست اجراست ،  انتظار بر این است که با نزدیکی به روزهای پایانی سال تولید زباله در شهر تهران کاهش یابد. همانطور که تاکنون با اجرای این طرح شاهد کاهش زباله‌های خشک و‌تر در برخی از مناطق شهر تهران بودیم. جلب مشارکت شهروندان به‌معنای زباله کمترتنها مدیران شهری نیستند که بر کاهش تولید زباله توسط شهروندان تهرانی تاکید دارند. اعضای شورای شهر تهران به‌ویژه اعضای کمیسیون سلامت شورای شهر هم بر اجرای طرح‌های اموزشی به‌منظور کاهش تولید زباله تاکید دارند.رحمت‌الله حافظی در این‌باره گفته است که علاوه بر بالا بردن استانداردهای لازم در پردازش زباله باید با اموزش‌های مناسب از مردم بخواهیم که از طریق مصرف صحیح و بهینه ،  زباله کمتری را تولید کنند و به تفکیک زباله از مبدا نیز توجه شود.وی از مسئولان مدیریت پسماند خواست تا به‌صورت قانونی به این مسئله رسیدگی کنند و افزود :  تفکیک زباله از مبدا به‌صورت جدی باید صورت گیرد تا هزینه حمل‌ونقل ان نیز کاهش یابد.رئیس کمیسیون سلامت ،  محیط زیست و خدمات شهری شورای شهر تهران با تاکید براینکه اموزش همگانی و عمومی باید در راس کارها قرار گیرد ،  افزود :  علاوه بر بالا بردن استانداردهای لازم در پردازش زباله باید با اموزش‌های مناسب از مردم بخواهیم که زباله کمتری را تولید کنند همچنین مسئله تفکیک زباله از مبدا نیز اموزش و باجدیت پیگیری شود. اموزش طرح بازیافت در کل مناطق تهران توسعه می‌یابد22 ناحیه در مناطق 22 گانه شهر تهران هم‌اکنون میزبان اجرای طرح ازمایشی تفکیک زباله از مبدا هستند که به‌گفته مسئولان ،  این طرح با استقبال و مشارکت گسترده شهروندان روبه‌رو شده است. معاون امور خدمات شهری منطقه6شهرداری تهران از افزایش 5درصدی تفکیک زباله از مبدا در این منطقه خبر داده‌است. معاون خدمات شهری منطقه19تهران نیز از مشارکت 50درصدی شهروندان در اجرای این طرح گفته است و معاون خدمات شهری مناطق 5و 2نیز از اموزش شهروندان و تاثیر ان بر فرهنگ تولید پسماند در مناطق خود خبر داده‌اند.