فرماندار تهران با بیان اینکه محله‌های سرخه‌حصار و فرحزاد از الوده‌ترین مناطق و محله‌های مواد مخدر و تجمیع معتادان است ،  گفت :  بیش از 95 درصد این مناطق پاکسازی شده و اجازه تجمیع معتادان در این مناطق را نخواهیم داد.عیسی فرهادی در گفت‌وگو با ایسنا ،  درباره مناطق و محله‌های الوده تهران به مواد مخدر ،  گفت :  مناطق فرحزاد و سرخه‌حصار به سمت پردیس ،  جزو الوده‌ترین مناطق تهران به مواد مخدر است.وی افزود :  با عملیات‌های مختلف که طی سه ماه گذشته در این مناطق صورت گرفته ،  بیش از 95 درصد این مناطق پاکسازی شده و اجازه نخواهیم داد که این دو مرکز محل تجمع معتادان شود.فرماندار تهران تصریح کرد :  ستاد شهرستان‌ها برای مبارزه با مواد مخدر در محله‌های شناسایی ،  تشکیل و فعال شده و توسعه کمپ‌های خصوصی تحت نظارت سازمان بهزیستی نیز در دستور کار قرار گرفته است.به گفته فرهادی ،  در حال حاضر شهر تهران دارای هشت کمپ ترک اعتیاد است که برنامه‌ریزی افزایش این مراکز به حدود 150 کمپ در دستور کار قرار گرفته است.فرماندار تهران خاطرنشان کرد :  بنابراین تا پایان سال جاری هیچ معتادی بدون سرپناه نخواهد بود.