می‌گویند به اندازه موهای سرش شکنجه شده و در تمام بازجویی‌هایش زیر سخت‌ترین شکنجه‌ها حتی در مورد یک نفر هم اعتراف نکرد. او از زیر سخت‌ترین شکنجه‌های ساواک جان سالم به در برد ،  معروف شده بود به مبارزی که ساواک را خسته کرد.تندیس شکنجه‌هایش را در موزه عبرت بازسازی کرده‌اند. بازی فوتبال ایران و اسرائیل را به هم زد و بعد از ان دفتر هواپیمایی اسرائیل را به اتش کشید. در تمام شورشها علیه شاه شرکت کرد و تنها یکبار روانه زندان شد ؛  انهم بعد از اصابت هفت گلوله !  ان روز بعد از زخمی شدن قرص سیانور خورد تا دست ساواکی‌ها را در حنا بگذارد اما با شستشوی معده توسط شیلنگ اب و بیرون امدن محتویات ان زنده ماند. ساواک تن مجروحش را روی تخت بیمارستان شکنجه داد ،  بدنش 6 ماه تمام به تخت بسته شد و در تمام این مدت نمازش را به همان حالت خواند و همچنان زنده ماند. 10 انفجار تاریخی 6 بهمن سال51 و همچنین زخمی کردن چند مامور ساواک با پرتاب نارنجک در حین فرار از دیگر مبارزات اوست.به گزارش خبرگزاری مهر ،  صحبت از عزت الله شاهی  ( مطهری )  که می‌شود همه یاد شکنجه‌های مخوف ساواک می‌افتند. همه مبارزین سیاسی دوران انقلاب با شنیدن نامش به اتفاق جرات و استقامت این مرد را تحسین می‌کنند. شیوه‌ها و شگردهای خاص او در تعقیب و گریزهایش از دست ماموران زبانزد خاص و عام است. مثلا یکبار با زدن پاشنه کش به دست یک مامور ساواک از دست او فرار می‌کند. او بارها در حالی که به عنوان عامل شورش تحت تعقیب نیروهای امنیتی بوده برای ملاقات دوستانش با لباس‌های مبدل و عجیب و غریب به زندان رفته ،  طوری که زندانیان از این همه جسارت او متحیر می‌ماندند. او در ترور شعبان جعفری ( شعبون بی مخ )  ،  انفجار بمب در هتل عباسی و بسیاری از وقایع دیگر انقلاب نقش داشته است. جسم نیمه جان عزت الله شاهی با پیروزی انقلاب اسلامی در 22 بهمن 57 از زندان بیرون می‌اید … مرد خستگی ناپذیر روزهای انقلاب و چهره شناخته شده زندانهای ساواک این روزها در سازمان اقتصاد اسلامی شاغل است ،  قرار ملاقات با او خیلی زودتر از تصورم و به دور از ضوابط دست و پا گیر مصاحبه‌های معمول گذاشته شد.عزت الله شاهی ( مطهری )  خودش را این گونه معرفی کرد :  سال 1325 در شهر خوانسار در خانواده‌ای به لحاظ مادی کم‌درامد اما به لحاظ معنوی غنی به دنیا امدم. خانواده ما اعتقادات دینی محکمی داشت. دایی‌ام روحانی بود و ما با قران و نهج البلاغه از کودکی مانوس بودیم. از بچگی طرفدار بیچاره‌ها بودم. توی مدرسه هم همیشه مبصر بودم. خاطرم هست که سر کلاس اسم بچه‌های پولدار را می‌نوشتم توی بدها. بعد که اعتراض می‌کردند ،  اسمشون رو پاک می‌کردم اما در عوض ازشون دفتر و مداد می‌گرفتم و می‌دادم به بچه‌هایی که وضع مالی خوبی نداشتند. دوست داشتم همیشه حامی باشم. هر وقت دعوا می‌شد بچه‌های فقیر را حمایت می‌کردم. بعد از اتمام تحصیلات در مقطع ششم ابتدایی ( نظام قدیم )  به تهران امدم و در بازار مدتی شاگرد یک مغازه در و پنجره سازی بودم. بعد تغییر شغل دادم و در یک مغازه کاغذ فروشی و صحافی مشغول شدم. همان سالها بود که با کمک صاحب مغازه که مرد با ایمانی بود شروع کردیم به چاپ رساله امام خمینی  ( ره ) .* از اغاز مبارزات با رژیم شاه بگویید ?  سال 47 یا 48 بود که تیم فوتبال اسرائیل برای مسابقه به ایران امد. رژیم دستور محافظت شدیدی را صادر کرد. ما با دوستانمان قرار گذاشتیم در طول مسابقه اعلامیه هایمان را پخش کنیم. وقتی مسابقه به اوج خود رسید کار پخش اعلامیه‌ها تمام شد. بعد از مسابقه مردم را وادار کردیم شعار بدهند و دفتر هواپیمایی اسرائیل را اتش زدیم. ان روز همه بچه‌ها دستگیر شدند جز من که بعدها با کت و شلوار و در حالی که کراوات زده بودم به ملاقاتشان می‌رفتم.* برویم سراغ اولین رو در رویی اشکار شما با ماموران ساواک ?  -  یک دوره‌ای بود که ما اعلامیه هایمان را در یک کارگاه بافندگی تکثیر می‌کردیم. غروب بود که رفتم انجا دیدم اوضاع عادی نیست. به سرعت اسناد و مدارکی را که انجا داشتیم از پنجره کارگاه پرت کردم داخل گاراژی که پشت ان قرار داشت. در همین حین ماموران ساواک سر رسیدند. فرصت فرار نبود. پریدم داخل پوشالها و خودم را به خواب زدم. امیدوار بودم که انها بروند و من فرار کنم ؛  اما این طور نشد. مامورها امدند بالای سرم و بیدارم کردند. من هم چاره‌ای ندیدم جز این که بازی در بیاورم که صاحب این کارگاه 6 هزار تومان پول مرا خورده. الان هم امده‌ام این جا تا پولم را بگیرم. یکی از ماموران که خیلی زیرک بود دستم را خواند و گفت :  بازی در نیار ،  راه بیفت. خلاصه به ناچار دنبالشان راه افتادم و درست موقعی که داشتیم سوار ماشین می‌شدیم با پاشنه کشی که توی جیبم داشتم زدم روی دست مامور و فرار کردم. فریاد‌ای بگیرید ، ‌ای بگیرید انها بلند شد و من بلافاصله خودم را انداختم داخل جمعیت. انوقت خودم هم داد می‌زدم : ‌ای بگیریدش ، ‌ای بگیریدش ! * شما معروف هستید به مبارزی که ساواک را خسته کرد ،  برایمان از روش هایتان در غافلگیر کردن ماموران بگویید ?  من در بچگی ازاد بودم و نترس. این جسارت به من جراتی داده بود که در بزرگسالی هم کارهایی بکنم که یک حالت ماجراجویی پیدا کند. سال 49 تا 50 زمانی که تحت تعقیب شدید امنیتی بودم ،  حضوری و غیر حضوری می‌رفتم زندان قصر ملاقات دوستانم. یکبار توی سالن برادر حاج هاشم امانی کسی که متهم بود به کشتن حسنعلی منصور هم امده بود ملاقات و منتظر بود نوبتش شود. من هم کت و شلوار پوشیده بودم ، کراوات زده بودم و با کلاه شاپو رفتم جلو و بهش گفتم :  سلام علیکم حاج اقا !  بنده خدا با دیدن من اصلا از ملاقات رفتن پشیمان شد. بعدا به برادرش گفته بود این پسره یا دیوانه است یا مامور ساواک ! * شنیدیم که شما شعبان جعفری ( شعبون بی مخ )  را ترور کردید ،  ماجرا از چه قرار بود ?  -  شعبون بی مخ باصطلاح گردن کلفت شاه بود. او را اجیر کرده بودند و پول و امکانات در اختیارش گذاشته بودند تا با دار و دسته‌اش که مشتی اراذل و اوباش بودند برای مردم قداره کشی کنند.هر جا که نمی‌خواستند حمایت دولتی در کار باشه اینها می‌رفتند و قتل و غارت می‌کردند به اتش می‌کشیدند. بعد هم که مردم شکایت می‌کردند کسی اعتنا نمی‌کرد. می‌دانید که شعبون و دارو دسته‌اش بودند در قضیه 28 مرداد ،  خانه مرحوم دکتر مصدق را اتش زدند. سال 51 بود با کمک بچه‌ها باشگاهی که دولت در اختیار شعبون گذاشته بود را شناسایی کردیم و چون معمولا با ماشین رفت و امد می‌کرد چند روز تعقیبش کردیم.روزی که پیاده امد درست ضلع جنوبی خیابان امام خمینی نرسیده به میدان حسن اباد به سمتش تیر اندازی کردم. پنج تا گلوله به او شلیک کردم. هر پنج تا بهش اصابت کرد. نقش زمین شد اما با امدن پلیس نتوانستم اخرین گلوله را بزنم به ناچار فرار کردیم و شعبون توانست جان سالم به در ببرد. بعد از ان واقعه مدتها در بیمارستان بستری شد و بعد هم خانه نشین شد و خوشبختانه دیگر نتوانست به کارهایش ادامه دهد. بعد هم با رفتن شاه او هم فرار کرد رفت خارج و دو سال پیش به خاطر خوش خدمتی به اعلیحضرتش در شب 28 مرداد مرد.* شما در سخت‌ترین دوره‌های قدرت ساواک مخوف‌ترین شکنجه‌ها را متحمل شده اید. مایلید کمی از شکنجه گرها و انواع و اقسام شکنجه‌های ساواک برایمان بگویید ?  -  تهرانی یکی از وحشی‌ترین شکنجه گرهای ساواک بود. این شخص قبلا خودش سابقه کار سیاسی داشت. دستگیر که می‌شود برای ساواک خبر چینی می‌کند و به استخدام ان جا در می‌اید.رسولی هم یکی دیگر از شکنجه گرها بود که خیلی ادم تیزی بود. معمولا ادمهای تحصیلکرده را دست او می‌دادند که خوب از پس کار انها بر می‌امد. اغلب کسانی که در تلویزیون امدند و حاضر شدند توبه کنند حاصل کار رسولی بود.شکنجه‌ها هم که زیاد بودند. رایج‌ترین انها شلاق بود که در زندان در میان بازجوها معروف بود به مشکل گشا. گاهی هم متهم را به صلیب می‌کشیدند و دست و پاهای او را به نرده می‌بستند. کشیدن ناخن ،  فرو کردن سوزن داغ زیر ناخن‌ها ،  گرفتن فندک زیر پوست بدن و … انواع دیگر شکنجه بود. در این میان یکی از وحشتناک‌ترین شکنجه‌ها اپولو بود. اپولو یک کلاه خود اهنی بود که روی سر می‌گذاشتند و ان را به برق وصل می‌کردند. بعد انواع شکنجه‌هایی که گفتم را بر او اعمال می‌کردند. متهم اگر فریاد می‌کشید ،  صدایش در کلاهخود می‌پیچید که شکنجه‌ای بدتر از بدتر بود ،  اگر هم ساکت می‌ماند که تحمل درد برایش غیرممکن بود.* قضیه حسین محمدی چی بود ?  -  بعد از ترور شعبان جعفری توی میدان حسن اباد در حال فرار با موتور پیرزنی امد جلویم. خواستم به بهش نزنم ،  موتور را سخت کنترل کردم. دستم پیچ خورد و کتفم از جا در رفت. درد بدی داشتم. همان روز رفتم مشهد و فردای ان روز رفتم درمانگاه. دکتر اسمم را پرسید. من هم گفتم :  حسین محمدی !  خلاصه ان روز دکتر کلی دارو و امپول برایم تجویز کرد و من به مرور بهتر شدم. از ان روز پاکت عکس کتفم با اسم حسین محمدی برای من ماند. من توی ان پاکت یک سری اعلامیه ،  مدارک و اسناد سیاسی را گذاشته بودم و توی خانه از انها نگهداری می‌کردم. وقتی دستگیر شدم بعد از 48 ساعت ادرس خانه را دادم تا این اسناد را بچه‌ها پنهان کنند. اما کسی به خانه سر نزده بود و متاسفانه تمام این اسناد و مدارک به همراه 12 بمب اماده و 40 کیلو مواد منفجره دست ساواک افتاد.من هم از فرصت استفاده کردم و چون روی پاکت اسم حسین محمدی نوشته شده بود همه را انداختم گردن او !  همین مسئله باعث شد که به من حکم اختفا بدهند نه تهیه مواد.* بالاخره عزت الله شاهی چگونه دستگیر شد ?  -  مدت‌ها بود شایعه کشته شدن من سر زبان‌ها افتاده بود و دوستان هم تا توانسته بودند همه چیز را به حساب این که من مرده‌ام پای من نوشته بودند. این بود که پرونده‌ام حسابی سنگین شده بود. بعد از این که معلوم شد من زنده‌ام و ظاهرا کسی زنده بودنم را لو داده بود ،  ماموران ساواک شب و روز دنبالم بودند. یک روز در خانه کوچه رودابه واقع در چهارراه سیروس ،  ماموران کمین کردند و به محض این که من به خانه برگشتم مرا به گلوله بستند. هفت گلوله به من اصابت کرد و علاوه بر این یک دختر بچه 6 ساله شهید و یک خانم هم زخمی شد. زخم گلوله‌ها انقدر بود که من نتوانم فرار کنم. قرص سیانوری که در جیبم داشتم را در دهان گذاشتم اما انها فهمیدند و شیلنگ اب را با فشار در دهانم گذاشتند. بعد هم مرا به بیمارستان شهربانی بردند و برای این که در همان ساعت‌های اولیه اطلاعاتم را بگیرند روی تخت بیمارستان بدن زخمی‌ام را شکنجه کردند. به این ترتیب من دستگیر شدم و در تمام دوران زندان تا بهمن 57 مورد سخت‌ترین شکنجه‌ها قرار گرفتم. با پیروزی انقلاب جسم نیمه جانم را از زندان بیرون اوردند.* سخت‌ترین لحظات زندان برای مردی که به اعتقاد خیلی‌ها به‌اندازه موهای سرش شکنجه شده ?  -  زندان لحظه خوش ندارد ؛ همه‌اش ناراحتی است. بدترین لحظه برای من زمانی بود که دستگیر شدم. من ساعت یک ونیم بعد از ظهر دستگیر شدم و ساعت ده و نیم شب به هوش امدم. از نظر روحی درب و داغون بودم. دلم نمی‌خواست زنده بمانم ،  دوست داشتم شهید می‌شدم. من همیشه در طول دوران مبارزاتی‌ام مجرد بودم. معتقد بودم ادمی که دنبال اسلحه می‌رود نباید ازدواج کند.* و شیرین‌ترین حس در سالهای حبس و بند و شکنجه ?  -  وقتی می‌دیدم ماموران ساواک ،  سازمان سیا و امریکا را من ،  یک ادم بی سواد سر کار گذاشته‌ام و بارها و بارها با کلک به راحتی از دستشان فرار کرده‌ام و کلاه سرشان گذاشته‌ام بدون این که حتی یک نفر را لو بدهم از ته دل شاد می‌شدم.منبع :  خبرگزاری مهرگفت‌وگو از :  سیده افسانه مهربانیان