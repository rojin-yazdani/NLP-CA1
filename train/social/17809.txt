وزیر دادگستری امروز برای ادامه بررسی نقش سه نماینده مجلس در پرونده فساد سه هزار میلیاردی که پیش از این توسط قاضی افتخاری اعلام شده بود امروز در کمیسیون قضایی مجلس حاضر می‌شود.به گزارش خبرنگار مهر ،  بعد از اعلام رسمی حکم متهمان اصلی فساد سه هزار میلیاردی و تائید ان توسط دیوانعالی کشور نامی از چند نماینده مجلس که گفته می‌شد در این پرونده نقش داشته‌اند برده نشد ولی پرونده این افراد همچنان در دادستانی تهران مفتوح بود. این پرونده‌ها موجب شد تا برخی شایعات مبنی بر اینکه قرار نیست به این پرونده‌ها رسیدگی شود مطرح شود اما قاضی افتخاری اعلام کرد :  سه نماینده مجلس در ماجرای فساد سه هزار میلیارد تومانی دست داشته‌اند و برای انها کیفرخواست صادر شده است. در این میان دو نماینده مجلس  ( بهرام بیراوند و جواد کریمی قدوسی )  سید مرتضی بختیاری وزیردادگستری وقت را به مجلس فراخواندند و از او سوال کردند :  ایا این نمایندگان در پرونده مذکور نقش داشته‌اند ?  اگر نقش داشته‌اند ایا به اتهامات انها رسیدگی شده است و اگر نقش نداشته‌اند چرا در این زمینه اطلاع‌رسانی نمی‌شود ?  بعد از سوال از وزیر دیگر خبری از مجلس و کمیسیون قضایی نشد. بعد از انتخابات ریاست جمهوری یازدهم این دو نماینده دوباره وزیردادگستری را به مجلس فراخوانده اند. سید مرتضی بختیاری وزیر سابق دادگستری و معاون فعلی دادستان کل کشور در گفتگو با خبرنگار مهر در پاسخ به اینکه ایا در زمان وزارت شما نمایندگان مجلس قانع شدند گفت :  در این جلسه غیر از من دکتر عباس جعفری دولت ابادی دادستان تهران هم حضور داشت و تمامی توضیحات لازم را ارائه کردیم. در این جلسه به نمایندگان گفته شد که روند بررسی پرونده در چه مرحله‌ای است و تمامی اطلاعات داده شد. وی افزود :  البته نمایندگان سوال می‌کردند که چرا روند بررسی طولانی شده و ایا قصد مماشات دارید که پاسخ دادیم اصلا اینگونه نیست و پرونده در این مرحله قرار دارد. البته اسامی تمامی متهمان را نمایندگان می‌دانستند. همچنین اسامی افرادی را که حکم منع تعقیب در مورد انها صادر شده بود و افرادی که هنوز اتهام انها مشخص نشده است ارائه کردیم و گفتیم که ضرورتی ندارد وقتی فردی اتهامش قطعی نیست اطلاع رسانی کنیم و نیاز به تحقیق دارد. به اعتقاد من نمایندگان قانع شدند و در کمیسیون قضایی پیگیر نتیجه سوالها هستند. در همین رابطه بیراوند نماینده سوال کننده از وزیردادگستری در گفتگو با خبرنگار مهر گفت :  قطعا در مورد رد پای برخی مدیران و نمایندگان مجلس در پرونده فساد بزرگ بانکی و اخرین وضعیت این افراد سوال خواهد شد و تا رسیدن به نتیجه نهایی پرونده را پیگیری خواهیم کرد.