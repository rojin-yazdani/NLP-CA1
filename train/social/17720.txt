وزیر ارتباطات با قاطعیت از عدم فیلترینگ تلگرام خبر داد.به گزارش خبرنگار ایسنا ،  طی روزهای گذشته در فضای مجازی بحث‌های مختلفی درباره فیلترشدن شبکه اجتماعی تلگرام در اینده نزدیک مطرح و از سوی کاربران مطالب متعددی منتشر شد به گونه‌ای که حتی وزیر ارتباطات نیز نسبت به این موضوع واکنش نشان داده و در صفحه خود در شبکه‌های اجتماعی به ارائه‌ی توضیحاتی در این باره پرداخت.در مطلبی که بر روی شبکه اجتماعی کلوب به نقل از وزیر ارتباطات امده می‌خوانیم :  متاسفانه در شبکه‌های اجتماعی شایعاتی درباره محدودیت یا فیلتر شدن شبکه اجتماعی تلگرام توسط وزارت ارتباطات منعکس شده است.این مطالب صرفا شایعه بوده و به هیچ وجه واقعیت ندارد. بنده و همکارانم در وزارت ارتباطات هیچ برنامه‌ای برای محدودسازی شبکه‌های اجتماعی نداریم و به کاربرد این شبکه‌ها در زندگی روزمره واقفیم و در طی این مدت همواره پیگیر تداوم فعالیت شبکه‌های اجتماعی نیز بوده ایم. در ضمن از کاربران عزیز تقاضا دارم تا حصول اطمینان نسبت به یک خبر ،  از انتشار و ارسال ان در شبکه‌های اجتماعی و ارتباطی خودداری کنند تا اینگونه شایعات کمتر فضای نشر در جامعه داشته باشند. قطعا وزیر ارتباطات همچون گذشته بر فعالیتهای مفید این شبکه‌ها تاکید دارد چرا که وی پیش از این زمانی که بحث برخی استیکرهای غیراخلاقی تلگرام مطرح شده بود در این باره به ایسنا گفته بود :  برای شبکه‌هایی که از محتوا یا استیکرهایی در قالب توهین به مقامات کشور استفاده کرده یا نسبت به ترویج مسائل غیراخلاقی مبادرت می‌کنند بر اساس قانون محدودیت اعمال می‌کنیم.وی همچنین متذکر شده بود :  سیاست ما برخورد با عواملی است که مسائل امنیتی کشور را نشانه گرفته باشند. سازمان تنظیم مقررات ارتباطات ،  نظارت کاملی بر تمام شبکه‌های اجتماعی دارد و علاوه بر این سازمان ،  دستگاه‌های مرتبط دیگر نیز محتویات این شبکه‌ها را از نظر امنیتی رصد می‌کنند. البته به گفته وزیر ارتباطات شبکه‌های اجتماعی که سالم هستند و طبق مقررات کشور عمل می‌کنند ،  محدودیت فعالیت نخواهند داشت.