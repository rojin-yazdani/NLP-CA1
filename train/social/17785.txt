یک جامعه شناس معتقد است :  از گذشته سیستم تنبل‌پروری بر جامعه ما حاکم بوده و برای تغییر ان باید فرهنگی بر جامعه حاکم شود که به افراد کوشا بها بیشتری داده شود.به گزارش ایسنا علیرضا قاسمی با بیان اینکه تنبلی ویژگی و خصلتی اکتسابی است ،  گفت :  به هیچ عنوان ارث و ژنتیک در تنبلی افراد نقشی نداشته و نوع تربیت محیط و خانواده است که یک فرد را زرنگ یا تنبل بار می‌اورد.او ایرانی‌ها را افرادی تنبل دانست و گفت :  متاسفانه شرایط گذشته به گونه‌ای بوده که بیشتر افراد بصورت فصلی کار می‌کردند و فصل‌هایی از سال بیکار بودند و از نظر روحی و روانی افراد به این‌گونه شرایط عادت کرده‌اند.قاسمی گفت :  با تغییر شرایط و سرعت گرفتن کارها متاسفانه مردم ایران هنوز طبق همان سیستم سنتی گذشته رفتار کرده و فرزندان خود را تربیت می‌کنند و این موجب شده بسیاری از ایرانی‌ها تنبل بمانند.او سیستم حاکم بر جامعه را تنبل‌پرور دانست و گفت :  متاسفانه تا حدی این شرایط کارنکردن و از زیر کار دررفتن و تنبلی در جامعه جا افتاده و بصورت یک هنجار در جامعه درامده است.این روانشناس به محیط‌های کاری و دانشگاهی و مدارس اشاره کرد و گفت :  متاسفانه حداقل کار کردن در سیستم‌های اداری رایج شده و دانشجویان و دانش‌اموزان ما نیز همگی شب امتحانی شده‌اند که همه این موارد نه تنها در جامعه مذموم نیست ،  بلکه به عنوان یک هنجار نیز مطرح می‌شود ! او گفت :  متاسفانه در جامعه حال حاضر کارمندی که بخواهد کار کند ،  زیر فشار سایر کارکنان قرار می‌گیرد و با حرف‌هایی از جمله مگر چقدر حقوق می‌دهند ?  به کجا می‌خواهی برسی ?  و از این قبیل حرف‌ها روبرو می‌شود.قاسمی گفت :  در محیط‌های اموزشی نیز دانشجویان و دانش‌اموزان زرنگ و درس خوان با القاب نامناسب خطاب شده و ادم‌های غیرطبیعی خوانده می‌شوند.او گفت :  متاسفانه محیط و بستر موجود جامعه بگونه‌ای است که به افراد اجازه نمی‌دهد بیشتر فعالیت کنند و افراد در این محیط برای رهایی از بار فشار جامعه مجبورند در حدی که سیستم تعیین می‌کند ،  کار کرده یا درس بخوانند ،  نه بیشتر.این جامعه‌شناس با بیان اینکه توسعه کشور نیازمند فعالیت بیشتر همه اقشار جامعه است ،  گفت :  چنانچه سیستمی ارائه و تمرین شود که در ان به افراد زرنگ و کاری و درسخوان بها بیشتری داده شود و پاداش بدهند و از طرف دیگر افراد تنبل به دلیل کم‌کاری مواخذه شوند ،  قطعا می‌توان جامعه را از وضعیت تنبلی دراورد.قاسمی ضرورت ایجاد این سیستم در خانواده را از اهمیت بسیاری برخوردار دانست و گفت :  چنانچه با فرهنگ‌سازی بتوان چنین سیستمی را در خانواده نهادینه کرد ،  قطعا در سال‌های اینده شاهد ایجاد نسل کوشا و زرنگ خواهیم بود.او گفت :  در این زمینه نباید از اموزش هم غافل بود و باید در کنار اینها نظارت اجتماعی را نیز افزایش داد تا افراد واقعا زرنگ از سایر افراد تنبل تشخیص داده شده و پاداش بگیرند.این جامعه شناس معتقد است :  برای از بین بردن تنبلی در جامعه باید فضای جامعه به سمتی برود که کارنکردن و کم‌کاری ضعف جدی و توهین به حساب بیاید و از طرف دیگر حق افراد زرنگ به انها داده شود.