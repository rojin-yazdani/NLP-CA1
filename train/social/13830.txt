ایران را باید دید نام هشتگی است که نزدیک به یک‌سال است در تمام شبکه‌های اجتماعی به تبلیغ ایران می‌پردازد.به گزارش اعتماد ،  کاربران شبکه‌های اجتماعی از هر کجای ایران عکسی را می‌گذارند و این هشتگ را زیر ان می‌نویسند. این کمپین باعث بیشتر شدن ورود گردشگران خارجی به ایران شده است و اکثر رسانه‌های دنیا از این کمپین ،  گزارش‌هایی را برای مردم خودشان نوشته‌اند. یک هفته پس از راه‌اندازی این کمپین بیش از 27 میلیون کاربر در شبکه‌های اجتماعی با این هشتگ درگیر شده بودند و به یکی از پرترندترین هشتگ‌ها در توییتر تبدیل شده بود. علی عراقچی ،  هشتگ ایران را باید دید must see Iran را راه‌اندازی کرده است. او چند سال در خارج از کشور تحصیل کرده و معتقد است که رفتار خارجی‌ها درباره ایران باعث راه‌اندازی این کمپین شده تا او بتواند زیبایی‌های ایران را به همه نشان دهد. این کمپین پس از چند ماه توسط خود کاربران ایرانی به چند زبان دنیا در حال ترجمه است و برای اکثر مردم دنیا قابل فهم است. همچنین سایتی با همین عنوان  ( mustseeiran.ir )  راه‌اندازی شده و مرجع خوبی برای گردشگران خارجی است. براساس امارهایی که ابراهیم پورفرج ،  رییس جامعه تورگردانان ایران درباره امار توریست‌هایی که به ایران می‌ایند ،  اعلام کرد رشد چشمگیری در سال 93 داشته است. او گفته بود :  طبق پیش‌بینی‌های صورت گرفته برای سال 1393 امار گردشگران ورودی به کشور را چهار میلیون و 600 هزار نفر اعلام کرده بودیم ،  این در حالی است که این عدد به بیش از چهار میلیون نفر وتا پایان سال امار توریست برای سال 93 به بیش از پنج میلیون نفر رسید. انتظار می‌رود با استقبال زیادی که از این کمپین شده در سال‌های اینده توریست‌های بیشتری را در ایران مشاهده کنیم. اعتماد در ادامه با علی عراقچی ،  اغازگر کمپین ایران را باید دید گفت‌وگو کرده است. چرا به این فکر افتادی تا این کمپین را تشکیل بدهی ? من زمانی که در خارج از کشور تحصیل می‌کردم به این فکر افتادم. انجا که بودم بین همکاران من تفکر مناسبی درباره ایران وجود نداشت. حتی فکر می‌کردند که ما با شتر حرکت می‌کنیم. بی‌احترامی‌های زیادی به پاسپورت ما می‌کردند این در صورتی است که هزاران سال قبل از اینکه کشورهای دیگر باشند ایران بوده است. من همیشه دوست داشتم که از این عرق ملی خودم دفاع و به کشورم کمک کنم. به همین خاطر به فکر راه انداختن هشتگی برای معرفی ایران افتادم. چرا عنوان ایران را باید دید را انتخاب کردید ? انجا خبرنگاران و رسانه‌های خارجی ایران را به ایران سانتریفیوژ و هسته‌ای می‌شناسند و اصلا تفکر مناسبی درباره ایران نداشتند. اما همین باعث شد که من در ذهن خودم عبارت ایران را باید دید را بگویم و ابتدا امدم در توییترم نوشتم که هشتگی را درست کردم که از این به بعد بیاییم تصاویر زیبای ایران را بگذاریم تا این‌گونه بتوانیم ایران را به دنیا معرفی کنیم. برای همین  ( must see Iran )  را به عنوان هشتگ درست کردم. اولین عکس را هم از حرم امام رضا ( ع )  گذاشتم. دقیقا از کی کار این هشتگ شروع شد ? عید نوروز سال گذشته به ایران امدم. تقریبا از فروردین سال 1393 این کار را شروع کردم. در برخوردی که با رسانه‌های مختلف به خصوص خارجی‌ها داشتم ،  متوجه شدم که انها هم دوست دارند ایران را به کشورهای دیگر معرفی کنند. اینکه در ایران همه‌چیز وجود دارد ،  از تنوع زیست‌محیطی تا تمدن ،  سوغاتی‌هایی مختلف و اثار باستانی که شاید در کمتر کشوری از دنیا باشد. به نظر شما چه چیزهایی برای توریست‌ها جذاب است ? ایران ویژگی‌ها و جاذبه‌های زیادی دارد ،  مثلا عده‌ای هستند که خیال می‌کنند ،  تابستان ایران گرم است و توریست‌ها جاهای گرم نمی‌ایند ،  خیلی‌ها فکر می‌کنند حجاب مانع ورود توریست می‌شود اما توریستی که اینجا می‌اید ،  می‌داند که کجا امده و چه قوانینی وجود دارد ،  توریست‌ها وقتی به ایران می‌ایند دوست دارند که این روسری را تست کنند ،  توریست‌ها دوست دارند که بروند پیش عشایر زندگی کنند. یکی از توریست‌ها می‌گفت که من شبی هزار یورو دادم که کنار عشایر زندگی کنم. البته باید به این هم اشاره کنم که توریست‌ها وقتی وارد ایران می‌شوند تفکری درباره ایران ندارند اما وقتی در حال بازگشت به کشورهای خودشان هستند بسیار راضی‌تر هستند. ایران برای دنیا بسیار جذاب است. اولین توییتی که درباره این کمپین انجام دادی چه بود ? من عکسی از نقشه کل دنیا پیدا کردم که دور ایران را قرمز کرده بود. این عکس را گذاشتم و زیرش نوشتم باید ایران را دید. که بیش از هزار بار ریتوییت شد و واقعا مردم این کار را دوست داشتند. من بیشتر سعی می‌کردم ببینم چه بازتابی بین رسانه‌های جهان دارد و مردم همین طور در حال گذاشتن عکس بودند. من یکی از مهم‌ترین اهدافم تصویر سازی برای جهانیان بود که ایران چه اندازه می‌تواند زیبا باشد. چه رسانه‌هایی از دنیا از این کمپین گزارش دادند ?  سی‌ان‌ان گزارشی منتشر کرد و هشتگ ایران را باید دید را گذاشت و رسما تبلیغ ایران را کرد. اصلا بی سابقه بود که سی‌ان‌ان برای ایران تبلیغ کند. خبرنگار خود سی‌ان‌ان عکس دیزی و سبزی را در توییترش منتشر کرد. این‌ها برای همه دنیا جذاب است. لورا لوزان ،  سردبیر المانیتور امریکا در توییتر با من مکالمه‌ای داشت و هشتگی را که درست کرده بودم گذاشت. فرانس24 هم پس از اینکه عکس‌های این هشتگ را دید از ایران گزارش تهیه کرد. واشنگتن پست هم گزارشی نوشت درباره تاثیراتی که این کمپین در اقتصاد ایران دارد. مردم با عکس‌های‌شان موتورهای جست‌وجو را بمباران می‌کنند تا ایران را به کشورهای مختلف معرفی کنند. اینستاگرام اقای روحانی هم این هشتگ را گذاشت و نوشتند که اماده پذیرایی از مردم دنیا در ایران هستیم. چه اتفاقاتی در طول این کمپین برای شما افتاد که جذاب بود ? به این هشتگ حمله‌های زیادی هم شد. مشکلات اجتماعی در هر کشوری وجود دارد اما نه اینکه این عکس‌ها را ما زیر این هشتگ بگذاریم. این هشتگ برای معرفی ایران درست شده است. یک اژانسی از لوزان سوییس به من ایمیل زد که با من کار دارند. گفت از وقتی این هشتگ راه‌اندازی شده ما کلی درخواست تور ایران داشتیم و از هرکسی می‌پرسم از کجا متوجه شده‌اید ،  می‌گویند عکس‌های این هشتگ را دیده‌اند و این راه را ادامه دهید. خبرگزاری‌هایی مثل مهر ،  خبرانلاین و باشگاه خبرنگاران درباره این هشتگ و عکس‌های مردم نوشتند و به خصوص باشگاه خبرنگاران عکس‌های برتر را با اسم مردم منتشر می‌کنند. سفیر هلند در ایران در توییتر خودش عکس ایران را گذاشت و نوشت با دیدن ایران لذت ببرید. وزیر فرهنگ و گردشگری ایتالیا در سال 2013 این هشتگ را دیده بود و به ایران سفر کرد. همچنین خیلی از توریست‌هایی که به ایران امدند عکس‌هایی از ایران و پرواز ایران ایر می‌گذاشتند و هشتگ را زیرش می‌گذاشتند. در اینستاگرام چه تعداد عکس از سمت مردم گذاشته شده است ? 240 هزار عکس در یک سال در اینستاگرام داریم. امیدواریم اگر مردم کمک کنند تا اخر امسال به 500 هزار عکس برسیم. این کمپین کاملا مردمی است و اگر مردم کمک کنند ،  می‌توانیم ایران را به همه جهان نشان دهیم. امیدوارم همه برای معرفی ایران تلاش کنند. کسی از دوستان خودتان را هم به ایران اورده‌اید ? دو تا از دوستان سوییسی من به ایران امدند. حدود سه هفته نقاط مختلف ایران را با انها دیدیم. از شمال تا جنوب را به انها نشان دادم. تقریبا 2000 یورو نزدیک به هشت میلیون تومان برای این سه هفته هزینه کردند. وقتی این‌ها برگشتند به من ایمیل زدند که ما که سه هفته در ایران 2000 هزار یورو هزینه داشتیم و به مسافرت امده بودیم ،  توانستیم پول ذخیره کنیم ،  یعنی اگر در سوییس بودیم ،  هزینه بیشتری داشتیم. فکر می‌کنید این کمپین چه اندازه می‌تواند تاثیرگذار باشد ? این هدیه ایرانیان به کاربران شبکه‌های اجتماعی است که کشور خودشان را به خارجی‌ها نشان می‌دهند. فکر کنم اثراتش خیلی زود مشخص شود. این کمپین را من شروع کردم اما ادامه دادن ان به دست مردم است و نسل‌های اینده قطعا از برکات این گردشگری استفاده خواهند کرد. ورود توریست به ایران می‌تواند همانند درامد نفت برای ما تاثیرگذار باشد.