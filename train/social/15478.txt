وزیر علوم ،  تحقیقات و فناوری از تدبیر این وزارتخانه برای کاهش جمعیت تهران با توجه به زلزله احتمالی در این شهر خبر داده است در حالی که نماینده شهردار تهران نیز هفته گذشته از مصوبه انتقال دانشگاههای تهران به خارح از شهر خبر داد و از عدم اجرای ان انتقاد کرد.به گزارش خبرنگار مهر ،  محمود احمدی نژاد رئیس جمهوری هفته گذشته با حضور در اردوگاه اسکان اضطراری بشارت به زلزله‌ای که هر روز احتمال روی دادن ان در تهران وجود دارد اشاره کرد و از مردم تهران تهران خواست با توجه به اینکه بر اساس بررسی‌های انجام شده تهران در معرض زلزله قرار دارد نسبت به زندگی در سایر نقاط کشور در صورت فراهم بودن شرایط فکر کنند.وی همچنین ادامه داد :  دولت امکانات و تسهیلات لازم را برای کارمندانی که بخواهند از تهران انتقال پیدا کنند فراهم خواهد کرد.رئیس جمهور گفت :  حدود 13 میلیون و 700 هزار نفر در استان تهران زندگی می‌کنند و باید امادگی داشت که اگر حادثه‌ای در تهران اتفاق بیافتد تصویر بعد از حادثه چگونه خواهد بود از این رو باید موضوع زلزله را بسیار جدی گرفت و به صورت مداوم مانورهای نزدیک به واقع و بسیار جدی و عملیاتی در بخش‌های گوناگون انجام شود تا میزان امادگی هر چه بیشتر افزایش یابد.محمود احمدی رئیس جمهور گفت :  باید فرض را بر این گذاشت که هر لحظه امکان وقوع زلزله وجود دارد و در چنین صورتی تحرک خوبی برای مقابله با حوادث ایجاد خواهد شد. پس از اینکه صحبتهای رئیس جمهور بازتاب قابل توجهی در رسانه‌های کشور همراه شد وزیر علوم ،  تحقیقات و فناوری در سفر استانی به اذربایجان غربی و در جمع اعضای هیئت علمی دانشگاههای اذربایجان غربی خبر از تغییراتی در سطح تهران داد که در ان بر زلزله تهران و کاهش جمعیت این شهر تاکید شده است. وزیر علوم در حالی از طرح وزارت علوم برای کاهش جمعیت تهران خبر می‌دهد که به نظر می‌رسد دولت برنامه‌ای ویژه‌ای برای زلزله احتمالی در تهران دارد. وزیر علوم ،  تحقیقات و فناوری در دانشگاه ارومیه گفت :  با توجه به جدی بودن خطر زلزله در تهران ،  وزارت علوم در راستای برنامه‌های دولت تدابیر دیگری نیز برای کاهش جمعیت تهران اندیشیده است که جزئیات ان را به موقع اعلام خواهیم کرد. کامران دانشجو که در سفر به استان اذربایجان غربی جزئیات طرح خود برای کاهش جمعیت تهران را تشریح نکرد ،  بر تقویت بومی گزینی در دانشگاهها ،  کاهش پذیرش دانشجویان کارشناسی در دانشگاههای بزرگ کشور که شامل دانشگاههای تهران هم می‌شود ،  اعمال سیاستهای تشویقی برای استادان مناطق محروم کشور ،  افزایش حقوق دریافتی اعضای هیئت علمی شاغل در دانشگاههای دور از مرکز نسبت به استادان دانشگاههای برخوردار و  …  تاکید کرد که هر یک از این موارد می‌تواند در کاهش جمعیت دانشجویی دانشگاههای تهران نیز موثر باشد. سید موسی پورموسوی عضو هیئت علمی دانشگاه که دکتری جغرافیا و برنامه ریزی شهری ،  ریاست مرکز مطالعات جغرافیا و GIS ،  سرپرستی مرکز مطالعات و برنامه ریزی شهر تهران و ریاست کمیته مطالعات راهبردی برنامه ریزی شهری و منطقه‌ای را در سوابق علمی و اجرایی خود دارد و نماینده تام الاختیار محمد باقر قالیباف شهردار تهران نیز چندی پیش در گفتگو با مهر به تشریح سابقه موضوع ساماندهی دانشگاههای سطح شهر تهران و اجرایی نشدن مصوباتی در این باره که سالهاست مسکوت مانده است پرداخت.نماینده تام الاختیار شهردار تهران ضرورت اجرایی شدن مصوبه انتقال برخی مراکز دانشگاهی سطح شهر تهران بخصوص از نواحی مرکزی شهر به مناطق پیرامونی شهر را با ارائه امار و ترسیم تصویری از ترددهایی که با هدف اموزش عالی در سطح شهر تهران صورت می‌پذیرد یاداور شد.پورموسی به مهر گفت :  ساماندهی اماکن دانشگاهی سطح شهر تهران در سه مقطع دنبال شده است. ساماندهی دانشگاهها و مراکز اموزش عالی تهران بیش از یک دهه است که مورد توجه و اهتمام مسئولان نظام واقع شده است. مقطع اول مربوط به سالهای بعد از جنگ تحمیلی یعنی سالهای بعد از 1371 است که برای اولین بار به همراه موضوع حساس انتقال پایتخت از تهران ،  موضوع ساماندهی مراکز دانشگاهی سطح شهر تهران به طور جد مورد توجه مسئولان جمهوری اسلامی واقع شد.وی ادامه داد :  مرحله دوم به سالهای پایانی دولت هشتم بر می‌گردد که به طور جد این موضوع یک بار دیگر در نظام مورد توجه قرار گرفت. البته این بحث بر اساس رویکردی علمی و فرهنگی مورد توجه قرار گرفت و در زمان دولت نهم نیز این بحث دنبال شد. در دولت دهم نیز این توجه در حال پیگیری است. البته اتفاقاتی در شهر تهران افتاده که نگرش مجدد به موضوع البته با رویکردی منطقی درباره ساماندهی مراکز دانشگاهی مد نظر قرار گرفته است. پورموسی اضافه کرد :  ساماندهی مراکز دانشگاهی سطح شهر تهران در مجمع تشخیص مصلحت نظام ،  دولت و مجلس شورای اسلامی و هم در سطح استانداری و شهرداری مورد توجه قرار گرفته و استانداری نسبت به ساماندهی مراکز دانشگاهی در تهران بزرگ هم حساسیت و هم مسئولیت دارد. شهرداری تهران و روسای دانشگاهها نیز نسبت به ساماندهی دانشگاههای تهران حساسیت ویژه‌ای دارند. وی ادامه می‌دهد :  مصوبه‌های روشن و قابل اعتنایی هم در دولت و هم در شورای عالی امنیت ملی و هم در وزارت علوم ،  تحقیقات و فناوری نسبت به وضعیت دانشگاههای تهران وجود دارد. مصوبه‌ای مبنی بر خروج برخی از مراکز دانشگاهی از سطح شهر تهران به ویژه از مرکز شهر تهران به نواحی پیرامونی وجود دارد اما هنوز اجرایی نشده است. سئوال اینجاست که چرا طرحهای مناسب و شایسته‌ای که در سطح شهر تهران وجود دارد اجرایی نشده است. چرا این تصمیمات درست که به ساماندهی وضعیت شهر تهران نیز می‌انجامد عملیاتی نشده است. طبیعی است که موانع ساختاری ،  اجتماعی ،  اقتصادی و فرهنگی منجر شده که این امر هنوز محقق نشود اما نظام مصمم است این امر را محقق کند. نماینده تام الاختیار محمد باقر قالیباف شهردار تهران درباره علت محقق نشدن مصوبات و برنامه‌های موجود درباره ساماندهی مراکز دانشگاهی سطح شهر تهران به مهر گفت :  بخشی به عدم هماهنگی بین نهادهای دست اندر کار در سطح شهر تهران بر می‌گردد که به نظر می‌رسد معقولانه است که همه نهادهای درگیر با هماهنگی کامل با یکدیگر کار را دنبال کنند. تردیدی نیست که در روالی عقلانی می‌توان با مشارکت ،  تشریک مساعی ،  همدلی و مساعدت به حل مشکلات پرداخت. وی در واکنش به موضوع توسعه برخی دانشگاهها در مناطق مرکزی شهر تهران گفت :  حدود 9 سال پیش طرحی بوده که به تدریج دانشگاه تهران خارج شود و جای خود را در حوالی چیتگر پیدا کند و در چیتگر یک مرکز اموزش عالی داشته باشیم که هم به جهت سرویس دهی خدمات مناسبی را ارائه دهد و هم اینکه یک فضای بازی باشد که دانشگاه بتواند با فراغ بال فعالیت خود را انجام دهد اما یکباره طرح توسعه دانشگاه تهران در چارچوب توسعه پردیس مرکزی این دانشگاه مورد توجه قرار گرفت. پورموسی درباره استدلالهای موجود برای خروج دانشگاهها از تهران گفت :  حدود 40 درصد دانشجویان دانشگاههای کشور در تهران حضور دارند و از مجموعه دانشگاههای کشور قوی‌ترین دانشگاهها علی القاعده در تهران قرار گرفته اند. طبیعتا اداره امور مراکزی که به دانشگاههای تهران معروف هستند کاری سنگین و حجیم است و مدیریتی هوشمند و دقیق نیاز دارد تا این مراکز را هدایت ،  ساماندهی و کنترل کند و سرویس‌های مناسب در شان دانشگاههای کشور را ارائه کند. پورموسی ادامه داد :  مجموعه دانشگاههای سطح شهر تهران مجموعه وسیعی هستند که امکان بالندگی علمی کشور را فراهم می‌کنند اما وقتی از سوی شهرداری تهران به این مسئله نگاه می‌کنیم وجود مراکز علمی را برای شهر تهران هم فرصت می‌دانیم و هم تهدید. از این حیث فرصت تلقی می‌کنیم که به توسعه فرهنگ عمومی و توسعه اموزش کشور کمک می‌کنند و از طرفی نیز حضور قشر فرهیخته در شهر تهران مایه مباهات شهرداری تهران خواهد بود. همچنین مراکز علمی و دانشگاهی خاصه دانشجویان و اساتیدی که در این دانشگاهها مشغول فعالیت هستند جزو سرمایه‌های اجتماعی و ملی محسوب می‌شوند. وی ادامه داد :  تهدید تلقی می‌شوند به این جهت که مسائل گوناگونی را برای شهر تهران از حیث خدمات رسانی ایجاد می‌کند. حضور نزدیک به 400 هزار دانشجو در شهر تهران از دانشگاههای دولتی و دانشگاه ازاد اسلامی و دانشگاهها و موسسات وابسته به مراکز اجرایی یعنی اینکه 400 هزار نفر جابجایی در سطح شهر تهران حاصل فعالیت مراکز اموزش عالی و پژوهشی در این شهر هستند که این بار سنگین ترافیک را برای شهر تهران ایجاد می‌کند. نماینده شهردار تهران اضافه کرد :  در سطح شهر تهران هنوز شبکه‌های حمل و نقل فعال و کارامدی ایجاد نشده که خود در جای خودش مسائل گوناگونی دارد. این بخش از جمعیت فشار سنگینی را بر شهر تهران وارد می‌کند. در عین اینکه وجود چنین مراکزی موجب تجمیع نیروی انسانی از اقصی نقاط کشور در شهر تهران می‌شود و مسائل اجتماعی گوناگونی را برای شهر تهران ایجاد می‌کند. با عنایت به اینکه شهرداری تهران با رویکرد فرهنگی اجتماعی سعی در امایش فرهنگی اجتماعی شهر تهران دارد لذا به عنوان ضعف موجود در سطح شهر تهران باید به حضور دانشگاههای تهران عنایت داشته باشیم. وی تاکید کرد :  از حیث حمل و نقل شهری ،  اجتماعی و اقتصادی و بخصوص مسائلی که بعضا منجر به اسیب‌های اجتماعی در سطح شهر تهران می‌شود لزوم ساماندهی مراکز دانشگاهی سطح شهر تهران قابل طرح است. پورموسی افزود :  غالب مراکز دانشگاهی در سطح شهر تهران در محدود طرح ترافیکی واقع شده اند. حجم عظیمی از تردد و جابجایی به واسطه وجود مراکز اموزشی اعم از مراکز اموزش عالی و مراکز کمک اموزشی در پیرامون فضایی است که از ان تحت عنوان فضای طرح ترافیک نام می‌بریم. موج عظیمی از نیروی انسانی هر روز صبح از اطراف شهر تهران و حتی از خارج شهر به سمت مرکز شهر هدایت می‌شوند و طبیعی است که بار ترافیکی ناشی از این هجوم شهر را دچار ازردگی می‌کند. اگر چنین حالتی را بخواهیم تصور کنیم و حتی انیمیشن ان را تهیه کنیم به این نتیجه می‌رسیم که برای وضعیت دانشگاههای تهران باید فکری کرد. وی ادامه داد :  ترددی که روزانه در مرکز شهر تهران انجام می‌شود بالغ بر 3 میلیون مورد است. اگر یک پنجم این میزان را با هدف اموزشی نام ببریم ،  جا دارد که برای این یک پنجم از یک موضع حساس و شکننده‌ای که حتی در برخی اوقات تهران را با اختلال در ارائه خدمات مواجه می‌کند چاره‌ای بیاندیشیم. اگر این چاره جویی را مد نظر قرار دهیم لزوم ساماندهی محرز می‌شود.نماینده شهردار تهران اضافه کرد :  اگر دولت اختیاراتی را به شهرداری تهران واگذار کند مسلما شهرداری تهران طرح عملیاتی خود را برای سامادهی مراکز دانشگاهی ارائه خواهد کرد. همانطور که پیش از این نیز شهردار تهران در دیدار با روسای دانشگاههای تهران اعلام کرد که شهرداری تهران امادگی کامل برای ارائه طرح ساماندهی مراکز اموزش عالی دارد. قطعا در صورتی که دولت محترم در این چارچوب بخواهد نهاد مشترکی را با شهرداری تهران ایجاد کند که به ساماندهی مطلوب مراکز اموزش عالی بیانجامد مسلما شهرداری تهران استقبال خواهد کرد.وی در پاسخ به این سئوال که ایا دولت تا کنون درباره ساماندهی دانشگاهها و مراکز اموزش عالی سطح شهر تهران با شهرداری تهران رایزنی نکرده است به مهر گفت :  هنوز اقدامات عملیاتی انجام نگرفته ،  اما شهرداری تهران این امادگی را دارد. اگاهی کافی دارم که در دولت هم چنین ایده‌ای وجود دارد که با مشارکت با شهرداری تهران می‌توانند به ساماندهی مناسب فضاهای اموزش عالی برسند. شهرداری تهران به تنهایی قادر به ارائه خدمات در شان شهروندان نیست و دولت نیز به تنهایی قادر نخواهد بود خدمات مناسب در چارچوب وظایف خود را به شهروندان ارائه کند. ارائه خدمات مناسب مستلزم همکاری متقابل است. این همکاری متقابل به درک متقابل و ایجاد فضایی ارام و مناسب می‌انجامد و در فضایی ارام و مناسب است که می‌توانیم بهتر به مردم خدمت کنیم. پورموسی ادامه داد :  تجربه‌های مفید دنیا در کشورهای اروپایی ،  ایالات متحده امریکا و حتی در کشورهای همجوار ایران نظیر ترکیه و پاکستان برای امایش مراکز اموزشی در سطح اموزش عالی اقدامات بسیار خوبی صورت گرفته که به نظر می‌رسد در بازدهی اموزش عالی هم تاثیرات بسیار مثبتی داشته است. اگر بخواهیم از تجربیات دیگران به صورت بومی شده بهره بگیریم ،  به ما دیکته می‌کند که باید حتما وضعیت دانشگاههای تهران را ساماندهی کنیم. وی گفت :  بیش از 20 ایتم به عنوان شاخص‌های قابل ملاحظه انتقال مراکز اموزش عالی سطح شهر تهران به پیرامون مورد توجه قرار دارند و می‌توان مطالعه جامعی بر روی انها انجام داد. البته یک مطالعه پایه‌ای قبلا انجام گرفته و بر اساس ان مطالعه بود که هم در شورای عالی امنیت ملی و هم در دولت مصوباتی بوجود امد که البته هنوز اجرایی نشده است. پورموسی افزود :  ساماندهی الزاما به معنای خروج دانشگاهها از سطح شهر تهران به نواحی پیرامونی نیست بلکه گزینه‌های متفاوتی وجود دارد. اگر منظور از ساماندهی دانشگاههای تهران صرفا انتقال دانشگاهها به نواحی اطراف تهران اعم از کرج ،  مامازن ،  دماوند و  …  باشد به دلیل اینکه این نواحی زیرساخت‌های لازم برای سرویس و ارائه خدمات به مراکز دانشگاهی فراهم نشده است این انتقال خودش منجر به اسیب‌های ثانویه می‌شود. بنابراین اگر از ساماندهی صحبت می‌کنیم منظور ایجاد فضایی مناسب است که در یک دوره زمانی حداقل ده ساله مراکز اموزش عالی را از سطح شهر تهران به تدریج به محیط‌های پیرامونی ،  ابتدا در حاشیه شهر تهران و سپس به سکونتگاههای جمعیتی که حدود 51 نقطه شهر تهران را شامل می‌شود منتقل کنیم. وی اضافه کرد :  یکی از گزینه‌ها این است که دوره‌های تحصیلات تکمیلی را در سطح شهر تهران داشته باشیم و دوره‌های کاردانی و کارشناسی را به خارج از شهر تهران منتقل کنیم که این شدنی است. فرض کنید یک شهر دانشگاهی در اطراف تهران داشته باشیم. شهری را بنام پردیس اب انجیرک در شرق تهران ایجاد کرده‌ایم که بین تهران و بومهن واقع شده است. درست در سد جاجرود با یک فضای شهری نوسازی مواجه می‌شوید که این شهر جدید بنام پردیس اب انجیرک است. نماینده قالیباف در ادامه افزود :  تصور کنید که چه اشکال دارد اگر یک شهر کاملا دانشگاهی که همه زیرساخت‌هایش فراهم شده باشد اطراف تهران داشته باشیم ،  سابقه‌اش در دنیا هم وجود دارد. البته دوره‌های کاردانی و کارشناسی را در این شهر دانشگاهی دایر کنیم و تحصیلات تکمیلی را که از نظر حجمی که نسبت به دوره کارشناسی حدود 3 درصد کل مجموعه را شامل می‌شود در سطح شهر تهران نگه داریم و این بخاطر زیرساخت‌های پیشرفته و کارگاهها و ازمایشگاههای پیشرفته‌ای است که در سطح شهر تهران وجود دارد. بنابراین دوره‌های کارشناسی که به ابزار انچنانی و پیشرفته و مدرن کمتر نیاز دارند می‌توانند به تدریج از سطح شهر تهران خارج شده و دوره‌های تحصیلات تکمیلی اعم از کارشناسی ارشد و دکتری که به تجهیزات بیشتری نیاز دارند همچنان در سطح شهر تهران باقی بمانند. وی گفت :  امروز متاسفانه به دلیل عدم امایش منطقی مراکز اموزش عالی در سطح شهر تهران از خردترین نهاد اموزش عالی تا بزرگترین نهاد اموزش عالی در سطح شهر تهران حضور دارند و این به معنای عدم برنامه ریزی ،  مدیریت و هدایت و سیاستگذاری معقول و منطقی برای ارائه خدمات اموزش عالی در سطح شهر تهران است. اگر این را مد نظر قرار دهیم و مشکلاتی که مراکز اموزش عالی با حجم بالای دانشجویان کاردانی و کارشناسی بر گرده شهر ایجاد می‌کند را نیز در نظر بگیریم به ما دیکته می‌کند که ساماندهی دانشگاههای تهران را در یک دوره زمانی مشخص دنبال کنیم. پورموسی افزود :  بخش دیگری از ساماندهی که مورد توجه قرار می‌گیرد بحث جایابی مراکز اموزش عالی در سطح مناطق 22 گانه تهران است. به عنوان مثال در منطقه 22 زمین و فضای باز بسیاری داریم. مجموعه منطقه 22 که از دره کن یعنی از غرب منطقه 22 شروع می‌شود و تا گرمدره در محدوده بین کرج و تهران را شامل می‌شود تمام این منطقه مستعد گسترش اموزش عالی است که البته یکی از گزینه‌هایی که بنا بود دانشگاه تهران به حوالی پارک چیتگر منتقل شود اما یکباره با طرح جامع پردیس دانشگاه تهران در انقلاب مواجه شدیم. وی ادامه داد :  در 4 سال گذشته شهرداری تهران اعلام امادگی کرده که هر امکاناتی را در اختیار دانشگاه تهران قرار دهد و البته بر اساس مصوبات دولت در اینده نیز کمک‌هایی در حیطه وظایف و اختیاراتش خواهد کرد. دانشگاههای دیگر مانند دانشگاه صنعتی شریف و امیرکبیر که یا در محدوده طرح ترافیکی و یا در حوالی محدوده طرح ترافیکی قرار دارند نیز شامل این توجه می‌شوند.نماینده شهردار تهران افزود :  البته نمی‌توانیم نسخه واحد برای همه دانشگاههای تهران بپیچیم. یعنی درباره ساماندهی دانشگاههای صنعتی  ،  دانشگاههای جامع مستقر در سطح شهر تهران مانند دانشگاههای تهران و شهید بهشتی نمی‌توانیم به یک شکل عمل کنیم. لذا برنامه‌ای که برای دانشگاه جامع و یا دانشگاه صنعتی داریم و یا دانشگاه هنر داریم مسلما متفاوت خواهد بود و باید یک بار به صورت کلی این مبحث را مورد توجه قرار دهیم و یک بار دیگر پردیس به پردیس نسبت به دانشگاهها نظر دهیم و برای هر کدام برنامه خاص خود را بچینیم. به گزارش مهر ،  طرح و مصوبه‌ای که نماینده شهردار تهران بر ان تاکید کرده است یک گمانه زنی برای تدبیر وزیر علوم جهت کاهش جمعیت تهران است اما به نظر می‌رسد این طرح نیز روی میز وزارت علوم قرار دارد هر چند امکان دارد تدبیر وزارت علوم چیزی جز انتقال دانشگاههای تهران از پایتخت باشد.