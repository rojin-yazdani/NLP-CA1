مدیر اداره پیوند وبیماری‌های خاص وزارت بهداشت ،  درمان واموزش پزشکی با بیان این که روزانه 7 تا 10 بیمار در کشور به علت نرسیدن عضو پیوندی فوت می‌کنند ،  گفت که در واقع سالانه 25 درصد بیماران لیست انتظار پیوند اعضا جان می‌بازند.به گزارش ایرنا ،  کتایون نجفی زاده دوشنبه شب در نخستین ایین بزرگداشت اهداکنندگان عضو در استان خوزستان با عنوان جشن نفس -  جشن زندگی اظهارکرد :  درایران سالانه ،  پنج تا هشت هزار شهروند ،  دچار مرگ مغزی می‌شوند که متاسفانه درسال 1392 تنها 665 نفر به اهدای عضو رسیدند.وی افزود  :  این درحالی است که از تعداد افراد مرگ مغزی شده می‌باید حداقل 2 هزار و 500 نفر تا 4 هزار نفر به اهدای عضو برسند.وی درادامه با بیان این که پایین بودن امار اهدای عضو ،  شایسته کشور ایران که سابقه زیادی درتمدن ،  فرهنگ وایثار دارد ،  نیست ،  افزود  :  بهترین امار اهدای عضو مربوط به کشور اسپانیا با 35 در میلیون نفر است درحالی که این میزان در ایران 8.7 در میلیون نفر می‌باشد.مدیر اداره پیوند وبیماری‌های خاص وزارت بهداشت ،  درمان واموزش پزشکی با بیان اینکه ازنظر پزشکی درمرگ مغزی سلول‌ها دچار تخریب شده وغیر قابل برگشت است ،  اضافه کرد :  خانواده‌هایی که یکی ازعزیزان انها دچار مرگ مغزی شده است ،  اگر در ان لحظه حساس ،  تصمیم درستی بگیرند ،  بیمار دیگری را به زندگی باز می‌گردانند.نجفی زاده از تیم‌های درمانی ،  رسانه‌ها ،  هنرمندان ،  مردم وخیرین بعنوان یاری کنندگان وفرهنگ ساز اهدای عضو درجامعه یاد کرد و گفت  :  هنرمندان الگوی خوبی برای مردم هستند وخیرین نیز باید حمایت‌های لازم را در این زمینه انجام دهند.به گزارش ایرنا ،  جشن نفس بمنظور تقویت روحیه وتزریق انرژی به بیماران لیست انتظار پیوند عضو ،  برای نخستین بار سال 1383 با همکاری هنرمندان بصورت مردمی ورسانه‌ای درتهران برگزار شد.درپایان این جشن درمحل تالار شهدای دانشگاه علوم پزشکی جندی شاپور اهواز از 39 خانواده اهدا کننده عضو تقدیر شد.