سازمان ثبت اسناد و املاک کشور اعلام کرد : در چهارماهه نخست سال جاری ازدواج دائم با کاهش 8 درصدی و طلاق با کاهش یک درصدی به نسبت مدت مشابه سال قبل در دفاتر رسمی ازدواج و طلاق کشور و سامانه ثبت وقایع ازدواج و طلاق ثبت شده است.به گزارش ایرنا در این مدت 220 هزار و 635 ازدواج دائم و 49 هزار و 433 طلاق در دفاتر رسمی ازدواج و طلاق کشور و سامانه ثبت وقایع ازدواج و طلاق ثبت شده است.در حال حاضر هفت هزار و 107 دفتر اسناد رسمی ،  سه هزار و 233 دفتر رسمی ازدواج و 859 دفتر رسمی طلاق زیر نظر سازمان ثبت اسناد و املاک کشور فعالیت می‌کنند.همچنین در چهار ماهه نخست امسال چهار میلیون و 119 هزار و 484 فقره انواع اسناد رسمی در دفاتر اسناد رسمی سراسر کشور صادر شده است. اسناد رسمی شامل انواع بیع  ، صلح  ، وکالت نامه  ، اجاره  ، تقسیم نامه  ، گواهی امضا  ، متفرقه و سایر اسناد تنظیمی است.