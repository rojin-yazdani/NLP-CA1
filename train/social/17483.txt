احمد ابوطالب نامزد مسلمان حزب سوسیال دموکرات هلند بعنوان شهردار شهر روتردام انتخاب شد. به گزارش برنا به نقل از اشپیگل ،  این سیاستمدار باتجربه که پیشتر نیز یکی از مناصب شهری را در لاهه بعهده داشت این بار به اتفاق ارا بعنوان شهردار روتردام برگزیده شد. به این ترتیب ابوطالب 47 ساله در ژانویه سال جدید میلادی از سوی وزارت کشور هلند رسما به این سمت منصوب می‌شود.  این نخستین بار در طول تاریخ سیاسی هلند است که یک مسلمان به یکی از سمتهای اجرایی دست می‌یابد. ابوطالب در سنین جوانی به هلند مهاجرت کرده و در سالهای اقامت خود در این کشور به فعالیتهای سیاسی نیز پرداخته است. او هم اکنون تابعیت هلندی و مراکشی دارد.  در همین حال انتخاب این نامزد مسلمان به شهرداری یکی از شهرهای مهم هلند با واکنشهای مختلفی روبرو شده است ؛  در حالیکه مسلمانان این شهر با استقبال از این انتخاب ان را گام مهمی جهت فعالیتهای اتی خود دانستند ،  گروههای افراطی مانند حزب راستگرای ازادی و دموکراسی  ( VVD )  هلند برگزیدن یک مسلمان را نشانه‌ای اشتباه برای این شهر عنوان کردند.  از سال 1980 با کمک دولت 30 مدرسه اسلامی در هلند ساخته شده است و اکنون نیز دانشگاه اسلامی در شهر روتردام تاسیس شده است. هم اکنون اقداماتی برای تاسیس مدارس تربیت امام  ( مدارس علوم دینی )  در این کشور در جریان است و شبکه‌های اسلامی بیشماری هم در این کشور فعال شده‌اند.  گفتنی است جمعیت هلند 16 میلیون نفر بوده و تعداد مسلمانان ان 900 هزار نفر تخمین زده شده است. مسلمانان این کشورهیچ گاه مشکلی با دیگر سکنه ان نداشته‌اند ،  اما پس از نوامبر 2004 و قتل تئو وان گوگ کارگردانی که به مقدسات اسلامی اهانت کرده بود ،  از سوی یکی از مسلمان مهاجر صورت گرفت ،  تنشهای شدیدی میان مسلمانان و برخی افراط گرایان رخ داد و در پی ان برخی از مساجد و کلیساها به اتش کشیده شد.