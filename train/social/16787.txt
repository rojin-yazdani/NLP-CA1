رئیس سازمان هواشناسی با بیان اینکه اسمان اکثر نقاط کشور طی هفته اینده صاف خواهد بود ،  گفت :  بر همین اساس در روزهای 21 و 22 بهمن ماه بیشتر مناطق کشور از جمله تهران بارشی را تجربه نخواهند کرد.داوود پرهیزکار در گفت‌وگو با فارس درباره شرایط جوی کشور طی روزهای 21 و 22 بهمن‌ماه اظهار داشت :  طی روزهای 21 و 22 بهمن ماه شاهد جوی ارام در اکثر مناطق کشور خواهیم بود.رئیس سازمان هواشناسی با بیان اینکه چنانچه بارشی هم در برخی نقاط کشور باشد به صورت پراکنده خواهد بود ،  ادامه داد :  از ابتدای هفته اینده دمای هوا روند افزایشی خواهد داشت.وی با بیان اینکه کمینه دمای هوای تهران امشب برابر منفی 7درجه سانتی‌گراد است ،  گفت :  از ابتدای هفته پیش‌رو شرایط جوی نرمال خواهد شد به طوری‌که پیش‌بینی می‌شود در اواخر هفته اینده دمای هوا در کلانشهر تهران بین صفر تا 9 درجه سانتی‌گراد باشد.رئیس سازمان هواشناسی خاطرنشان کرد :  بر همین اساس پیش‌بینی می‌شود که اسمان تهران و اکثر نقاط کشور در 22 بهمن ماه صاف و بدون بارش باشد.