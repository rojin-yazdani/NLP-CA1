قائم مقام دبیرکل ستاد مبارزه با مواد مخدر از کاهش قیمت مخدر شیشه نسبت به سالهای گذشته خبر داد و گفت :  قیمت مخدر شیشه در 2 ماه گذشته با توجه به ضرباتی که به شبکه‌های تولید مواد صنعتی وارد شده است ،  افزایش یافته ،  اما در حال حاضر قیمت این مخدر ویرانگر به یک میلیون تومان و میزان دسترسی به ان در تهران به کمتر از پنج دقیقه رسیده است.طه طاهری در گفت‌وگو با ایسنا ،  با اشاره به اخرین وضعیت کشت خشخاش در افغانستان نیز گفت :  بر اساس گزارش سازمان ملل ،  155 هزار هکتار از مزارع افغانستان زیر کشت خشخاش قرار دارد ،  اما طبق امار واقعی ،  حدود 180 هزار هکتار از مزارع افغانستان زیر کشت خشخاش است.افزایش کشت حشیش در افغانستان در سال جاریوی از افزایش کشت حشیش در سال جاری در افغانستان خبر داد و عنوان کرد :  کشت حشیش نیز افزایش یافته است.طاهری ادامه داد :  هر چند ممکن است زمین زیر کشت در افغانستان افزایش یافته باشد ،  اما وجود افت در مزارع خشخاش ،  میزان تولید در هر هکتار را کاهش داده است.وی تصریح کرد :  بر اساس براوردهای غیر رسمی سازمان ملل ،  تولید امسال مواد مخدر در افغانستان به مرز هفت تا هشت هزار تن می‌رسد ،  اما امارهای رسمی این میزان را 4000 تن اعلام کرده‌اند.وی درباره میزان ناخالصی‌های موجود در تریاک نیز اظهار کرد :  از گذشته شبکه‌های توزیع‌کننده مخدر تریاک مواد خالص را در اختیار مشتری قرار نمی‌دادند و هم اکنون نیز ان را با مواد دیگری ترکیب و به دست مصرف‌کنندگان می‌رسانند که باید میزان ناخالصی ان را از طریق بررسی‌های ازمایشگاهی احصا کرد.