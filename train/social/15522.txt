جانشین فرماندهی انتظامی استان قم از کشف محموله میلیاردی قاچاق تجهیزات رایانه در استان خبر داد.به گزارش ایرنا به نقل از پایگاه خبری پلیس ،  سرهنگ حمید رضا اسدی در گفت وگویی با اشاره به اجرای طرح ویژه مبارزه با قاچاق کالا و ارز درقم اظهار داشت :  ماموران اداره مبارزه با قاچاق کالا و ارز استان در بازرسی و کنترل خودروهای عبوری در محورهای مواصلاتی استان به یک دستگاه خودروی نیسان حمل سوخت مظنون شده و نسبت به بازرسی ان اقدام کردند.وی افزود :  پس از توقیف خودرو از راننده در خصوص نوع بار سوال ،  که وی اعلام داشت شغل من خرید و فروش روغن سوخته بوده و هم اکنون نیز حامل مقدار 600 لیتر روغن سوخته می‌باشم .اسدی ادامه داد :  با بررسی‌های صورت گرفته و ضد و نقیض گویی‌های راننده ،  خودرو را جهت بررسی بیشتر به اداره مبارزه با قاچاق کالا و ارز انتقال و در بازرسی از داخل مخزن نصب شده بر روی خودرو مشخص شد ،  تنها مقدارحدود 20 لیتر روغن سوخته در مخزن نگهداری شده بود.جانشین فرماندهی انتظامی قم اضافه کرد :  با هوشیاری ماموران اداره مبارزه با قاچاق کالا و ارز استان در بازرسی از داخل تانکر این خودرو 325 کارتن لوازم و قطعات رایانه قاچاق که به طرز ماهرانه‌ای جاسازی شده بود به ارزش تقریبی پنج میلیارد ریال کشف و ضبط کردند.اسدی تصریح کرد :  این محموله به دلیل اینکه فاقد مدارک مثبته گمرکی بود توقیف و در این رابطه پرونده تشکیل شده جهت سیر مراحل قانونی به اداره کل تعزیرات حکومتی استان ارسال شد.** صاحب فروشگاه اینترنتی متخلف در قم دستگیر شدرییس اداره مبارزه با جرائم سایبری پلیس فتا استان قم از دستگیری صاحب یک فروشگاه اینترنتی متخلف در استان خبر داد.سروان هادی سیفی اظهار داشت :  با شکایت فردی مبنی بر اینکه از یک فروشگاه اینترنتی به مبلغ 500 هزار تومان خرید اینترنتی انجام داده ولی پس از واریز وجه به حساب فروشگاه اینترنتی کالاهای مورد نظر را دریافت نکرده که بلافاصله پرونده در این خصوص تشکیل شد.وی افزود :  ماموران در راستای رسیدگی به پرونده پس از تحقیقات اولیه و یکسری اقدامات پلیسی ،  متهم را شناسایی و پس از احضار وی به بزه انتسابی اعتراف کرد.رییس اداره مبارزه با جرائم سایبری پلیس فتا قم ادامه داد :  پس از تکمیل پرونده متهم به دادسرا اعزام شد.سیفی به شهروندان توصیه کرد :  از فروشگاه‌هایی خرید اینترنتی انجام دهند که دارای نماد اعتماد الکترونیکی می‌باشند.**دستگیری کلاهبرداران پیامکی نوروزی در قمرییس اداره مبارزه با جرائم سایبری پلیس فتا استان قم از دستگیری کلاهبرداران پیامکی نوروزی خبر داد و اظهار داشت :  برابر اعلام گزارشات و مراجعات مردمی و ارائه شکوایه‌های متعدد در خصوص کلاهبرداری رایانه‌ای به این شیوه بلافاصله کاراگاهان تحقیقات خود را اغاز کردند.سروان هادی سیفی افزود :  عده‌ای با ارسال پیامک یا تماس تلفنی به این مضمون ' ضمن تبریک جهت فرا رسیدن سال نو خدمت شما کاربر گرامی ،  شماره تماس شما در قرعه کشی انجام شده در واحد ارتباطات برنده وجه نقد شده است' که با اغفال مخاطب ،  فرد را پای دستگاه عابر بانک کشانده و سپس اقدام به تخلیه حساب می‌کنند.رییس اداره مبارزه با جرائم سایبری پلیس فتا استان قم ادامه داد :  در بررسی‌های صورت گرفته توسط کاراگاهان این پلیس ،  متهمان شناسایی و دستگیر شدند.سیفی به شهروندان هشدار داد :  متهمان به تناسب ایام و فصول سال از شگردهای متعددی استفاده می‌کنند ،  بطور مثال در ایام مذهبی تحت عنوان برنامه‌های صدا و سیما ،  در ایام تابستان و نوروز تحت عنوان جشنواره‌های تابستانی و نوروزی  ،  در ایام حج تحت عنوان برنده شدن در قرعه کشی حج عمره و عتبات عالیات اقدام به کلاهبرداری می‌نمایند.وی خاطرنشان کرد :  ارگان‌ها و شرکت‌هایی که جشنواره و قرعه کشی برگزار می‌کنند به هیچ عنوان به این شیوه برندگان خود را اعلام نمی‌کنند.سیفی به هموطنان توصیه کرد :  به هیچ عنوان به این پیام‌ها و تماس‌ها اعتماد نکنند و اطلاعات حساب خود نظیر رمز دوم را در اختیار دیگران قرار ندهند.**کشف 300 راس احشام قاچاق در قمرییس پلیس اگاهی قم گفت :  300 راس احشام قاچاق در این استان کشف شد.سرهنگ مهدی قدمی در گفت و گویی اظهار داشت :  ماموران مبارزه با قاچاق کالا و ارز قم حین گشت زنی در محورهای مواصلاتی استان ،  به سه دستگاه خودروی کامیون که حامل احشام بودند ،  مظنون و جهت بررسی مدارک رانندگان ،  متوقف کردند.وی گفت :  در ادامه با توجه به اینکه خودروها فاقد هرگونه مجوز حمل و دامپزشکی بود ،  300 راس احشام کشف و رانندگان جهت تحقیقات تکمیلی به همراه احشام مکشوفه تحویل اداره مبارزه با قاچاق کالا و ارز پلیس اگاهی استان شدند.قدمی افزود :  طبق گفته رانندگان کامیون ،  احشام را از یکی از استان‌های غربی کشور بارگیری کرده بودند و قصد تخلیه ان در یکی از استان‌های همجوار قم داشته اند.** کشف 20 تن پوست دام قاچاق در قموی همچنین اظهار داشت :  ماموران مبارزه با قاچاق کالا و ارز استان قم حین گشت زنی در محورهای مواصلاتی استان ،  به دو دستگاه خودروی کامیون که حامل پوست دام احشام بودند ، مظنون و جهت بررسی مدارک رانندگان متوقف کردند.وی گفت :  در ادامه با توجه به اینکه خودروها فاقد هرگونه مجوز حمل و دامپزشکی بود ،  20 تن پوست دام قاچاق کشف و رانندگان جهت تحقیقات تکمیلی تحویل اداره مبارزه با قاچاق کالا و ارز پلیس اگاهی استان شدند.