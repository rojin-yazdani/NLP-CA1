زمین لرزه مهیب نپال که چندی پیش بخشهای وسیعی از این کشور را زیر رو کرد ،  به مرتفع‌ترین قلل جهان نیز رحم نکرد به طوریکه براورد می‌شود رشته کوههای هیمالیا حدود 1.5 متر کوتاه شده است. به گزارش مهر درحالی که دانشمندان معتقدند فرایند کوتاه شدن کوهستان‌های مرتفع زمین به واسطه فرسایش ناشی از وزش باد و بارش‌های متنوع در عرض میلیونها سال طول می‌کشد اما حالا وقوع زمین لرزه نپال موجب شده تا این اتفاق تنها در عرض اندک زمانی ان هم به اندازه 1.5 متر صورت گیرد ! دانشمندان مرکز هوافضای المان با استفاده از داده‌های به دست امده از ماهواره Sentinel - 1a متوجه کوتاه‌تر شدن رشته کوه‌های هیمالیا شده اند.دانشمندان این اتفاق را در نوع خود حیرت انگیز توصیف کرده‌اند زیرا در طولانی مدت صفحه تکتونیک شامل هند در حال فشار اوردن به اوراسیا  ( اسیا و اروپا )  است که در نتیجه این فرایند هیمالیا مرتفع‌تر می‌شود اما پس از زمین لرزه نپال که کشته‌های فراوانی برجای گذاشت ،  این ارتفاعات 1.5 متر کوتاه‌تر شده است.در همین حال مشخص شده که مناطقی از اطراف کاتماندو ،  پایتخت نپال به همان اندازه که هیمالیا کوتاه شده ،  مرتفع‌تر شده است.درحال حاضر جمع اوری اطلاعات بیشتر در دستور کار دانشمندان زمین شناس قرار دارد تا به درستی معلوم شود که ایا این زمین لرزه تاثیری در ارتفاع اورست به عنوان مرتفع‌ترین قله جهان داشته است یا نه ?