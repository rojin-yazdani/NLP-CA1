اعلام ساعات مراکز شماره‌گذاری در اسفندماه ،  تاکید بر یکپارچه شدن دستگاه‌های امدادی و مراکز معاینه فنی ،  ممنوعیت شماره‌گذاری اسکانیا و وانت‌پیکان ، ‌ا علام اماری از شماره‌گذاری خودروها در سال جاری ،  یکپارچه شدن ازمون ایین‌نامه گواهینامه و …  از مهم‌ترین مباحث مطرح شده در نشست خبری رییس پلیس راهنمایی و رانندگی نیروی انتظامی است.به گزارش ایسنا ،  سردار اسکندر مومنی در نشست خبری که روز شنبه در مقر مرکزی پلیس راهنمایی و رانندگی تهران بزرگ برگزار شد ،  به ارائه امار مقایسه‌ای از تعداد خودروها در سال‌های ابتدای پیروزی انقلاب و حال حاضر پرداخت و اظهار کرد :  در سال 57 کلیه وسایل نقلیه موتوری اعم از خودرو و موتورسیکلت حدود 1.5 میلیون دستگاه بود ،  اما امروزه تعداد شماره‌گذاری وسایل نقلیه موتوری از مرز 28 میلیون وسیله عبور کرده و بیش از 18 میلیون خودروی سواری نیز شماره‌گذاری شده است ،  به طوری که مقایسه این امارها نشان می‌دهد در ابتدای پیروزی انقلاب اسلامی ،  تنها سه درصد از جمعیت کل کشور دارای وسیله نقلیه شخصی بودند اما امروزه این امار به 36 درصد رسیده است.وی با اشاره به امار شماره‌گذاری خودروهای صفر از ابتدای امسال تاکنون نیز اظهار کرد :  از ابتدای سال جاری تاکنون یک میلیون و 104 هزار و 410 دستگاه خودروی سواری صفرکیلومتر شماره‌گذاری شده که مقایسه ان با مدت مشابه سال قبل از افزایش 73 درصدی حکایت دارد. همچنین در این مدت 81 هزار و 124 دستگاه خودروی وارداتی نیز شماره‌گذاری شده که مقایسه ان با پارسال از افزایشی 53 درصدی حکایت دارد.رییس پلیس راهنمایی و رانندگی نیروی انتظامی با بیان اینکه در این مدت از سال جاری 456 هزار و 110 دستگاه موتورسیکلت نیز شماره‌گذاری شده است ،  گفت :  این عدد نیز نسبت به سال گذشته 75 درصد افزایش داشته است.به گفته مومنی تعداد کل خودروهای شماره‌گذاری شده 17 میلیون و 900 هزار دستگاه است و البته در سال جاری تنها 208 خودروی فرسوده از رده خارج شده است.کاهش 6.5 درصدی جانباختگان تصادفاتوی در ادامه به امار کشته‌شدگان حوادث رانندگی اشاره کرد و گفت :  امسال برابر امارهای پزشکی قانونی 1013 نفر نسبت به یک سال قبل کمتر در تصادفات کشته شدند که این رقم بیانگر کاهش 6.5 درصدی تعداد کشته‌هاست. در این بین استان‌های مرکزی ،  اذربایجان‌شرقی ،  خراسان‌رضوی ،  مازندران و فارس به ترتیب دارای بیشترین کاهش در وقوع تصادفات فوتی بوده‌اند.رییس پلیس راهنمایی و رانندگی نیروی انتظامی ادامه داد :  در عین حال سیستان و بلوچستان ،  خوزستان ،  ایلام ،  شرق استان تهران و کهگیلویه و بویراحمد نیز بیشترین افزایش کشته‌ها را نسبت به سال قبل داشته‌اند و بیشترین جانباختگان حوادث رانندگی در استان‌های خراسان‌رضوی ،  فارس و اصفهان بوده است.مومنی با اشاره به امار رو به رشد جانباختگان تصادفات رانندگی در جهان اظهار کرد :  در سال 2014 شمار کسانی که در حوادث رانندگی جان خود را از دست داده‌اند از یک میلیون و 270 هزار نفر به یک میلیون و 300 هزار نفر رسیده است. به طوری که سازمان ملل نیز در اخرین جلسه‌ای که در این مورد داشته ،  ضمن هشدار نسبت به این روند پیش‌بینی کرده است که تا سال 2030 شمار کشته‌ها دو برابر رقم فعلی شود.وی ادامه داد :  مهم‌ترین علل تصادفات رانندگی در سطح جهان استفاده از تلفن همراه و ارسال پیامک بوده است. به طوری که این موضوع در سطح جهان از مصرف موادمخدر و الکل پیشی گرفته است.رییس پلیس راهنمایی و رانندگی نیروی انتظامی همچنین در ادامه سخنان خود به طرح نوروزی پلیس راهور اشاره کرد و با بیان اینکه این طرح در دو مرحله اجرایی خواهد شد ،  اظهار کرد :  مرحله نخست ان در اسفندماه و همزمان با افزایش سفرهای درون‌شهری به منظور خریدهای نوروزی و …  انجام می‌شود و مرحله دوم ان نیز همزمان با تعطیلات نوروزی و افزایش سفرهای برون‌شهری است که در هر دو مورد تمهیدات خاصی اندیشیده است و گشت‌های پلیس راهور نیز در این ایام در سطح معابر افزایش خواهند یافت.اعلام ساعات کار مراکز شماره‌گذاری در اسفندماهمومنی در ادامه به ساعات کار مراکز شماره‌گذاری خودرو در اسفندماه اشاره کرد و با بیان اینکه در این خصوص اسفندماه به سه دهه اول ،  دوم و سوم تقسیم شده است ،  خاطرنشان کرد :  در دهه اول ساعات مراکز شماره‌گذاری از 7 صبح تا 5 بعدازظهر ،  در دهه دوم از 7 صبح تا 7 بعدازظهر و در دهه سوم از 7 صبح تا 10 شب خواهد بود.وانت پیکان از سال 94 به موزه می‌رودوی با تاکید بر اینکه از سال 94 دیگر وانت پیکان شماره‌گذاری نخواهد شد ،  خاطرنشان کرد :  از شهروندان می‌خواهم به هیچ عنوان خودروی وانت پیکان را برای سال 94 پیش‌خرید نکنند ؛  چراکه بناست از سال اینده این خودرو به موزه برود.رییس پلیس راهنمایی و رانندگی نیروی انتظامی همچنین درخصوص شماره‌گذاری اتوبوس‌های اسکانیا نیز گفت :  اتوبوس‌های اسکانیا هم‌اکنون شماره‌گذاری نمی‌شود البته بخشی از مشکل ان حل شده اما از سرگیری شماره‌گذاری منوط به رفع تمام نواقص و رعایت تمام استانداردهاست.مومنی با اشاره به طرح‌های پیش‌روی پلیس راهور ناجا اظهار کرد :  یکی از مهم‌ترین طرح‌هایی که در دست داریم ،  طرح کاهش سوانح و حوادث است و بنا داریم با همکاری مردم تعداد کشته‌ها را از عدد 6.5 به ازای هر 10 هزار وسیله نقلیه به 4 کاهش دهیم.تعویض پلاک غیرحضوری می‌شودوی همچنین با بیان اینکه دیگر طرح‌های نیروی انتظامی در دست بررسی است ،  گفت :  یکی از این طرح‌ها مربوط به تعویض پلاک است و بنا داریم ان‌شاالله تا پایان سال 95 و حداکثر تا اوایل سال 96 این طرح به صورت غیرحضوری انجام شود.رییس پلیس راهنمایی و رانندگی نیروی انتظامی همچنین با بیان اینکه اجرای ازمون متمرکز ایین‌نامه در سال 94 دیگر طرحی است که مطالعات ان انجام شده ،  گفت :  از سال اینده ازمون ایین‌نامه گواهینامه رانندگی مانند کنکور سراسری به صورت متمرکز برگزار می‌شود. البته چندبار در طول سال تکرار خواهد شد.مومنی اضافه کرد :  همچنین از دهه فجر امسال تصمیم بر این شده که تمام خودروهای تولیدی که تمام استانداردها را رعایت کرده و یورو4 را دریافت کرده باشند با مدل سال 94 شماره‌گذاری خواهند شد و هیچ تفاوتی در قیمت ان با مدل سال 93 و 94 وجود نخواهد داشت.وی همچنین درباره پرداخت جرایم رانندگی از طریق سامانه راهور 120 گفت :  در حال حاضر جریمه‌هایی که با دوربین ثبت شده باشد را می‌توان از طریق این سامانه مشاهده پرداخت کرد ،  اما جریمه‌هایی که به صورت دستی اعمال شده فعلا امکان چنین خدماتی را نخواهند داشت.رییس پلیس راهنمایی و رانندگی نیروی انتظامی با بیان اینکه در یکی ،  دو دهه اخیر تعویض پلاک نخواهیم داشت ،  خاطرنشان کرد :  برنامه‌هایی را در این زمینه پیش‌بینی کردیم. به عنوان مثال در تهران که دارای بیشترین حجم شماره‌گذاری است ،  پس از اتمام پلاک ایران 99 ،  پلاک‌های ایران 10 ،  ایران 20 ،  ایران 30 و …  ارائه خواهند شد البته ممکن است تغییرات دیگری در ان اعمال شود.مومنی درباره الودگی هوا از طریق موتورسیکلت‌ها نیز گفت :  هم‌اکنون استاندارد یورو3 در مورد موتورها اجرا می‌شود اما توقع داریم که کف استانداردها بالا رفته و به استاندارد یورو 5 برسد که هم ایمنی بالاتری دارد و هم اسیب کمتری به محیط زیست می‌رساند.تاکید بر ایجاد سازمان متمرکز امدادونجاتوی با اشاره به ضرورت یکپارچه شدن سازمان‌هایی نظیر اورژانس ،  اتش‌نشانی و هلال‌احمر اظهار کرد :  انچه که مدنظر ماست ،  یکپارچگی این سه سازمان است تا یک سازمان امداد واحد و متمرکز به وجود بیاید که ما این موضوع را در کمیسیون‌های مختلف مطرح کردیم و امیدواریم به نتیجه برسد ؛  البته در حال حاضر نیز همکاری‌های لازم میان این سه سازمان وجود دارد ؛  اما یکپارچگی ویژگی‌های بهتری دارد.رییس پلیس راهنمایی و رانندگی نیروی انتظامی درباره مراکز معاینه فنی خودروها نیز گفت :  از نظر ما معاینه فنی یک موضوع ساختاری است و باید یک سازمان یکپارچه مسئولیت معاینه فنی را برعهده بگیرد تا از نظر کیفی مطلوب و قابل اطمینان باشد.به گزارش ایسنا ،  در ابتدای این نشست مومنی از حضور مردم در راهپیمایی 22 بهمن قدردانی و دهه فجر و سالگرد پیروزی انقلاب اسلامی را تبریک گفت.