سخنگوی کمیسیون قضایی و حقوقی مجلس شورای اسلامی گفت :  استقلال قوه قضاییه در استقلال رای قاضی جلوه می‌کند.به گزارش ایلنا ،  امین حسین رحیمی با تاکید بر اینکه قاضی در رای خود مستقل است ، اظهار کرد :  اصل 156 قانون اساسی با صراحت اعلام داشته که دستگاه قضایی مسئول تحقق بخشیدن به عدالت در جامعه است.وی خاطر نشان کرد :  قاضی باید در صدور رای ، حضور خداوند و اینکه او همه چیز را می‌بیند در نظر بگیرد و صرفا بر اساس قانون حکم کند.سخنگوی کمیسیون قضایی و حقوقی مجلس شورای اسلامی با اظهار اینکه با اجرای قانون ،  عدالت در جامعه رخ می‌نماید  ، گفت :  هیچ مصلحتی برای قاضی جز اجرای عدالت وجود ندارد که انهم در سایه صدور حکم ،  مطابق قانون و بدون در نظر گرفتن حواشی محقق می‌شود.نماینده مردم ملایر در مجلس شورای اسلامی تصریح کرد :  کسی نمی‌تواند در صدور حکم قاضی دخالت کند و دراین خصوص در اصل 164 قانون اساسی امده است که قاضی را نمی‌توان از مقامی که در ان شاغل است بدون ثبوت جرمی منفصل کرد.وی اظهارکرد :  تمهیداتی که در قانون اساسی کشور لحاظ شده این موضوع را خاطر نشان می‌کند که قاضی در صدور حکم تنها خدا و قانون را مدنظر قرار می‌دهد.