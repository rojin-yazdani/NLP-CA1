سرپرست معاونت عمرانی استانداری اذربایجان غربی گفت :  نجات دریاچه ارومیه از اولویت‌های دولت است.به گزارش ایسنا ،  هادی بهادری در جلسه اعضای استانی شورای منطقه‌ای مدیریت حوضه ابخیز دریاچه ارومیه ،  اظهار کرد :  در این زمینه تمام ظرفیت‌های علمی و فنی داخل و یا خارج از مرزهای کشورمان را به کار خواهیم برد.وی بیان کرد :  با توجه به تاکید ویژه رئیس جمهور در موضوع دریاچه ارومیه و دیدار اخیر وی با نخست وزیر ژاپن برای احیای دوباره این دریاچه و همکاری‌های مشترک ،  دو طرف به توافقاتی رسیده‌اند. این هیات ژاپنی برای بررسی علل و عوامل خشکی دریاچه و راهکارهای موثر در نجات ان ،  به اذربایجان غربی سفر خواهند کرد.بهادری ادامه داد :  این هیات متشکل از مدیران و کارشناسان اژانس همکاری‌های بین المللی ژاپن  ( جایکا )  است. در این سفر در جلسه‌ای مشترک با اعضای شورای استانی مدیریت حوضه ابخیز دریاچه متشکل از مسئولان و کارشناسان استان مباحث دریاچه ارومیه بررسی خواهد شد.وی با اشاره به توانمندی‌های کارشناسان و پژوهشگران داخلی در حوزه‌های مختلف علمی و تحقیقاتی ادامه داد :  این اژانس در کشورمان فعالیت‌های گوناگونی را در حوزه‌های مختلف اعم از مباحث مدیریت بحران و زلزله ،  مدیریت مصرف اب و مدیریت اکولوژیک تالاب انزلی و سایر موارد داشته‌اند. امیدواریم درباره دریاچه ارومیه نیز بتوانیم همکاری‌های موثری داشته باشیم.