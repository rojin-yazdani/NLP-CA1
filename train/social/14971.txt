پیرزن 87 ساله‌ای به نام تاج محمدی ساکن روستای زنجانبر کاشان در حمله یک گرگ وحشی ،  این حیوان را از پای دراورد .به گزارش فارس ،  جمعه عصر در حالی که این پیرزن تنها به قبرستان روستا رفته بود از پشت سر مورد حمله یک قلاده گرگ درنده قرار می‌گیرد که پس از دقایقی پیرزن در حالی که خود را به سمت جاده می‌کشد ،  موفق می‌شود با فشار دادن گردن گرگ او را از پای دراورد .پیرزن در حالیکه از ناحیه سر و صورت و دست به شدت زخمی شده و انگشتان یکی از دستانش بوسیله گرگ مهاجم جویده شده بود ،  روانه بیمارستان شهید بهشتی کاشان شد و در بخش مراقبت‌های ویژه بخش اورژانس این بیمارستان بستری شد.