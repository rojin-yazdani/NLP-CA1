رییس مرکز ازمون دانشگاه ازاد از تمدید مهلت ثبت‌نام ازمون کارشناسی ارشد 92 دانشگاه ازاد تا فردا 30 بهمن ماه خبر داد.به گزارش ایسنا ،  دکتر ناصر اقبالی اعلام کرد :  اخرین فرصت برای جاماندگان از ثبت نام ازمون سراسری کارشناسی ارشد دانشگاه ازاد اسلامی تا پایان روز دوشنبه 30 بهمن ماه خواهد بود و داوطلبانی که به هر دلیل تا کنون نتوانسته‌اند در این ازمون ثبت نام کنند ،  می‌توانند با مراجعه به سایت www.azmoon.org 20 رشته محل را بر اساس علاقه انتخاب کرده و ان را ثبت کنند.رییس مرکز ازمون گفت :  در این ازمون انتخاب حوزه امتحان با داوطلب است و هر فرد می‌تواند نزدیک‌ترین شهر را به محل زندگی خود در بین 46 حوزه‌ای که مرکز ازمون در سطح کشور تعیین کرده است ،  گزینش و در سایت ثبت کند.اقبالی در مورد زمان برگزاری ازمون سراسری 92 گفت :  این ازمون در 9 ،  10 و 11 خردادماه سال 92 برگزار می‌شود و اعلام نتایج پذیرفته شدگان در شهریور ماه سال 92 خواهد بود.اقبالی در پایان توصیه کرد :  متقاضیان اگر در مراحل ثبت نام با سوال یا ابهامی مواجه شدند ،  می‌توانند از طریق سایت www.azmoon.org و www.pubr - azmoon.com سوال خود را مطرح یا به ادرس porsesh@azmoon.net ایمیل خود را ارسال نمایند تا کارشناسان مرکز در اسرع وقت به انها پاسخ گویند.