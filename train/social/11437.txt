مردی که شریک مالی‌اش را در شهر لس‌انجلس امریکا با شلیک گلوله به قتل رسانده و به ایران متواری شده بود ،  روز پنجشنبه هفته گذشته از سوی پلیس جنایی پایتخت شناسایی و دستگیر شد.محمدحسین شاملو ،  بازپرس ویژه قتل تهران در این باره گفت :  روز 16 اذرماه امسال مردی با مراجعه به شعبه یکم بازپرسی دادسرای جنایی تهران  ،  با ارائه شکایتی از کشته شدن برادر 40 ساله‌اش به نام عبدالله در شهر لس انجلس خبر داد و گفت :  برادرش از 20 سال پیش برای ادامه زندگی به امریکا رفت و در زمینه خرید و فروش خودرو به فعالیت پرداخت و در این مدت با مردی به نام حمید نیز اشنا شده بود و پس از شراکت با او ،  یک نمایشگاه خودرو را اداره می‌کرد.شاملو افزود :  مرد شاکی ادامه داد که روز چهارم اذر امسال ،  یکی از اشنایان ما که در امریکا زندگی می‌کند در تماس تلفنی ،  از به قتل رسیدن برادرم با شلیک گلوله به دست شریک مالی‌اش حمید خبر داد و ادعا کرد ،  حمید به خاطر اختلاف مالی برادرم عبدالله را به قتل رسانده و شبانه به ایران گریخته است.بازپرس جنایی افزود :  پس از این شکایت ،  پرونده‌ای تشکیل و به اداره 10 پلیس اگاهی تهران ارسال شد و کاراگاهان جنایی تحقیقات ویژه‌ای را در این ارتباط اغاز کردند.کاراگاهان جنایی در ادامه تحقیقات پی بردند گفته‌های مرد شاکی صحت دارد و حمید متهم به قتل پس از ارتکاب جنایت تحت تعقیب پلیس امریکا قرار گرفته است.ردپای قاتل در ایرانشاملو اضافه کرد :  کاراگاهان جنایی تهران که احتمال می‌دادند عامل جنایت به ایران بازگشته باشد ،  پاتوق‌های احتمالی وی و رفت و امدهای خانواده او را به طور نامحسوس زیرنظر گرفتند تا این‌که معلوم شد ،  پدر قاتل چند روز پیش از حادثه فوت کرده است و احتمالا این فرد در مراسم ختم پدرش شرکت خواهد کرد.با به دست امدن این اطلاعات کاراگاهان جنایی اداره 10 پلیس اگاهی تهران ،  تحقیقات خود را روی این موضوع متمرکز کردند و رفت و امدهای خانوادگی وی را تحت کنترل قرار دادند ؛  تا این‌که ساعت 10 بامداد روز 26 دی امسال قاتل فراری را در بهشت‌زهرا بر سر مزار پدرش شناسایی و دستگیر کردند.با انتقال این متهم به اداره 10 پلیس اگاهی تهران ،  وی در بازجویی راز قتل شریکش را فاش کرد.اعتراف به قتل شریک مالیحمید متهم به قتل در اظهاراتش به پلیس گفت :  با مقتول شریک بودم و یک نمایشگاه فروش خودرو را در لس‌انجلس اداره می‌کردیم ،  چندی پیش به دنبال اختلاف مالی مقتول به من بدهکار شد و چند بار از او طلبم را خواستم که از پرداخت ان امتناع کرد تا این‌که روز حادثه برای دریافت طلبم به منزل وی رفتم که مشاجره میان ما بالا گرفت و من نیز با شلیک 3 گلوله او را به قتل رسانده و فرار کردم. یک روز پس از این حادثه از مرگ پدرم باخبر شدم و به تهران امدم ،  از ترس این‌که خانواده مقتول متوجه ماجرا شده و پس از شکایت انها پلیس در تعقیب من است ،  مدتی را به شهرهای شمالی سفر کردم تا عاقبت در چهلمین روز مرگ پدرم بر سر مزار وی دستگیر شدم.بنابر این گزارش ،  متهم به قتل با صدور قرار قانونی در اختیار پلیس اگاهی قرار گرفت. تحقیقات تکمیلی در این زمینه ادامه دارد.