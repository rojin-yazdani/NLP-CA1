تحقیقات پلیس در مورد مامور قلابی که با کمین در بانک‌ها شهروندان را به دام می‌انداخت و پول‌هایشان را می‌ربود ،  به دستگیری او و شناسایی بیش از 20 مالباخته منجر شد. این متهم اقرار کرد برای اینکه شناسایی نشود هنگام ورود به بانک‌ها تغییر چهره داده است.به نوشته روزنامه اعتماد  ،  روز چهارم اذرماه سال گذشته مردی که پول‌هایش از سوی دو مامور قلابی سرقت شده بود ،  به کلانتری 141 رفت و طی شکایتی خواستار دستگیری سارقان و بازپس گیری پول‌هایش شد. وی به افسر نگهبان کلانتری گفت :  امروز روز حادثه ساعت 14 در پایانه شهرک شهید باقری از اتوبوس پیاده شدم و در حال رفتن به سوی خانه‌ام بودم که ناگهان یک خودرو زانتیا نقره‌ای رنگ مقابلم توقف کرد . دو سرنشین زانتیا که جوان و قوی هیکل بودند ،  به سمت من امدند و با نشان دادن کارت شناسایی ادعا کردند مامور هستند. انها گفتند به من مشکوک هستند و باید مرا تفتیش کنند. سپس جیب‌هایم را گشتند و مبلغ 9 میلیون و 700 هزار تومان چک پول را که داخل کاپشنم بود ،  بیرون اوردند. انها من را کنار دیوار قرار داده بودند و تا من به خودم امدم ،  به سمت خودروشان رفتند و به سرعت متواری شدند.به دنبال اظهارات این مرد پرونده‌ای در این باره تشکیل و برای انجام تحقیقات به شعبه شش دادیاری دادسرای امور جنایی تهران ارجاع شد. از انجا که این سرقت حرفه‌ای به نظر می‌رسید و این احتمال وجود داشت که دزدان به جز این مورد اموال شهروندان دیگری را نیز به یغما برده باشند ،  کاراگاهان اداره پنجم پلیس اگاهی ماموریت یافتند در این باره تحقیق کنند. بررسی اظهارات شاکی نشان داد او ساعتی پیش از سرقت به بانک مراجعه و یک فقره چک نقد کرده بود. به همین دلیل افسران پلیس احتمال دادند سارقان از قبل طعمه شان را تحت نظر گرفته بودند و با علم به اینکه او پول نقد زیادی همراه دارد ،  به تعقیب وی پرداختند و نقشه سرقت پول‌هایش را اجرا کردند. به همین منظور در اولین گام با این فرض که سارقان در بانک نیز حضور داشتند ،  تصاویر ضبط شده توسط دوربین مداربسته بانک به دقت مورد بررسی قرار گرفت. سپس با شناسایی چند جوان مشکوک در این فیلم شاکی به پلیس اگاهی فراخوانده شد و پس از دیدن تصاویر ،  یکی از سارقان را شناخت و ماموران با مطابقت این تصویر با البوم عکس مجرمان سابقه دار متوجه شدند وی شباهت زیادی به یک مجرم سابقه دار به نام ظهراب دارد. بررسی سوابق این مرد نشان داد او از تبهکاران سابقه دار طایفه فیوج است و چندین مورد سرقت و کیف قاپی در پرونده‌اش ثبت شده است. به این ترتیب دستگیری ظهراب در دستور کار ماموران قرار گرفت. اطلاعات ثبت شده در پرونده متهم نشان می‌داد وی در منطقه هشتگرد سکونت دارد. به همین خاطر محدوده سکونت او تحت نظر گرفته شد و سرانجام وی در مخفیگاهش بازداشت شد. ماموران در بازرسی از محل اقامت ظهراب توانستند تعدادی وسایل و تجهیزات جعل پلاک ،  چند تیغه قمه ،  یک فقره چک جعلی و تعدادی اموال مسروقه کشف و ضبط کنند.متهم پس از انکه به پلیس اگاهی منتقل شد ،  اتهامش را گردن گرفت و به ارتکاب سرقت تحت پوشش مامور اقرار کرد.در حالی که شواهد نشان می‌داد اقدامات تبهکارانه ظهراب به همین یک مورد ختم نمی‌شود ،  بازجویی‌ها از وی ادامه یافت تا اینکه سرانجام او سرقت‌های بیشتری را پذیرفت و گفت :  در بانک‌ها افرادی را که پول زیادی همراهشان بود ،  شناسایی می‌کردم و به تعقیب انها می‌پرداختم. سپس در موقعیتی مناسب راهشان را مسدود و با نشان دادن کارت شناسایی جعلی خودم را مامور معرفی می‌کردم. برخورد من طوری بود که هیچ یک از طعمه‌هایم به من مشکوک نمی‌شدند و وقتی قصد داشتم به بهانه‌های واهی انها را بازرسی کنم ،  هیچ مقاومتی نمی‌کردند. در نهایت در فرصتی مناسب پول هایشان را می‌گرفتم و سوار بر ماشین متواری می‌شدم.ظهراب در ادامه اعترافاتش گفت :  سرقت‌هایش فقط به تهران محدود نبوده و در شهرهای مشهد ،  قم ،  اصفهان ،  اردبیل و برخی شهرهای شمالی نیز اقدام به سرقت کرده است. او همچنین گفت در سرقت‌ها از خودروهای پژو 206 خاکستری ،  پژو پرشیای نقره‌ای و پراید سفیدرنگ استفاده کرده است. این متهم همچنین از به کارگیری شگردی خاص پرده برداشت و گفت برای اینکه شناسایی نشود خود را گریم می‌کرده است. او در این باره توضیح داد :  وقتی وارد بانکی می‌شدم تا طعمه مورد نظرم را انتخاب کنم چون می‌دانستم بانک مجهز به دوربین مداربسته است ،  از ریش مصنوعی ،  کلاه ،  عینک و وسایل دیگری استفاده می‌کردم تا در صورتی که تصویرم ضبط شد ،  پلیس نتواند مرا شناسایی کند.افرادی که با این شیوه اموالشان غارت شده بود ،  به اداره پنجم پلیس اگاهی دعوت شدند و 20 نفر از انها توانستند ظهراب را به عنوان سارق پول هایشان شناسایی کنند.سرهنگ عباسعلی محمدیان رئیس پلیس اگاهی تهران بزرگ از ادامه یافتن تحقیقات در این پرونده خبر داد و ضمن درخواست از روزنامه‌ها برای انتشار تصویر بدون پوشش ظهراب ،  از افرادی که به این شیوه از انان سرقت شده ،  خواست برای شناسایی متهم و پیگیری پرونده به شعبه هشتم دادیاری دادسرای ناحیه 27 تهران یا اداره پنجم پلیس اگاهی تهران بزرگ مراجعه کنند.