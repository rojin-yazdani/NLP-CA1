عضو کمیسیون بهداشت و درمان مجلس٬ با تاکید بر این که قانون تعرفه‌گذاری خدمات پرستاری باید هرچه سریع‌تر اجرایی شود ،  گفت :  وزارت بهداشت٬ درمان و اموزش‌پزشکی اگر به‌دنبال ساماندهی و حل مشکلات قشر پرستار است باید به‌دنبال اجرای طرح‌های حمایتی مانند قانون تعرفه‌گذاری خدمات باشد.به گزارش خانه ملت٬ انوشیروان محسنی‌بندپی با انتقاد از اجرایی نکردن قانون تعرفه‌گذاری خدمات پرستاری از سوی وزارت بهداشت٬ درمان و اموزش‌پزشکی٬ افزود :  در اوایل سال 91 مسئولان این وزارتخانه قول اجرای این قانون در فروردین‌ماه را دادند اما هم‌اکنون شاهد هستیم بعد از گذشت سه ماه از سال جدید هنوز این قانون اجرایی نشده است.نماینده مردم نوشهر و چالوس در مجلس شورای اسلامی٬ با اشاره به علت‌های اجرایی نشدن قانون تعرفه‌گذاری خدمات پرستاری٬ گفت :  فقدان برنامه‌ریزی و نبود اندیشه اجرای این قانون در میان مسئولان حوزه بهداشت و درمان و نبود منابع لازم از مهم‌ترین علت‌های اجرایی نشدن قانون تعرفه‌گذاری خدمات پرستاران به‌شمار می‌اید.وی با تاکید بر فواید اجرای قانون تعرفه‌گذاری خدمات پرستاری٬ یاداور شد :  افزایش انگیزه و امید پرسنل و ایجاد فضای رقابت میان پرستاران از مهم‌ترین فواید این قانون است.این نماینده مجلس هشتم٬ ادامه داد :  تعرفه‌های خدمات پرستاری پس از تعریف شرح وظایف ،  بسته‌های خدمتی ،  استانداردها و چک لیست‌های کنترل از سوی سازمان نظام پرستاری با همکاری وزارت بهداشت و درمان به صورت نظام پرداخت روزانه و با توجه به کیفیت و سختی کار و جلب رضایت بیمار تعریف میشود. عضو کمیسیون بهداشت و درمان مجلس٬ با تاکید بر این که قانون تعرفه‌گذاری خدمات پرستاری باید هرچه سریع‌تر اجرایی شود ،  گفت :  وزارت بهداشت٬ درمان و اموزش‌پزشکی اگر به‌دنبال ساماندهی و حل مشکلات قشر پرستار است باید به‌دنبال اجرای طرح‌های حمایتی مانند قانون تعرفه‌گذاری خدمات باشد.قانون تعرفه‌گذاری خدمات پرستاری در 6 تیر ماه 1386 در مجلس شورای اسلامی تصویب شد در 25 تیر ماه همان سال نیز این قانون برای اجرا به دولت ابلاغ شد و در 10 مرداد 86 نیز دولت برای اجرا ان را به وزارتخانه‌های بهداشت و رفاه ابلاغ کرد اما اجرای ان از سال 86 تاکنون مسکوت مانده است.