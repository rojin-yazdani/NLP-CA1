مدیرکل میراث فرهنگی ،  صنایع‌دستی و گردشگری اذربایجان‌شرقی شایعه تخریب شهر زیرزمینی در تبریز را نه کمک برای شهر ،  بلکه موجب تشویش اذهان عمومی دانست.‌به گزارش ایسنا ،  فرزین حق‌پرست ،  مدیرکل میراث فرهنگی ،  صنایع‌دستی و گردشگری اذربایجان‌شرقی با اشاره به تصاویر منعکس شده در شبکه‌های اجتماعی با عنوان تخریب شهر زیرزمینی در تبریز گفت :  این عکس‌ها مربوط به محوطه مقبره‌الشعرا و بخش زیر زمین‌ها و سرداب‌های مقبره خانواده قائم فراهانی ،  وزیر و عزیزخان فکری ،  سردار ایران در دوره قاجار است که در دهه‌های گذشته تخریب و یا تصرف شده بود ،  اما این اداره کل بر مبنای رسالت خود اقدام به مرمت این بناها کرده است.حق‌پرست افزود :  روند کار پروژه مرمتی مقبره‌الشعرا تبریز پس از اتمام کارهای ساختمانی توسعه محوطه از سر گرفته خواهد شد.وی تاکید کرد :  با توجه به نظارت مستمر بر روند اجرای پروژه توسط کارشناسان اداره کل میراث فرهنگی ،  صنایع دستی و گردشگری اذربایجان شرقی در سال‌های اخیر حداکثر تلاش و حساسیت برای ممانعت از تخریب و خدشه به بافت تاریخی به کار گرفته شده است.وی از نظارت مستمر و جدیت این اداره کل بر اجرای پروژه‌های مرمتی و بازسازی‌ها در محوطه بناها و بافت تاریخی شهر تبریز به منظور دفاع از حریم این بناها و مستندات تاریخی شهر خبر داد.حق‌پرست تصریح کرد :  اداره کل میراث فرهنگی ،  صنایع دستی و گردشگری اذربایجان شرقی اقدامات مرمتی و استحکامی و حفاظتی اولیه از قبل انجام داده است و در سال جاری شهرداری منطقه 10 با نظارت کارشناسان این اداره کل به بازسازی محوطه این مجموعه تاریخی پرداخته است.وی با ابراز تاسف از شایعه سازی‌های صورت گرفته ،  ان را نه کمک برای شهر ،  بلکه موجب تشویش اذهان عمومی دانست.