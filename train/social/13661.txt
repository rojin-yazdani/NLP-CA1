وزیر بهداشت اظهار امیدواری کرد که نمایندگان مجلس یارانه بخشی از دهکهای جامعه را حذف کنند و به بخش سلامت و بیمه بیکاری اختصاص دهند.به گزارش خبرنگار مهر ،  دکتر سید حشن هاشمی گفت :  در بخش ستادی کمتر از 19 درصد اعتبار گرفته‌ایم و در بخش جاری نیز مبلغ چشمگیر نیست ،  در بخش عمرانی تا کنون 6 درصد اختصاص بودجه داشته ایم.وی اظهارداشت :  ما با عقلانیت 1200 میلیارد برای بیمه‌ها تامین کرده‌ایم ،  سیستم توزیع نامناسب قبلی به سیستمی تبدیل شد که بیمه‌ها پول در اختیار داشته باشند به طوریکه تحت ستاد شورای امنیت ملی تصمیمات دارویی گرفته شده است.وزیر بهداشت افزود :  قصد داریم دانشگاهها با تصمیمات هیئت امنا مستقل باشند و همه موارد را خود انجام دهند که در این صورت بخشهای خصوصی و خیریه‌ها می‌توانند به کمک دولت بیایند و خدمات دولت را ارتقا دهند.وی ادامه داد :  این اقدام باعث افزایش اعتبار بیمارستانها  ،  ارتقا تجهیزات  ،  افزایش روحیه کارکنان و در نهایت کسب رضایت مخاطبان می‌شود و کیفیت خدمات را بالا می‌برد.وزیر بهداشت گفت :  باید شکل مدیریت را تغییر دهیم و توجه کنیم کجا می‌شود بهتر بهره وری را بالا برد. وی دانشگاه را یکی از دانشگاه‌های امید بخش دانست و افزود :  دانشگاه بایستی تقویت کننده باشد و به محرومیت استانها توجه کند. این کار اجازه می‌دهد نیاز مناطق محروم تامین و طرح اجباری برداشته شود. این امر بسیار مهم بوده و انشا الله طی 5 تا 10 سال اینده مسئله حل خواهد شد.هاشمی گفت :  اگر بتوانیم تعرفه بیمارستانهای دولتی را تقویت کنیم کیفیت خدمات بالاتر می‌رود . ما باید طرحی پیوسته داشته باشیم و به فکر ساخت  ،  پرسنل و تجهیزات بوده و اصولی عمل کنیم.وی سازمان مدیریت را به عنوان مغز اصلی ارزیابی هزینه‌ها دانست و افزود :  این سازمان باید در طرح‌ها دخالت مستقیم داشته باشد. هزینه‌هایی روی دست رؤسا گذاشته شده است که نه سازمان مدیریت پذیرفته و نه دولت  ،  که دست انها بسته شده است.هاشمی در پایان گفت :  امیدواریم نمایندگان یارانه‌ها را برای بخشی از دهکها حذف کنند و به بخش سلامت و بیمه بیکاری اختصاص دهند.