مشاور عالی سازمان سنجش اموزش کشور از بسته شدن پرونده ثبت نام ازمون کارشناسی ارشد 93 خبر داد و گفت :  امار داوطلبان ثبت نام کننده برای شرکت در ازمون کارشناسی ارشد 93 نسبت به سال گذشته ( 1392 )  ،  52 هزار و 114 نفر بیشتر شده است. حسین توکلی در گفت وگو با ایرنا افزود :  مهلت ثبت نام داوطلبان ازمون کارشناسی ارشد سال 1393 و نوزدهمین المپیاد علمی دانشجویی کشور که از روز یکشنبه 12 ابان ماه از طریق شبکه اینترنتی سازمان سنجش اغاز شده بود ساعت 24 شب گذشته ( دوشنبه )  27 ابان ماه به پایان رسید. وی به ثبت نام 948 هزار و 239 نفر برای شرکت در ازمون ورودی دوره‌های کارشناسی ارشد سال 93 اشاره کرد و گفت :  سال گذشته تعداد 896 هزار و 125 نفر متقاضی شرکت در ازمون کارشناسی ارشد بودند که این امار ،  امسال 52 هزار و 114 نفر افزایش یافته است. توکلی خاطرنشان کرد :  از مجموع داوطلبان ثبت نام کننده در 137 کدرشته امتحانی ازمون کارشناسی ارشد 93 ،  تعداد 103 هزار و 215 نفر علاوه بر رشته امتحانی اول ،  در کدرشته امتحانی دوم نیز ثبت نام کرده اند. وی درباره کدرشته‌های امتحانی ازمون کارشناسی ارشد 93 توضیح داد :  این ازمون برای پذیرش دانشجو در 142 کدرشته امتحانی شامل 51 کدرشته امتحانی علوم انسانی ،  16 کدرشته امتحانی علوم پایه ،  29 کدرشته امتحانی فنی و مهندسی ،  25 کدرشته امتحانی کشاورزی ،  13 کدرشته امتحانی هنر و هشت کدرشته امتحانی دامپزشکی برگزار می‌شود. سخنگوی سازمان سنجش ادامه داد :  ثبت نام داوطلبان برای 137 کدرشته امتحانی از مجموع 142 کدرشته امتحانی دوره‌های متمرکز از طریق شبکه اینترنتی سازمان سنجش انجام گرفته و ثبت نام پنج کدرشته امتحانی دیگر شامل کدرشته‌های 1147 ،  1149 ،  1150 ،  1151 و 1153 با هماهنگی و نظارت سازمان سنجش توسط ارگان‌های ذیربط انجام خواهد گرفت. توکلی گفت :  کارت شرکت در جلسه ازمون کارشناسی ارشد 93 و برگ راهنمای مربوطه از روز دوشنبه 14 بهمن ماه 92 بر روی سایت سازمان سنجش قرار می‌گیرد. وی افزود :  داوطلبان لازم است با مراجعه به سایت اینترنتی سازمان سنجش ،  برحسب مورد و با توجه به تاریخ برگزاری ازمون هرکدرشته امتحانی حداکثر تا روز جمعه 18 بهمن ماه نسبت به مشاهده و پرینت کارت ورود به جلسه ازمون خود اقدام کنند. ازمون کارشناسی ارشد 93 در صبح و بعدازظهر روزهای چهارشنبه ،  پنجشنبه و جمعه ،  16 ،  17 و 18 بهمن ماه 92 در حوزه‌های امتحانی مربوطه برگزار می‌شود.