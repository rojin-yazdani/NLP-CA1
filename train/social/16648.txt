رئیس اداره راه و شهرسازی لاریجان مازندران گفت :  هم‌اکنون ترافیک سنگین در محور هراز برقرار بوده و این محور از امل به تهران یک‌طرفه است.علی نوری‌پور دقایقی قبل در گفت‌وگو با خبرنگار خبرگزاری فارس در امل اظهار کرد :  با پایان تعطیلات سه روزه در پایان هفته جاری هم‌اکنون تردد خودروها از به امل به سمت پایتخت کشور سنگین است.وی بیان کرد :  صبح امروز ترافیک بسیار سنگینی را در این محور مواصلاتی کشور از مازندران به سوی تهران شاهد بودیم که با یک‌طرفه شدن مسیر تاحدودی از حجم ترافیک کاسته شد.رئیس اداره راه و شهرسازی لاریجان مازندران تصریح کرد :  حجم تردد در مناطق تونل شماره یک ،  نارنجستان و پنجاب بیشتر از بقیه مسیر است هرچند پیش‌بینی می‌شود با اغاز ساعات ابتدایی امشب بر حجم تردد اضافه شود.نوری‌پور با اعلام اینکه هوای منطقه لاریجان مازندران هم‌اکنون مطبوع ،  صاف و افتابی است ،  بیان کرد :  یک‌طرفه شدن محور هراز از ساعت 13 امروز اغاز شده و تا ساعت دو بامداد امشب ادامه دارد.وی در توصیه‌ای از رانندگانی که در محور هراز تردد دارند خواست تا با رعایت قوانین و مقررات راهنمایی و رانندگی و رعایت حق تقدم سفر خوب و خوشی را برای خود و دیگران رقم بزنند.