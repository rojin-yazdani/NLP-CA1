رئیس کانون عالی بازنشستگان و مستمری بگیران سازمان تامین اجتماعی با اشاره به اینکه افزایش حقوق 60 درصد بازنشستگان حداقل بگیر مشخص شده است ،  گفت :  در اینده نزدیک تکلیف 40 درصد باقی مانده نیز مشخص می‌شود.علی اصغر بیات در گفت‌وگو با مهر افزود :  بر اساس ماده 41 قانون کار و 111 تامین اجتماعی مستمری از کارافتادگان کلی و بازنشستگان و مجموعه مستمری بازماندگان نباید از حداقل مزد کمتر باشد .وی گفت :  شورای عالی کار در اخرین جلسه پایان سال 93 با افزایش 17 درصدی حقوق کارگران موافقت کرد که این افزایش برای بازنشستگان حداقل بگیر که حدود 60 درصد بازنشستگان را شامل می‌شوند ،  نیز صدق می‌کند.رئیس کانون عالی بازنشستگان و مستمری بگیران سازمان تامین اجتماعی تاکید کرد :  براساس ماده 96 قانون تامین اجتماعی ،  سازمان موکلف است میزان کلیه مستمری‌های بازنشستگی ،  از کار افتادگی کلی و مجموع مستمری بازماندگان را در فواصل زمانی که حداکثر از سالی یکبار کمتر نباشد را با توجه به افزایش هزینه زندگی و با توصیه هیات وزیران به همان نسبت افزایش دهد.به گفته بیات ،  در حال حاضر پیشنهادهایی برای افزایش حقوق مابقی بازنشستگان  ( 40 درصد مانده )  مطرح است که در کمیته‌ها و جلساتی در حال بررسی است و در نهایت پس از تایید هیات مدیره و مسئولان سازمان تامین اجتماعی به هیات دولت ارسال می‌شود.وی در مورد پرداخت افزایش حقوق بازنشستگان نیز اظهار داشت :  پس از تصویب افزایش حقوق و ابلاغ دولت ،  سازمان تامین اجتماعی نسبت به اجرایی شدن مصوبه و پرداخت ان به بازنشستگان اقدام خواهد کرد.