روزنامه شرق نوشت : هم‌اکنون به صورت میانگین سالانه 2800 جام شیشه قطارها به دلیل سنگ‌پرانی شکسته می‌شود. این در حالی است که این تعداد در ابتدای دهه 80 سالانه 1800 جام شیشه بود ،  این میزان گویای رشدی 50‌درصدی است. امارهای جدید را مدیرعامل شرکت قطارهای مسافری رجا به شرق داده است و امار ابتدای دهه نیز از نتایج یک تحقیق انجام‌شده از سوی بخش پژوهش‌های اجتماعی راه‌اهن به دست امده است.سنگ‌پرانی به قطارها پدیده رایجی است که معمولا توسط ساکنان حواشی خطوط راه‌اهن صورت می‌گیرد. شرط‌بندی  ،  سرگرمی  ،  تخلیه هیجانات و مبارزه با نابرابری به‌عنوان دلایل عمده این سنگ‌پرانی‌ها عنوان می‌شود. علاوه بر این امارهای شش ماهه اول سال 90 افزایش 20‌درصدی سنگ‌پرانی ساکنان شهرها و روستاهای اطراف راه‌اهن به قطارها را نشان می‌دهد. براساس این امار در شش ماهه اول سال 89 اسیب‌هایی که به قطارهای این شرکت وارد شده حاکی از پرتاب موفقیت‌امیز دست‌کم 1613 سنگ به سمت قطارها بود ،  درحالی‌که در مدت نیم‌سال اول 90 این میزان با رشد 20‌درصدی به 1933 مورد افزایش یافته است.براساس گفته‌های ناصر بختیاری مدیرعامل شرکت قطارهای مسافری رجا در گفت‌وگو با شرق نحوه محاسبه این امارها براساس میزان شیشه‌های شکسته‌شده از قطارهای شرکت رجاست ،  به همین دلیل نیز می‌توان گفت تعداد سنگ‌های پرتاب شده توسط اهالی این شهرها و روستاها بسیار بیشتر از این باشد چراکه در این امار فقط تعداد پرتاب‌های موفقیت‌امیزی که به شیشه قطارها اصابت کرده محاسبه شده است. بختیاری همچنین میانگین سالانه پرتاب سنگ و شیشه‌های شکسته قطارهای شرکت رجا را حدود 2800 مورد عنوان کرده و می‌افزاید :  این‌گونه حمله‌ها به قطارها خسارات زیادی را در پی دارد که هم مالی است و هم غیرمالی ،  در یک مورد از این حوادث اصابت سنگ موجب نابینایی مسافری شد و در سال 73 نیز سنگ پرتاب‌شده به سر یک مسافر اصابت کرد و موجب مرگ او شد.براساس گفته‌های این مقام مسوول در شرکت قطارهای مسافری رجا قیمت متوسط هر جام شیشه قطار 50‌هزار تومان است و بر این اساس میانگین خسارت‌های واردشده به دلیل پرتاب سنگ در هر سال به 140‌میلیون تومان بالغ می‌شود. بختیاری همچنین بازه‌های زمانی سال‌های 78 و 79 و همچنین 82 و 83 را سال‌های اوج پرتاب سنگ به سمت قطارها اعلام کرد و افزود :  به دلایلی که معلوم نیست قطارهای شرکت در این دو بازه زمانی بیشترین اسیب‌ها را از پرتاب سنگ دیده بود ،  خوشبختانه اطلاع‌رسانی در مدارس ،  دیوارکشی در ورودی شهرهای دارای راه‌اهن ،  برگزاری تورهای بازدید برای دانش‌اموزان این مناطق از قطارها و هماهنگی‌های انجام‌شده با نیروی انتظامی در نهایت موجب کاهش محسوس این‌گونه حوادث شده است. با انکه این مقام مسوول از کاهش امار سنگ‌پرانی به قطارها سخن می‌گوید اما براساس امارهای یک تحقیق که از سوی بخش پژوهش‌های اجتماعی راه‌اهن انجام شده در ابتدای دهه 80 سالانه بیش از 1800جام شیشه براثر سنگ‌پرانی به قطارها شکسته می‌شد که 53‌درصد این حوادث در تهران روی می‌داد. این در حالی است که براساس امارهای جدید میانگین شیشه‌های شکسته قطارها به دلیل سنگ‌پرانی به 2800 مورد افزایش یافته که گویای رشد بیش از 50‌درصدی این حوادث است. بختیاری همچنین در پاسخ به سوالی در رابطه با اینکه ایا در دیگر کشورهای جهان حوادثی مشابه انچه در ایران رخ می‌دهد اتفاق می‌افتد نیز این‌گونه پاسخ داد :  به نسبت میزان توسعه‌یافتگی کشورها این‌گونه حوادث کم و زیاد می‌شود. در کشور ترکیه قطارهای ما در ایستگاه مرزی ترکیه با ایران مشکلات مشابهی دارند ؛  این مشکلات در استان شرقی وان وجود دارد اما هرچه قطارها به سمت غربی‌تر ترکیه حرکت می‌کنند و در نزدیکی استانبول این‌گونه مشکلات وجود ندارد. در همین حال بنا بر اعلام روابط عمومی شرکت قطارهای مسافری رجا در بازه زمانی 10ساله میان سال‌های 1377 تا 1386 بیش از هشت‌میلیارد و ‪ 357‌هزار ریال هزینه به دلیل سنگ‌پرانی و شکستن شیشه قطارها به راه‌اهن خسارت وارد شده است. معضل پرتاب سنگ به سمت قطارها تاکنون هزینه‌ها و خسارت‌های زیادی به شرکت قطارهای مسافری راه‌اهن جمهوری اسلامی وارد کرده است ،  از هزینه شیشه‌های شکسته و دیگر اسیب‌ها گرفته تا دیوارکشی‌ها و نصب سیم خاردار در ورودی شهرها و نزدیکی روستاهای حاشیه راه‌اهن. طبق استاندارد جهانی حریم راه‌اهن 17 متر است با این حال این میزان در برخی کشورها به 50 متر نیز می‌رسد ،  این در حالی است که در بسیاری نقاط بعد از پایان حریم ایمنی به‌طور انبوه و فشرده ساختمان‌سازی شده است و مردم در نزدیک‌ترین فاصله ممکن به راه‌اهن زندگی می‌کنند. رشد بی‌رویه جمیعت ،  اسکان مهاجران و تمرکز بیش از حد جمعیت در این مناطق در کنار نبود امکانات تفریحی و سرگرمی و عدم ارایه اموزش‌های لازم به این شهروندان موجب شده است حضور در حریم باز خط اهن و سنگ‌پرانی به قطار به تفریح کودکان این نقاط بدل شود.