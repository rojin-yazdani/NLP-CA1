تنها با فاصله یک روز از هتک حرمت به دختر چادری امر به معروف در منطقه پونک ،  یک زن چادری همراه با فرزند 3 ساله‌اش در محله خانی‌اباد تهران مورد ضرب و شتم یک بدحجاب قرار گرفت.23 تیرماه امسال اتفاقی تاسف بار رخ داد که پس از انتشار ان در رسانه‌ها ،  احساسات عموم مردم مسلمان جامعه جریحه دار شد ،  خبری با این تیتر ماجرای کشیدن چادر از سر دختر امر به معروف در ماه رمضان . شمس ،  دختر امر به معروف 30 ساله‌ای است که در منطقه پونک تهران مورد اهانت و هتک حرمت یک خانم بدحجاب قرار می‌گیرد تا جایی که خانم بدحجاب ،  تلاش بر کشیدن چادر و روسری از سر این امر به معروف می‌کند اما موفق نمی‌شود.24 تیرماه یعنی تنها پس از گذشت یک روز از ماجرای خانم شمس ،  معصومه فراهانی ،  زن چادری دیگری در محله خانی‌اباد تهران ،  مورد ضرب و شتم یک زن بدحجاب قرار می‌گیرد. ماجرایی که جزئیات ان را خانم فراهانی برای خبرنگار گروه جامعه فارس توضیح می‌دهد.فارس :  شرح ماجرا را این طور اغاز کنیم که 24 تیرماه است و شما پس از اقامه نماز در مسجد به همراه فرزند 3 ساله خود ،  راهی منزل خود در محله خانی‌اباد می‌شوید ،  در مسیر ،  چه اتفاقی برای شما رخ می‌دهد ? فراهانی :  من روزه بودم و برای اقامه نماز و صرف افطار ،  همراه با فرزند 3 ساله‌ام به مسجد رفتیم ساعت تقریبا 10 شب بود در مسیر که داشتم می‌امدم داخل کوچه 2 نفر خانم را دیدم که روسری‌های خود را دور گردنشان انداخته بودند و داشتند به سمت ماشینشان می‌رفتند ،  ظاهرشان تعجب اور بود ،  اول سعی کردم با نگاه هشداردهنده ،  باعث شوم که حجابشان را رعایت کنند اما انها نگاه طلبکارانه‌ای را تحویل من دادند ،  در مرحله بعد سعی کردم یاداوری کنم که انها در کجا زندگی می‌کنند و فقط خطاب به انها گفتم ببخشید خانم‌ها ایا اینجا ایران نیست ?  جواب دادند که ایرانه که ایرانه !  گفتم به نظر شما نباید حداقل ،  تابع قوانین کشوری باشیم که در ان زندگی می‌کنیم ?  اما دیگر جواب این سوالم را ندادند و به جای ان مشت‌هایی بود که نثارم می‌کردند.فارس :  در حالی که بچه ،  همراه شما بود این اتفاق رخ داد کسی در کوچه نبود که به کمک شما بیاید یا حداقل ،  فرزند شما را از این صحنه دور کند ? فراهانی :  اول که یکی از انها دستهایم را گرفت و نفر بعدی با مشت به سر و صورتم می‌زد بچه‌ام کاملا شاهد ماجرا بود و داشت زهره ترک می‌شد تا اینکه اقایی متدین امد و فرزندم را بغل کرد و از ما کمی فاصله گرفت و بعد از ان ،  اوباش دور ما حلقه زدند و از ان بدحجاب‌ها پشتیبانی می‌کردند. در مقابل نیز بسیجی‌های محل به کمک من امدند و من را از دست انها نجات دادند.فارس :  یعنی شما ایستادید تا انها شما را با مشت‌هایشان ،  سیاه و کبود کنند و عکس‌العملی نشان ندادید ? فراهانی :  من خودم رزمی‌کار هستم اما چون هدف من دعوا با این افراد نبود و می‌خواستم امر به معروف کنم هیچ استفاده‌ای از توان بدنی خودم نکردم. من می‌خواستم در ماه مبارک رمضان ،  فقط به انها یک گوشزد کوچکی داشته باشم که ان هم ،  زبانی بود.فارس :  این اتفاق ،  در همان کوچه ،  فیصله پیدا کرد ? فراهانی :  نه با کمک بسیجی‌های محل به کلانتری خانی‌اباد رفتیم اما حامیان ان خانم‌ها تلاش می‌کردند که من به خاطر کتک‌هایی که خورده‌ام رضایت بدهم ولی من شکایت کردم چون حرکت انها غیرمنصفانه بود.فارس :  بعد از شکایت چه اتفاقی افتاد ? فراهانی :  من به پزشک قانونی رفتم و در انجا نیز میزان لطمه‌ای را که خورده بودم ثبت شد و ان خانمی هم که بنده را مورد ضرب و شتم قرار داده بود و صورتم را به شدت ،  کبود کرده بود یک شب بازداشت شد و تنها با گذاشتن یک قبض برق منزل به عنوان وثیقه ،  ازاد شد در حالی که در خودروی این خانم ،  انواع سلاح سرد وجود داشت و از سوی دیگر نیز کاملا در کوچه ،  کشف حجاب کرده بود ،  دو موضوعی که دو اتهام مجزا محسوب می‌شدند.فارس :  در حال حاضر اوضاع روحی و جسمی شما و فرزندتان چطور است ? فراهانی :  فرزندم که هنوز از دیدن صحنه ان شب ،  به شدت مضطرب است خودم هم چون به نفس کاری که انجام داده‌ام ایمان دارم صدمات ان را می‌پذیرم هنوز کبودی‌های مشت‌های ان زن بدحجاب را هر روز با خودم در کوچه و خیابان‌های این شهر شلوغ می‌برم اما نمی‌گذارم امر به معروف و نهی از منکر در این شهر بمیرد.