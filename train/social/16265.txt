تهران را که خوب بگردی پر است از بناهای قدیمی که نمایش دلت را می‌سوزاند و یاد ان ضرب المثل رنگ رخساره خبر می‌دهد از سر درون خواهید کرد. واقعا معلوم نیست که چه زمانی مسئولین مربوطه از خواب غفلت بیرون خواهند امد و غیرت ایرانیشان گل خواهد کرد و شاید این عقب افتادگی جبران شود اما فعلا وضعیت همین است.به گزارش ایسنا ،  در نگاه اول به نظر می‌رسد یک سوله ساخته‌اند تا دامداری بزنند ،  شاید هم کارگاه باشد ،  درست وسط شهر و در حیاط بنایی 85 ساله  … دیوارهای پیش‌ساخته بتونی که از پیاده‌روی مقابل هم به راحتی قابل دیدن است و در فاصله‌های نزدیک به یکدیگر قرار گرفته‌اند ،  هم این فضا را راحت‌تر ترسیم می‌کند ،  حتی تنها نشانه‌های باقی مانده از ان معماری ان دوران را حذف کرده‌اند و سنگ ستون‌های دو طرف ورودی خانه را نیمه‌کاره تخریب کرده‌اند.خیابان انقلاب بین فلسطین شمالی و وصال پس از بانک انصار فقط دو بنای قدیمی و ارزشمند دارد ،  اگر گذرتان به این محدوده افتاده باشد و بنای قدیمی قرار گرفته کنار این بانک را دیده باشید حتما نخستین چیزی که از کاربری این بنا به ذهنتان می‌اید مدرسه است.حدود یک ماه است که حیاط این بنای قدیمی را که براساس اعلام کارشناسان میراث فرهنگی 85 سال سن دارد ،  را با میله‌های اهنی قرمز رنگی که به تازگی سقف شیروانی هم روی ان قرار گرفته مسقف کرده‌اند ،  و حالا علاوه بر از بین بردن حریم بنای قدیمی این خیابان تزئینات اجرکاری ورودی بنا را نیز از سردر بنا حذف کرده‌اند.البته ناگفته نماند که بنای کناری این سوله‌ی جدید ساختمانی باقی مانده از پهلوی دوم و کار یک معمار سوئدی است که پس از انقلاب اسلامی در اختیار کمیته‌ی امداد امام خمینی  ( ره )  قرار گرفته است ،  هر چند این بنا متروکه است ،  اما جداره‌ی ان مانند جداره‌ی تعداد زیادی از پلاک‌های خیابان انقلاب ساماندهی و احیا شده‌اند.این اتفاق در حالی رخ داده است ،  که از حدود یک سال گذشته پروژه پیرایش و ارام سازی پهنه خیابان انقلاب توسط سازمان زیباسازی اغاز شده و تعداد زیادی از بناهای قرار گرفته در این خیابان ساماندهی شده‌اند.مدیر پروژه‌ی پیرایش و ارام‌سازی پهنه‌ی خیابان انقلاب نسبت به اتفاق رخ داده برای این بنای تاریخی اعتراض کرد و گفت :  ما در پهنه‌ی خیابان انقلاب از خیابان جمالزاده تا خیابان ولی‌عصر  ( عج )  ،  18 ساختمان با نمای وارطان‌ی مرمت کردیم و برای ان‌ها پوشش مناسب و پایدار زده‌ایم ،  دو ساختمان قرار گرفته در ضلع شمالی خیابان انقلاب بین فلسطین و وصال نیز در برنامه بودند ،  که ناگهان حدود یک ماه پیش با وضعیت جدید بنای قرار گرفته کنار بانک انصار مواجه شدیم.او افزود :  از دی ماه سال گذشته چندین بار برای پیرایش جداره‌ی این بنا به ان‌جا مراجعه کردیم ،  اما صاحبان ان دائم امروز و فردا کردند و یک روز هم اعلام کردند از شهرداری مجوز دارند و خودشان کار می‌کنند ،  تا امروز که این بنا به صورت کنونی درامده است.به گفته‌ی وی در این پروژه جداره‌ی هر کدام از بناها که ثبت ملی باشند ،  براساس ضوابط میراث فرهنگی ساماندهی می‌شوند و هر کدام که ثبتی نباشند نیز با حضور بنای سنتی و براساس طرح‌های قدیمی انجام می‌شود.در شرایطی که سازمان زیباسازی شهرداری تهران به نما ،  منظر و پیاده‌روها توجه دارد و دیگر بخش‌های شهرداری تمرکزشان به زباله و خودرو است ،  به نظر می‌رسد حتی این دو نهاد نمی‌توانند با یکدیگر هماهنگ باشند تا در چنین پروژه‌هایی که اعتبار زیادی نیز برای ان پرداخت می‌شود ،  مجوزها بر یک اساس داده شوند و هر کدام مخالف دیگری عمل می‌کند و ناقص طرح‌های یکدیگر می‌شوند.