مدیر کل ستاد مدیریت بحران استان تهران از کشته و زخمی شدن 22 نفر از شهروندان سمنانی در زلزله 5.9 ریشتری شب گذشته خبر داد و افزود :  این زلزله هیچ فشاری به گسلهای تهران وارد نکرده است.محمد رضا محمودی در گفتگو با خبرنگار مهر از کشته شدن سه شهروند سمنانی در زلزله 5.9ریشتری شب گذشته این استان خبر داد و افزود :  در این حادثه 19 نفر از شهروندان مجروح شدند. همچنین بر اساس گزارش مرکز ژئوفیزیک دانشگاه تهران تا کنون 30 پس لرزه در سمنان به وقوع پیوسته که بیشترین ان 4.9ریشتر بوده است.وی افزود :  پس از اعلام وقوع زلزله در استان سمنان ساعت سه بامداد روز شنبه اتاق مدیریت بحران استان تهران با حضور استاندار تهران تشکیل جلسه داد.محمودی اظهار داشت :  پس از اعلام تشکیل اتاق مدیریت بحران تمامی مسئولان و مدیران دستگاههای دولتی استان تهران در محل جلسه حاضر شده و تمامی شریانهای حیاتی استان اعم از اب ،  برق ،  گاز ،  مخابرات و راهها را ارزیابی کردند.وی گفت :  با وجود اینکه تیمهای امدادی در تهران اماده ارائه خدمات امداد و نجات به زلزله زدگان سمنان بودند ولی مسئولان استان اعلام کردند وضعیت عادی و قابل کنترل است و نیاز به کمک نداریم.مدیر کل مدیریت بحران استان تهران اعلام کرد :  بر اساس گزارش مرکز ژئوفیزیک دانشگاه تهران این زلزله به گسلهای تهران هیچگونه فشاری وارد نکرده است.وی افزود :  مسئولان استان سمنان اعلام کرده‌اند بیشترین خسارات به روستاهای پراکنده این استان وارد شده است.