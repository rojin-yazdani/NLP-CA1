توران ولی مراد در مطلبی در روزنامه ابتکار نوشت :  امور زنان یعنی پرداختن به مسائل و مشکلات زنان با هدف رفع این مشکلات که رفع تبعیض از زنان سرلوحه این مطالبات است. عملکرد انحصارطلبانه مردانه در عدم توفیق زنان به حضور پررنگ در مراکز تصمیم گیر و تصمیم ساز این را می‌رساند که مهمترین موضوع زنان مدیریت مخصوص است که بر مراکز تصمیم گیر اثرگذار باشد. مدیریت امور زنان برای دستیابی به راهکارهایی که مشکلات زنان را رفع می‌کند مهمترین موضوع زنان در سال پیش روست.مشکلات زنان و خانواده‌ها همچنان بر زمین است و وعده‌ها بر هوا. این دولت یا ان دولت هم تفاوت چندانی ایجاد نمی‌شود. از وعده‌هایی که داده می‌شود و از اقداماتی که انجام نمی‌گیرد. تفاوت دولت‌ها ،  تفاوت نگرش و گفته‌ها را با خود دارد که البته این تفاوت‌ها هم در گفتار زنانی که پست‌ها را در اختیار دارند محدود است و الا اقایان حرف‌های مربوط به زنان را از روی دست هم می‌نویسند. مردان در قدرت که همه امکانات و همه پست‌ها را در اختیار دارند نه گفتمان ان‌ها در ارتباط با زنان و خانواده تفاوت چندانی با یکدیگر دارد و نه عملکردشان. قدرتمردان در همه ابعاد سیاسی و حقوقی و اجرایی و در همه وادی‌های سیاستگذاری و قانونگذاری و اجرا عملکردشان در ارتباط با زنان تفاوت چندانی ندارد. این سه دهه عملکرد مردان در قدرت نشان داده است که اقایان از هر طیف و جناح فکری و سیاسی که باشند با همه اختلاف نظرهای خود در امور مختلف ،  در یک امر با هم اتفاق نظر دارند و ان حذف زنان از همه مراکز قدرت است که متاسفانه همچنان در بر همین پاشنه می‌چرخد.زنان از همان ابتدا که نقش خود را در تحقق و تثبیت نظام اسلامی ایفا کرده‌اند ان چه خواسته‌اند رفع تبعیض از جامعه بوده است که خود زنان را هم شامل می‌شده است. این مهم عملی نمی‌شود مگر این که جایگاه انسانی زنان به رسمیت شناخته شده و به انان به عنوان انسانی با کرامت نگاه شود. باور زنان این بوده است که اگر این گونه شود قوانین اصلاح می‌شوند و خلا‌های قانونی در ارتباط با زنان رفع ،  نگرش‌ها نسبت به زنان اصلاح می‌شوند و در عمل خشونت نسبت به زنان اعم از سیاسی و دولتی و خانوادگی و فرهنگی و غیره منکر معرفی شده و از ان نهی می‌شود. واقعیت این است که اشکالی در باور زنان نبوده است ولی اشکال در خوش باوری انان بوده است چرا که وقتی همه امکانات قدرت و پول و همه مراکز سیاستگذار و قانونگذار و تصمیم گیر و پست‌های ارشد مدیریتی ،  انحصارطلبانه در اختیار مردان باشد ان خواسته به واقعیت نمی‌پیوندد که این سه دهه شاهد صدق ان است.زنان دیده‌اند که در همه این سال‌ها همچنان موجواتی در حاشیه دیده شده‌اند که وظیفه‌اش خدمت رسانی است و تصمیم گیری جای او نیست. مردان در قدرت در ارتباط با رفع مشکلات زنان و خانواده چه کرده‌اند که همچنان مشکلات زنان و خانواده‌ها بر زمین است ?  این مشکلات نه تنها رفع نشده و نمی‌شوند بلکه مشکلات جدیدتر در شکل و فرمی جدید زایش می‌کند و تکثیر می‌شود. نکته این است که از این رو که موانع پیش پای رفع مشکلات زنان خاص است راه حل و روش‌های مدیریتی مخصوص به خود را می‌طلبد. مدیریت رفع مشکلات زنان موضوع اول رفع مشکلات زنان است که اصول ان را این گونه می‌توان برشمرد :  -  پایبندی به تعهد :  زنانی که سهم زنان از فرصت‌های رسمی را به دست می‌اورند با این که به وسیله جریان‌های سیاسی به این پست‌ها دست یافته‌اند اجازه ندهند نگاه‌های مردانه و جریان‌های سیاسی خودشان را بر انان تحمیل کنند. انصاف ،  تعهد به عدالت و امانت داری ایجاب می‌کند که پای وعده‌ای که به مردم داده‌اند بایستند. -  همراهی :  همراهی همه نیروهای رسمی که امکاناتی را که سهم زنان بوده است در اختیار دارند حتی اگر از جریان‌های مختلف فکری و سیاسی باشند. واقعیت این است که این سهم به نام زنان بوده است که به انان رسیده و اگر سهمی برای زنان نبود ان امکانات هم در اختیار انان نبود. وقتی اقایان لیست انتخاباتی برای مجلس و شوراها می‌نویسند چند سهم را هم به زنان می‌دهند ،  اقایان دولتی چند صندلی را برای زنان می‌گذارند و شورای فرهنگی اجتماعی زنان هم سهم زنان است از شورای عالی انقلاب فرهنگی همین طور است سایر نهادها و سازمان‌ها مثل وزارتخانه‌ها و صداوسیما و غیره. این پست‌ها و صندلی‌ها هم امکانات ملی را در اختیار این افراد می‌گذارد و هم بودجه متعلق به ملت را. همراهی این نیروها با یکدیگر خود مدیریت مخصوص به خود را می‌طلبد. این امر عملی نمی‌شود مگر تعهد به رفع مشکلات زنان و خانواده به عنوان هدف اصلی ،  دستیابی به هدف و موضوع مشترک  ،  مدیریت همراهی  ،  مدیریت ماندن در چارچوب و مدیریت و نظارت بر ماندن بر مدار هدف واحد است. -  همراه کردن سایر نیروها :  رفع مشکلات زنان و خانواده‌ها یک خواسته ملی است پس لازم است مدیریت به گونه‌ای باشد که نیروهای خارج از مناصب قدرت را هم به همکاری همراه کرده باشد. خواسته ملی همراهی ملی را می‌طلبد.سه دهه گذشته نشان داده است که موانع موجود بر سر راه زنان به گونه‌ای نیست که با مدیریت امور به روش سه دهه گذشته جدی گرفته شوند و اقداماتی جدی برای ان‌ها به جریان افتد. لازم است برای دستیابی به هدف به راهکارها و روش‌های جدید و مخصوص دست یافت که ان راهی نیست جز مدیریتی مخصوص و مدیریت بسیج نیروها.امروز از زبان مجلس و دولت موضوعات مختلفی در ارتباط با زنان مطرح هستند که هر کدام به زعم گروهی در اولویت اول هستند. از جمله این موضوعات می‌توان بعضی را نام برد مثل بیمه زنان خانه دار ،  مرخصی نه ماه زایمان ،  تقویت اشتغال و کارافرینی زنان ،  مسئله حجاب و عفاف ،  موضوع فرزنداوری و ازدیاد جمعیت ،  طلاق ،  دختران فراری ،  زنان اسیب دیده ،  مسئله اعتیاد و موضوعاتی از این دست ،  اما ان چه مهمتر از تعیین موضوعات است ،  چه گونگی مدیریت و چه گونگی اجرایی کردن راه حل هاست.امروز معاونت امور زنان و خانواده خود را در مقام سیاستگذار قلمداد می‌کند و کار خود را نظارت می‌داند و اجرا را وظیفه بازوهای اجرایی. در اخبار این دوره هر چه هم مرور کنید خبری از نشست‌های مداوم و مستمر با مسولین امور زنان وزارت خانه‌ها و دستگاه‌های اجرایی نیست که هماهنگی با ان‌ها جهت همکاری دیده شود. چه گونه می‌توان سیاستگذاری کرد و اجرا را از بازوهای اجرا خواست و به کار ان‌ها نظارت کرد در حالی که به طور مداوم هماهنگی صورت نگیرد ?  مشکل از این هم بالاتر می‌رود که عدم الزام دستگاه‌ها بر داشتن امور زنان ابلاغ می‌شود و اقدامی در مقابل ان انجام نمی‌گیرد. معاونت امور زنان و خانواده ریاست جمهوری وظیفه داشته است که به عنوان مقام مسول و البته بالاترین رده کارشناسی با تعریف جایگاه این واحد ،  در مقابل این حذف ایستادگی کند. وظیفه این نهاد است که این فرصت سه ماهه را در شکلی کارشناسانه و به عنوان مسول اصلی در جهت احیای این پست‌ها تلاش کند.معاون امور زنان و خانواده ریاست جمهوری ایده ال‌ها را مطرح می‌کند ،  ولی مهمتر از حرف‌های خوب ،  اجرایی کردن حرف‌های خوب است. مهم‌تر از زدن حرف‌های خوب ،  چه گونه عملی کردن ان هاست. مهم‌تر از زدن حرف‌های خوب ،  مدیریتی است که ارمان‌ها و خواسته‌ها را عملی کند هر چند بخش کوچکی از ان‌ها را. پس مهمترین موضوع در ارتباط با زنان و خانواده بعد از داشتن برنامه ریزی اجرایی کارشناسانه ،  مدیریت دستیابی به اهداف است.