محمدرضا حاجی‌بیگی رئیس سازمان اتش‌نشانی از اتش‌سوزی یکصد مغازه در بازار تهران خبر داد و گفت :  احتمال عمدی بودن این اتش‌سوزی وجود دارد .رئیس سازمان اتش‌نشانی با اشاره به این حادثه به جام‌جم گفت :  ساعت 00 / 19 دوشنبه و به دنبال مشاهده دود ناشی از اتش‌سوزی در یک مغازه پتوفروشی در سرای حاج حسن بازار بزرگ تهران ،  موضوع به ماموران اتش‌نشانی گزارش شد. با عزیمت ماموران به محل مشخص شد این اتش‌سوزی به دلیل ان که در مجاورت کالاهای سریع‌الاشتعال مانند کاغذ ،  پارچه ،  چوب ،  چرم و مانند ان بوده است ؛  گسترش پیدا کرده و یکصد مغازه را در برگرفته است .حاجی‌بیگی افزود :  با اعزام 150 نفر از ماموران 10 ایستگاه اتش‌نشانی به محل ،  عملیات گسترده برای اطفای حریق اغاز و پس از 150 دقیقه ماموران موفق شدند با مهار اتش از بروز یک فاجعه بزرگ پیشگیری کنند .فقط دعا کنیدرئیس سازمان اتش‌نشانی اضافه کرد :  پس از وقوع این اتش‌سوزی و به دلیل مشکلاتی که پیرامون بافت بازار تهران وجود دارد ،  چند مرحله دکتر محمدباقر قالیباف شهردار تهران و مهندس مهدی چمران رئیس شورای شهر با من تماس گرفتند که عنوان کردم برای پیشگیری از وقوع یک فاجعه در بازار تهران ،  فقط دعا کنید .تجهیزات اتش‌نشان‌ها با گاری منتقل شدحاجی بیگی افزود :  ماموران اتش‌نشانی با رشادت مثال زدنی خود را به دل اتش زدند و مجبور شدیم برخی تجهیزات را با گاری دستی به محل منتقل کنیم. وی خاطرنشان کرد :  در این حادثه 9 نفر از اتش‌نشان‌ها اسیب دیدند که در حال حاضر یک نفر انها در بیمارستان بستری است .8 تا 10 میلیارد تومان خسارترئیس سازمان اتش‌نشانی تصریح کرد :  پس از اطفای حریق 4 ایستگاه در محل استقرار پیدا کردند تا لکه‌گیری خود را ادامه دهند که این کار تا عصر دیروز ادامه داشت .وی افزود :  براورد اولیه حاکی از این است که حادثه اتش‌سوزی 8 تا 10 میلیارد تومان خسارت برجای گذاشته است .رئیس سازمان اتش‌نشانی یاداور شد :  در هر حادثه ،  عمدی یا غیرعمدی بودن حادثه مورد توجه کارشناسان این سازمان قرار می‌گیرد و ما احتمال می‌دهیم حادثه فوق عمدی باشد ،  که برای اعلام نتیجه قطعی باید منتظر نظر کارشناسان سازمان بود .رئیس سازمان اتش‌نشانی افزود :  به عنوان یک خدمتگزار اعلام خطر می‌کنم که بازار تهران اتش زیرخاکستر است. رها شدن سیم‌های برق و بافت فرسوده بازار تهران و معابر تنگ و باریک عملا اتش‌نشانی را با مشکل جدی روبه‌رو کرده است. وی گفت :  از ابتدای سال جاری این سومین اتش‌سوزی در بازار تهران است که اگر از خودگذشتگی اتش‌نشان‌ها نبود ،  قطعا شاهد حوادث بسیار تلخی بودیم .هشدارها را جدی بگیریدبهروز تشکر ،  مدیرروابط عمومی سازمان اتش‌نشانی نیز در این باره به خبرنگار ما گفت :  این حادثه دلایل مختلفی می‌تواند داشته باشد. بافت فرسوده ،  اتصالات برقی به هم ریخته و بی‌توجهی به نکات ایمنی ،  زیرا عمده اتش‌سوزی‌ها در بعدازظهر روی می‌دهد .وی افزود :  باید شرایطی ایجاد شود تا بازار از حالت بارانداز بودن خارج شود. و ما برای به صدا در اوردن زنگ هشدار اخیرا اقدام به چاپ 10 هزار بروشور و توزیع ان در بازار کردیم تا صاحبان مغازه‌ها ،  انبارها و کارگرانی که در این محل فعالیت می‌کنند هشدارها را جدی بگیرند. تشکر افزود :  پس از حادثه اتش‌سوزی شب دوشنبه شرایط به‌گونه‌ای بود که تصور می‌کردیم بزودی شعله‌های اتش از خیابان مولوی در ان سوی بازار بیرون خواهد زد.