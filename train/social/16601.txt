مدیرکل هواشناسی استان تهران گفت :  در پی فعالیت سامانه بارشی از روز دوشنبه در استان تهران اوج سرعت وزش توفان در بعدازظهر امروز از ساعت 15 تا 18 پیش بینی می‌شود.محمدعلی عزیزاقلی روز سه شنبه در گفت و گو با خبرنگار ایرنا از شهروندان تهران خواست با توجه به احتمال افزایش شدت باد و رگبار و رعد و برق از ساعت 15 تا 18 از تردد غیرضروری بویژه در زیر درختان و همچنین توقف  ( پارک )  خودرو در زیر درختان و تابلوهای بزرگ خودداری کنند.وی گفت :  میانگین ثبت شده سرعت توفان روز دوشنبه در فرودگاه امام خمینی  ( ره )  120 کیلومتر بر ساعت ،  معادل 33 متر بر ثانیه بود.وی ادامه داد :  بیشترین سرعت باد ثبت شده امروز ،  حوالی ساعت 9 صبح مربوط به ایستگاه هواشناسی فرودگاه امام خمینی  ( ره )  است که بین 40 تا 45 کیلومتر در ساعت بود.عزیزاقلی افزود :  در ایستگاه فرودگاه مهراباد نیز سرعت باد تا 35 کیلومتر بر ساعت به ثبت رسیده است.