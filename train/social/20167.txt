رئیس هلال احمر شهرستان کوهرنگ با بیان اینکه 3 کوهنورد روز گذشته در غار یخی کوهرنگ مفقود شدند و هیچ اثری از ان‌ها وجود ندارد گفت :  جستجوی نیروهای امداد هلال احمر کوهرنگ برای پیدا کردن این سه کوهنورد همچنان ادامه دارد.به گزارش تسنیم ،  شهباز اکبری با اشاره به اینکه روز گذشته سه کوهنورد برای بازدید از غار یخی به شهرستان کوهرنگ رفته بودند و مفقود شدند ، اظهار کرد :  از شب گذشته و همزمان با مفقودی این کوهنوردان تاکنون هیچ اطلاعاتی از این سه نفر در دست نمی‌باشد.رئیس هلال احمر شهرستان کوهرنگ با بیان اینکه تیم امداد کوهستانی کوهرنگ و نیروهای امدادی هلال احمر استان به منطقه اعزام شده می‌باشند افزود :  جستجو برای پیدا کردن این سه کوهنورد از بامداد امروز اغاز شده است و جستجو همچنان ادامه دارد.اکبری با اشاره به اینکه این کوهنوردان برای مشاهده غار یخی کوهرنگ به این منطقه رفته بودند خاطرنشان کرد :  نامناسب بودن اب و هوا یکی از دلایل مفقودی کوهنوردان بوده است که باعث ایجاد این مشکل برای انها شده می‌باشد.