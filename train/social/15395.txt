سایت پلیس نوشت : فردی که با انگیزه سرقت به منزل یکی از اقوام خود رفته بود ،  پس از به قتل رساندن صاحب خانه در حین فرار خود نیز قربانی نقشه شوم خود شد.سرهنگ حمید رضا گل صباحی رئیس پلیس اگاهی استان البرز با اعلام این خبر گفت :  در پی اعلام مرکز فوریتهای پلیسی 110 مبنی بر وقوع یک فقره قتل در مهرشهر کرج بلافاصله ماموران کلانتری 22 مهرشهر جهت بررسی موضوع به محل اعزام شدند. ماموران در بازدید از جسد و بررسی صحنه قتل دریافتند که جسد متعلق به فردی 67 ساله می‌باشد که به صورت خون الود نقش بر زمین در کف اتاق افتاده است.وی در ادامه اظهار داشت  :  ماموران در حال بررسی صحنه جرم بودند که ناگهان صدای فریادی از سمت طبقه تحتانی اپارتمان توجه انها را به خود جلب کرد  ،  بنابراین ماموران در جستجوی صدا متوجه شخصی شدند که به احتمال زیاد در هنگام پرتاپ کردن خود از طبقه دوم اپارتمان ،  پس از اصابت به افتابگیر یک مغازه سوپر مارکت به پایین سقوط کرده و جان خود را از دست داده است.رئیس پلیس اگاهی استان البرز تصریح کرد  :  در بازرسی مجدد ماموران پلیس اگاهی از مکان جرم با توجه به بهم ریختگی منزل مشخص شد که فردی که در اثر مصدومیت جان خود را از دست داده از اقوام مقتول بوده است که جهت سرقت به منزل کاووس امده و پس از درگیری با مقتول و به قتل رساندن وی قصد فرار داشته که از طبقه دوم سقوط کرده و جان خود را از دست می‌دهد.ماموران در بازرسی بدنی از قاتل  ،  مبالغ هنگفتی وجه نقد که متعلق به مقتول بوده است را کشف و ضبط کردند.