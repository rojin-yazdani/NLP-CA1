در جنایتی فجیع و دردناک ،  جواد سرشار خبرنگار و نماینده پیشکسوت و دوست‌داشتنی مطبوعات کشور در شهر کوچک رامشیر  ( خلف‌اباد )  خوزستان به قتل رسید.به گزارش خبرنگار بهارنیوز از اهواز ،  جواد سرشار که فرهنگی بازنشسته بود پس از خروج از منزل به مقصد ابادان و غیبت دو روزه ،  به قتل رسید. خبرها حاکی از قتل وی با ضربات متعدد چاقو دارد. در گزارش اولیه سرقت خودرو ،  دلیل اصلی این جنایت عنوان شده بود اما شب دوشنبه خودروی این فعال رسانه‌ای که حدود دو روز قبل به قتل رسیده بود ،  در کنار پارک خلیج فارس و چند متر بالاتر از کیوسک مطبوعاتی وی پیدا شد. خودروی پژوپارس مرحوم سرشار حوالی ساعت 22 توسط یکی از اشنایان وی شناسایی شده و فورا به خانواده وی و نیروی انتظامی شهرستان رامشیر اطلاع داده شد.بنابه همین گزارش ،  خودروی مرحوم سرشار در حالی در کنار پارک خلیج فارس و کمی بالاتر از دفتر و کیوسک مطبوعاتی وی یافت شد که اولین گمانه‌زنی‌ها از رخ دادن یک فقره سرقت خبر می‌داد ،  اما این اقدام عامل یا عاملان ،  این احتمال را به شدت کاهش داد و اکنون باید دید انگیزه قاتل یا قاتلان از این اقدامات چیست !  گفتنی است طبق مشاهدات اولیه ،  خودرو در حوالی همان ساعت مذکور پارک شده بود چرا که کاپوت خودرو هنوز گرم بود. همچنین بازبینی‌های اولیه ماموران نشان داد که هیچگونه اثار درگیری یا خون در خودروی نماینده قدیمی مطبوعات و چهره فرهنگی ،  وجود ندارد.سرشار زحماتی که برای ارتقای فرهنگ رامشیر کشید بی مانند است … کسی که اولین روزنامه و مجلات را به رامشیر اورد و فرهنگ مطالعه را در بین جوانان رامشیر گسترش داد … کودکان شهر را با کیهان بچه‌ها اشنا کرد … در روزهای گرم وسوزان تابستان ساعتها پیگیر رسیدن روزنامه‌ها در روزهای پر التهاب وحساس کشور بود … سالها برای کنکوری‌ها تلاش کرد … دفترچه کنکور. اعلام نتایج کنکورها و تماس‌های تلفنی مدام که سرشار عزیز با سعه صدر و تحمل زیاد جوابگو بود … مردی که در خاطره‌ها ماندنیست … روحش شاد و تسلیت به خانواده داغدارش.