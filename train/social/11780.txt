اخرین داده‌های هواشناسی نشان می‌دهد که از روز دوشنبه با ورود یک سامانه بارشی به کشور ؛  در شمال غرب و غرب و سواحل غربی دریای خزر شاهد هوای ابری و کاهش دما خواهیم بود.به گزارش روز شنبه ایرنا به نقل از سازمان هواشناسی  ،  این کاهش دما از سواحل شمالی شروع می‌شود و روز سه شنبه دامنه فعالیت ان جنوب غرب و دامنه‌های جنوبی البرز را نیز فرا خواهد گرفت.بر اساس پیش بینی‌های انجام شده در برخی مناطق سواحل غربی خزر از امشب وزش باد جنوبی پیش بینی می‌شود و این دریا روز دوشنبه مواج خواهد شد.همچنین در ساعات بعدازظهر امروز ،  برخی نقاط استان هرمزگان و جنوب سیستان و بلوچستان شاهد بارش پراکنده و گاهی رعد و برق خواهند بود ؛  اما برای سایر نقاط کشور امروز و فردا جوی ارام پیش بینی می‌شود.بر اساس این گزارش ؛  امروز  ( شنبه )  و فردا در بیشتر نقاط کشور شاهد جوی ارام و افزایش نسبی دما خواهیم بود که این افزایش دما در سواحل دریای خزر نمود بیشتری خواهد داشت.تحلیل نقشه‌ها و تصاویر ماهواره‌ای نیز جوی پایدار را برای تهران نشان می‌دهد ؛  بر این اساس ،  اسمان استان ،  صاف تا کمی ابری و در پاره‌ای نقاط همراه با غبار محلی رقیق پیش بینی می‌شود  ؛  ارتفاعات تهران نیز بعدازظهر با افزایش ابر همراه خواهد بود.