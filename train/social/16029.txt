شرق نوشت :  درست در روز محاکمه ،  سعید مرتضوی به محکمه نرفت تا وضعیت 80‌هزار صفحه تفحص از سازمان تامین‌اجتماعی همچنان بلاتکلیف باقی بماند. 80‌هزار صفحه‌ای که به گفته نادر قاضی‌پور رسیدگی به ان ،  از عهده تنها یک قاضی بر نمی‌اید و هر بخش ان نیازمند حضور تیمی از قضات است. اما نکته مورد تامل در سخنان عضو تیم تفحص از تامین‌اجتماعی این است که اگر رییس وقت کمیسیون اجتماعی مجلس هشتم انطور که شایسته بود به تفحص از تامین‌اجتماعی می‌پرداخت شاید حالا عددهای صفحات فراوان گزارش ،  اندکی کم‌حجم‌تر می‌شد. قاضی‌پور همچنین به برخی ناگفته‌های پرونده تفحص از تامین‌اجتماعی اشاره دارد. به گفته او پای یکی از نمایندگان مجلس بر اساس مستندات تفحص صورت‌گرفته در پرونده کارخانه قند مهر ماکو گیر است :  این زمین از اراضی منابع طبیعی بوده که دورش را سیم خاردار کشیدند و ان را چندمیلیاردتومان به تامین‌اجتماعی فروخته‌اند. راه مرتضوی بالاخره به دادگاه می‌رسد ? بله ،  هر کسی که عمل خلاف قانون انجام دهد ،  پایش به دادگاه باز خواهد شد. چرا پای مرتضوی دیرهنگام به محکمه باز شد. ان هم در شرایطی که نام او در چهار پرونده تفحص مجلس به میان امده ?  نمی‌خواهم ماجرا سیاسی شود ،  اما نمی‌گذاریم یک ریال از پول مستضعف از گلوی کسی پایین رود. پرونده 80‌هزار صفحه دارد ،  فکر می‌کنید قوه‌قضاییه چطور می‌خواهد به این پرونده رسیدگی کند ? اسناد و مدارک خیلی بیشتر از اینهاست ،  قضاوت این پرونده از عهده یکی دو قاضی برنمی‌اید ،  باید تیمی بسیج شوند و کار مدیریت شود. تازه مطمئن باشید هر بخش از پرونده را باز کنند باید دنبال صدها صفحه دیگر اسناد و مدارک باشند. رسیدگی به این پرونده به صد قاضی نیازمند است. از هلدینگ‌ها گرفته تا پتروشیمی ،  سیمان و معاونت بهداشت و درمان و شستا هر کدام تفحص جداگانه می‌طلبد. فکر نمی‌کنید سکوت مجلس هشتم کار پرونده مرتضوی و تامین‌اجتماعی را سنگین‌تر کرد ? سکوت مجلس هشتم نبود ،  سکوت اقای سلیمان جعفرزاده  ،  رییس وقت کمیسیون اجتماعی مجلس هشتم بود که وضعیت را بغرنج کرد. اگر همان موقع پای کار می‌رفتند و به امور رسیدگی می‌کردند ؛  حالا ارقام به‌میلیارد نمی‌رسید. دلیل سکوت مجلس هشتم چه بود ? ان را باید قوه‌قضاییه تشخیص دهد. یعنی ردپایی از رییس کمیسیون اجتماعی مجلس هشتم در پرونده به چشم می‌خورد ? مساله‌ای درباره شرکت قند سحر ماکو هست که اسم ایشان را به میان کشیده. و فکر می‌کنید تکلیف چه خواهد شد ? مستندات در این زمینه ضمیمه پرونده شده و قوه‌قضاییه ورود پیدا خواهد کرد. بر اساس انچه در گزارش اورده شده شرکت قند سحر ماکو در تاریخ 11 مرداد سال 83 با سرمایه اولیه 10‌میلیون‌ریال تاسیس شد که میزان سرمایه در 1384 / 12 / 17 به 30‌میلیاردریال افزایش یافته است. خطای رییس کمیسیون اجتماعی وقت چه بوده ? ببینید کارخانه قند مهر ماکو زمین منابع طبیعی است که دورش را سیم خاردار کشیدند و ان را چندمیلیاردتومان به تامین‌اجتماعی فروخته‌اند.‌خب چرا شما همین موضوع را در مجلس هشتم گزارش نکردید ? من جزو گروه تحقیق‌وتفحص بودم اما من را عزل کردند و انقدر قرائت گزارش را کش دادند که زمان سپری شد و به جایی هم نرسیدیم. برخی نمایندگان مجلس دستگیری مرتضوی را راهکار حل پرونده می‌دانند ،  نظر شما چیست ? دستگیرکردن یا نکردن مرتضوی رای قوه‌قضاییه است ،  اما واقعیت اینکه ما خواهان بازگشت پول‌های بر باد رفته به صندوق تامین‌اجتماعی هستیم.