به‌رغم خوش‌بین نبودن کارشناسان به سرمایه‌گذاری خارجی در کشور ،  طی روزهای گذشته وزارت راه و ترابری از پیشنهادها و اعلام امادگی کشورهای ایتالیا ،  ژاپن و چین برای سرمایه‌گذاری در بخش‌های ریلی وازادراهی در ایران خبر داده است تا شاید وعده‌های داده شده در بخش راه‌وترابری محقق شوند. به گزارش ایسنا ،  یک شرکت ایتالیایی امادگی خود را برای سرمایه‌گذاری و ساخت 2 ساله راه‌اهن اصفهان ازنا اعلام کرده است ؛  راه‌اهن اصفهان  -  ازنا به طول 320 کیلومتر در زمره طرح‌های اماده سرمایه‌گذاری شرکت ساخت و توسعه زیربناهای حمل و نقلی است که طرف ایتالیایی تاکید بر انجام کار در قالب 3 شیفت کاری و توانایی ساخت روزانه 9 متر تونل و ریل‌گذاری را کرده است. به گفته وزارت راه ،  این شرکت پیش از این بخشی از تونل‌های متروی شهر رم را احداث کرده است. همچنین چینی‌ها برای سرمایه‌گذاری و ساخت ازادراه منجیل رودبار که 11کیلومتر طول دارد و بخشی از ازادراه قزوین رشت است ،  اعلام امادگی و عنوان کرده‌اند در صورت حل مشکلات و تامین اعتبارات ،  در اسرع وقت عملیات احداث را اغاز خواهیم کرد. کاردار دوم سفارت ژاپن نیز از تمایل کشورش برای همکاری در توسعه خطوط ریلی و جاده‌ای ایران در زمینه‌های فنی و اموزشی ایران خبر داده است. هرچند پیش از این کارشناسان بر سرمایه‌گذاری خارجی چندان امیدوار نبوده و معتقد بودند با توجه به اینکه طی سال‌های گذشته سرمایه‌گذاری خارجی رو به کاهش بوده ،  نمی‌توان به‌سرمایه‌گذاری خارجی تکیه کرد و براساس ان وعده داد ،  لذا بهترین راهکار ،  ایجاد فضای مناسب برای سرمایه‌گذاری داخلی است ،  چراکه با فعال بودن سرمایه‌گذاران داخلی ،  عملا زمینه برای ورود سرمایه‌گذاران خارجی نیزفراهم می‌شود. اما هم‌اکنون که پیشنهادهای سرمایه‌گذاری از سوی کشورهای خارجی مطرح شده تاکید بر استقبال از این همکاری‌ها منوط به‌حفظ منافع ملی است. در این زمینه محمدعلی پورشیرازی ،  کارشناس حمل و نقل اظهار کرد :  در حال حاضر پیمانکاران فراوانی در کشورهای مختلف فعالیت دارند که بسیار موفق هستند که اگر سرمایه‌گذاران خارجی با سرمایه‌گذاران داخلی بپیوندند و همکاری کنند ،  هم تبادل تکنیک و فن است و هم پروژه‌ها پیشرفت بهتری دارند. وی با تاکید بر استقبال از سرمایه‌گذاری خارجی با مدیریتی مسلط و فارغ از تفکر سیاسی ،  گفت :  سیاست در همه امور ،  یک عامل اصلی و تعیین‌کننده است که ضروری است از سرمایه‌گذاری خارجی جدا شود که البته بعید به‌نظر می‌رسد. پورشیرازی درباره سرمایه‌گذاری کشورهای پیشرفته و اروپایی اظهار کرد :  ایران کشوری ثروتمند و سرمایه‌دار است اما توانایی و مدیریت سرمایه‌گذاری در بنیاد خود را ندارد لذا سرمایه‌گذاران خارجی از بازگشت سرمایه خود اطمینان دارند ضمن اینکه اشتغال برایشان دارد و تکنولوژی و تجهیزات را وارد می‌کنند و حضورشان تنها ساختن پروژه نیست. این کارشناس حمل‌ونقل تصریح کرد :  به جز کشور چین ،  از هرگونه همکاری و سرمایه‌گذاری خارجی در کشور باید استقبال شود ؛  چراکه چینی‌ها سابقه خوبی درسرمایه‌گذاری و همکاری در ایران ندارند و سرمایه‌گذاری‌شان قابل‌اعتماد نیست و پروژه‌ها را الوده می‌کنند که اخراجشان نیز با مشکل مواجه است ،  اجرای عملیات ازادراه تهران شمال که سال 56 اجرایی شد هم‌اکنون پس‌ازچندین سال و چند برابر کردن هزینه ،  20 درصد در قطعه اول پیشرفت کرده است. از سوی دیگر پایین‌ترین و بی‌کیفیت‌ترین کالاها و خدمات این کشور سهمیه ایران شده است. اما گویا پیشنهاد چینی‌ها این‌بارهم مورد قبول کشور قرار گرفته ؛  چراکه به گفته موسوی  -  سرپرست دفتر مشارکت وجذب سرمایه‌گذاری شرکت ساخت و توسعه زیربناهای حمل‌و نقل کشور ساخت این قطعه از ازادراه قزوین رشت به سرمایه‌گذاران چینی واگذار می‌شود. همچنین عزیز دولتخواه ،  قائم‌مقام شرکت ساخت و توسعه زیربناهای حمل ونقل کشور که اولویت و محور اصلی کار را توسعه خطوط ریلی و راه‌اهن عنوان کرده ،  اعلام کرد :  از همکاری ژاپنی‌ها در تمامی زمینه‌ها استقبال می‌کنیم.