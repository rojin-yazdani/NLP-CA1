روزنامه افتاب یزد در گزارشی نوشت  :  بیشتر فرهنگ‌های تجارت  ،  کم و بیش متاثر از فرهنگ امریکایی است  ،  اما به نظر می‌رسد که فرهنگ ژاپنی دست نخورده‌تر باقی مانده است. اکثر تاجران و مهاجران در اولین برخورد خود با ژاپنی‌ها احساسی ناجور و نامتجانس خواهند داشت  ،  اما معمولا بیشتر انها بعد از مدتی این احساس را ترک کرده و از همکاران ژاپنی خود درس می‌گیرند. این کشور می‌تواند درس‌های زیادی در مورد برخوردهای تجاری و کاری به ما بیاموزد. در این مقاله  ،  فهرستی از 7 درس مهم که می‌توانیم از ژاپنی‌ها بگیریم را برای شما تهیه کرده‌ایم. معاملات بر پایه رابطه‌های شخصی بنا می‌شود در فرهنگ تجارت ژاپنی  ،  غیر معمول نیست که قراردادها بر پایه رابطه‌های خصوصی و خانوادگی بنا شود. یعنی دو نفر باید از قبل با هم اشنا باشند و همدیگر را خوب بشناسند. به معنای دیگر  ،  قراردادها از روی احترام و اشنایی متقابل انجام می‌گیرد. تجارت به طریقی انجام می‌گیرد که هر طرف از نظر اخلاقی به طرف مقابل متعهد و مسئول باشد. در ژاپن ایجاد رابطه‌های خوب خصوصی به شما اعتباری می‌دهد که برای تجارت‌های بعدی شما بسیار ضروری است و وقتی توانستید با یک شرکت ژاپنی رابطه‌ای خوب برقرار کنید  ،  دیگران نیز گرایش بیشتری برای معامله با شما پیدا خواهند کرد. پس با راستی و درستی وارد معامله شوید. تا می‌توانید سعی کنید اطمینان انها را به خود جلب کرده و با انها طرح دوستی بریزید. گروه گرا باشید و به تصمیمات گروه احترام بگذارید‌ژاپن کشوری است که واژه ما به جای من در ان ارزش بسیار بالاتری دارد. انها قبل از به مرحله عمل دراوردن هر تصمیم مهمی  ،  ان را به بحث می‌گذارند. گروه گرایی به جای فردگرایی در این کشور رونق دارد. شما نیز قبل از اینکه بتوانید پیشنهادات خود را مطرح کرده یا به مرحله عمل دراورید  ،  باید عضو گروه شوید. موفقیت  ،  کاری گروهی است. هیچ کس به تنهایی موفق نخواهد شد. ژاپنی‌ها این نکته را دریافته‌اند و برای همه انها این ضرورت وجود دارد تا به همراه دیگران کار کنند. البته ممکن است روند تصمیم گیری کندتر شود  ،  اما در اخر کار  ،  همه  ،  تصمیمات خود را ارائه کرده‌اند و صدای همه در تصمیم گرفته شده منعکس خواهد شد.‌یکی از راه‌های اصلی در سیاست این است که صدای دیگران را نیز بشنویم. در تجارت غربی معمولا کار به این شیوه است که همه تصمیمات توسط یک رئیس گرفته می‌شود و به این نکته توجه نمی‌شود که ان رئیس برای تصمیم گیری نیاز به مشورت و کمک مدیران زیردست خود دارد. ژاپنی‌ها این مسئله را فهمیده‌اند. برای انها کار گروهی در درجه اول اهمیت قرار دارد. شما هم تا زمانی که نخواهید در کار تکروی کنید و فقط تصمیمات خود را به اجرا بگذارید نزد انها احترام دارید. تا جایی که می‌توانید باید با قوانین گروهی انها خود را سازگار کنید  ،  فقط در این‌صورت است که در تجارت با انها موفق خواهید شد.‌رک گو نباشید برخلاف امریکایی‌ها که بسیار رک گو و رو راست هستند  ،  ژاپنی‌ها ترجیح می‌دهند که همه مسائل را رک و رو راست به انها نگویید و ان مطلب را در لفافه مطرح کنید. همه تلاش انها بر این است که ان نکته و مطلب باعث ازار و ناراحتی کسی نشود و به کسیبر نخورد.‌در فرهنگ تجارت ژاپنی  ،  اهمیت زیادی به ادب و احترام داده می‌شود. انها تلاش می‌کنند تا همکاران خود ر ا ازرده خاطر نکنند و احترام متقابل را حفظ کنند. برای این منظور باید سعی کنید قبل از حرف زدن  ،  ان را در دهان خود مزه مزه کنید. برای جواب دادن به کسی عجله نکنید و مطلب را خوب بررسی نمایید و بعد به زبان بیاورید.‌وقت شناسی نشانه احترام است هرچیز که باعث از بین رفتن غرور  ،  شان و اعتبار اجتماعی شود  ،  در تجارت و معاملات ژاپنی‌ها بسیار مضر است. برای این منظور شما باید همه توان خود را به کار گیرید تا این احترام حفظ شود. یکی از بهترین راه‌هایی که نشان می‌دهد شما برای طرف مقابلتان احترام زیادی قائل هستید  ،  این است که سر قرارها به موقع بروید و وقت شناس باشید. ژاپنی‌ها اگر ببینند برای وقت انها ارزش قائل نیستید  ،  ان را بی احترامی تلقی خواهند کرد. این نیز یکی دیگر از خصایصی است که شرقی‌ها برخلاف غربی‌ها به ان اهمیت می‌دهند. وقت شناسی خصیصه‌ای است که همه ما باید دیر یا زود به ان عادت کنیم. از این‌رو  ،  بهتر است زمان خود را به گونه‌ای تنظیم کنید که سر قرار ملاقات‌های مهم خود به موقع برسید. ارائه خدمات به مشتری در اولویت است اگر به ژاپن سفر کنید از نزدیک مشاهده خواهید کرد که همه کارمندان و مسئولان همه ادارات برای خدمت به شما بسیار مشتاق و داوطلب خواهند بود. احتمالا از این مسئله بسیار تعجب خواهید کرد. ژاپنی‌ها عقیده دارند که رسیدگی به کارهای ارباب رجوع در اولویت همه امور است. برخورد خوب با ارباب رجوع  ،  تعهدی است که همه ژاپنی‌ها عمیقا در قلب خود احساس می‌کنند  ؛  با این‌کار باعث جلب مشتری می‌شوند و انها را همیشه از خود راضی نگه می‌دارند. برای این منظور بهتر است کمی در برخوردهای ژاپنی‌ها با مشتریان خود دقت و توجه کنید. از رفتار انها کپی کنید تا بتوانید مثل انها موفق شوید. ارتباط تلفنی مرتب داشته باشید در ژاپن ترجیح داده می‌شود که به جای فرستادن نامه  ،  فاکس یا ایمیل  ،  مستقیما تماس گرفته شود. این به ان دلیل است که ارزش قائل شدن برای وقت طرف مقابل بسیار اهمیت دارد. با برقراری تماس مداوم خواهید توانست رابطه بسیار بهتری با انها برقرار و اطمینان و احترام انها را نیز به خود جلب کنید. اکثر ما برای تلفن زدن به هم  ،  کمی تنبلی می‌کنیم. این ممکن است به خاطر ضعف ارتباطات کاری ما باشد. شما هم باید بتوانید درست مثل ژاپنی‌ها ارتباطات تلفنی خود را بیشتر کنید. مهمان نواز باشید ژاپن هم مثل اکثر کشورهای اسیایی خصیصه هدیه دادن را حفظ کرده است. برای مهمانان خود هدیه تهیه کنید تا بتوانید از این طریق حس مهمان نوازی و علاقه خود را به انها نشان دهید. برای پرداخت صورتحساب تعارف کنید که این‌کار نشانه احترام است. مهمان نوازی در تجارت ژاپنی به این معناست که ارتباطات خصوصی مهمتر از رابطه‌های کاری است. با مشتری خود بیش از منبعی برای تجارت رفتار کنید. اول روی رابطه تمرکز کنید و با این‌کار تجارت نیز به موفقیت منجر خواهد شد. نکته  :  از فرهنگ‌های تجارت اگاه شوید در این دنیای چند فرهنگی  ،  شناختن فرهنگ تجارت کشورهای دیگر باعث می‌شود تا در محل کار خود ارزش بیشتری پیدا کنید. تا می‌توانید در مورد فرهنگ‌های تجارتی مختلف اگاهی پیدا کنید تا موفقیت شما در معامله با انها تضمین شود.