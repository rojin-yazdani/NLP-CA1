-  رییس پلیس راه فرماندهی انتظامی استان گیلان گفت :  ترافیک در محور خروجی رشت  -  قزوین حدفاصل منجیل سنگین ولی روان است.سرهنگ مهیار رستگار جمعه شب در گفت وگو با خبرنگار ایرنا با اشاره به فرارسیدن روزهای پایانی تابستان و بازگشت مسافران اظهار کرد :  ترافیک در تمامی محورهای استان ،  پرحجم است اما بیشترین حجم تردد خودروها ،  در محور خروجی رشت به سمت قزوین گزارش شده است.وی ادامه داد :  ترافیک در محور چابکسر در شرق استان گیلان نیز نیمه سنگین است.رییس پلیس راه فرماندهی انتظامی گیلان با اشاره به اعمال محدودیت‌های ترافیکی در محورهای استان برای تسهیل در تردد خودروها و روان شدن ترافیک افزود :  در همین راستا  ،  محدودیت تردد انواع خودروهای سنگین به جز حاملان مواد سوختی و فاسدشدنی از ساعت هشت صبح امروز در محور رشت  -  قزوین و بالعکس اعمال شده است.سرهنگ رستگار به شرایط جوی استان و بارش باران و لغزنده بودن جاده‌ها نیز اشاره و اضافه کرد :  رانندگان باید بیشتر از گذشته نسبت به رعایت مقررات راهنمایی توجه داشته باشند بویژه فاصله طولی مناسب با خودروی جلویی را مورد توجه قرار دهند.وی خاطرنشان کرد :  در 48 ساعت گذشته ،  21 فقره تصادف جرحی در جاده‌های گیلان بوقوع پیوسته و خوشبختانه ،  موردی از فوت مسافران و هم وطنان مان گزارش نشده است