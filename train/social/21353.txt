سرویس اجتماعی نخستین جشن عوامل فیلم‌های اخراجی‌ها شب جمعه همزمان با شب شهادت مسلم ابن عقیل سفیر امام حسین  ( ع )  در سالن وزارت کشور برگزار شد.به گزارش خبرنگار تابناک  ،  در این مراسم که در شب نهم ذی‌الحجه  ( شب شهادت مسلم ابن عقیل )  با حضور چهره‌های سینمایی ،  خوانندگان و وزیر ارشاد برگزار شد ،  در مراسمی باشکوه ،  همراه با شور و شادی اخراجی‌های 3 رونمایی شد .در این مراسم که همه قسمت‌هایش با دست و شادی همراه بود ،  وزیر ارشاد سخنرانی کرده و با تشکر از دو اخراجی پیشین ،  حمایت خود را از اخراجی‌های بعدی اعلام کرد.وزیر فرهنگ و ارشاد اسلامی در جشن بزرگ اخراجی‌ها2 گفت :  امیختگی طنز در این فیلم به نوعی یک عبادت است و انجام این کار بسیار دشوار است و هر کسی نمی‌تواند چنین هنری داشته باشد.ده نمکی نیز در این مراسم ،  عوامل فیلم اخراجی‌ها را معراجی‌ها نامید.مسعود ده‌نمکی نویسنده و کارگردان اخراجی‌ها در شروع این مراسم ضمن تقدیر از حضور هزاران نفر طرفدار این فیلم در این جشن گفت :  در مهمانی اخراجی‌ها  ،  معراجی‌ها شرکت کرده‌اند ،  مهمانی امشب یک کمی متفاوت‌تر از دیگر مهمانی‌هاست. صدها تن از حضار از راه‌های دور در این جمع حاضر شدند و میزبان واقعی امروز مخاطبان سینمای کشور هستند .ده‌نمکی ادامه داد :  فلسفه برگزاری این مراسم این است که بدانیم فیلم را یک نفر نمی‌سازد و دنبال فرصتی بودیم تا کنار هم جمع شویم و از یاری و همراهی دیگر دست‌اندکاران تشکر کنیم. اخراجی‌ها  ،  حاصل زحمت هزاران نفر در سینمای ایران است. از حضور همه بازیگران بزرگ سینما و هنروران به ویژه انها که با سابقه جنگ و اسارت ما را همراهی کردند ،  تشکر می‌کنم.این کارگردان سینمای ایران تاکید کرد :  اخراجی‌ها برای زنده کردن یاد رزمندگان و شهیدان و اخراجی‌ها 2 برای گرامی‌داشت همه ازادگان سال‌های دفاع مقدس و پس از ان ساخته شد و گفتن پیام ایران دوستت داریم  ،  هدف و دلیل حضور همه ما با قومیت‌های گوناگون در این مراسم است .جنگ لفظی همراه با طنز و کنایه میان رشیدپور و ده‌نمکی از اغاز تا پایان مراسم ادامه داشت و گاه احساس می‌شد مراسم تقدیر از عوامل اخراجی‌ها به میدان جنگ این دو تبدیل شده است. ده‌نمکی که بر خلاف میل رشیدپور به مجری مراسم تبدیل شده بود ،  گوی سبقت را در سخن گفتن و اجرا از او ربود و در لحظاتی اجازه سخن گفتن را به رشیدپور نمی‌داد.شوخی لفظی رشیدپور و ده‌نمکی به جایی رسید که حاضران برای پاسخ‌های دندان‌شکن این دو به یکدیگر که در پاره‌ای از موارد از شان مجلس دور بود کف می‌زدند و انها را تشویق می‌کردند.در ادامه این مراسم ،  سیدمحمد حسینی وزیر ارشاد با تقدیر از عوامل اخراجی‌ها ادخال سرور در دل مومن را به رسم اسلام عبادت توصیف کرد و گفت :  پرداختن به موضوع مناسبی از جنگ و دفاع مقدس با اجرای زیبای هنرمندان بزرگ ایران یکی از ویژگی‌ها این فیلم بود و امیختن ان به طنز به شیوه خاص موجب رضایت بسیاری از مخاطبان شد .سپس حبیب‌الله کاسه‌ساز تهیه‌کننده ،  محمدرضا شریفی‌نیا بازیگر و مرتضی شایسته ،  نماینده پخش فیلم سینمایی اخراجی‌ها روی سن امدند و هر یک جداگانه به تشریح چگونگی تولید و نمایش فیلم پرداختند. ابتدا شایسته در جملاتی کوتاه همکاری سینماداران تهران و شهرستان‌ها در نمایش این فیلم را فوق‌العاده توصیف و از همه همکاران سینمادار خود تشکر کرد .کاسه‌ساز ضمن خیر مقدم به حاضران و گرامیداشت هفته بسیج گفت :  امیدوارم فرهنگ بسیج در میان ما ادامه یابد. اخراجی‌ها برای بسیاری از اهالی سینما خیر و برکت به همراه داشت. درست یا نادرست ،  قانونی یا غیر قانونی ،  شرعی و غیر شرعی ،  اکران اخراجی‌ها و بیرون امدن سی دی قاچاق ان منفعت بسیاری را نصیب عده‌ای از افراد کرد.در ادامه شریفی‌نیا با قدردانی از حاضران به تشریح سختی تولید اخراجی‌ها پرداخت و گفت :  در این پروژه علاوه بر بازی ،  انتخاب بازیگر و مسئولیت اجرای طرح ناچار به سرمایه‌گذاری شدم و در تمام مدت نگران قاچاق سی دی این فیلم و به هدر رفتن سرمایه و زحمات گروه بودیم. ساخت این پروژه سنگین بدون همدلی و همکاری گروه اتفاق نمی‌افتاد .نکته دیگر این مراسم ،  تقدیر از عوامل فیلم بود که با توجه به تیپ‌ها و چهره‌های گوناگون این افراد ناخوداگاه مراسمات نمایش مد ( فشن )  برای بینندگان تداعی می‌شد .در ادامه این مراسم که با برنامه‌های گوناگون مانند اجرای نمایش و دعوت از روزبه نعمت‌اللهی و چنگیز حبیبان خوانندگان پاپ برای اجرای ترانه همراه بود ،  پدر شهید موحد دانش و شماری از جانبازان و رزمندگان دفاع مقدس به دعوت ده‌نمکی روی صحنه امدند و از انها تقدیر شد .همچنین به ده تن از حاضران در جشن نیز جایزه سفر به کیش همراه با خانواده تعلق گرفت و ده‌نمکی ده بازیگر اخراجی‌ها 2 را که به انتخاب مردم به عنوان بهترین بازیگران فیلم برگزیده شده بودند به سفر حج عمره میهمان کرد ؛  شهره لرستانی و اکبر عبدی به انتخاب مردم به عنوان بهترین بازیگران این فیلم شناخته شدند . سپس با تقدیر از برخی رسانه‌ها برای بازتاب مطلوب اخبار فیلم سینمایی اخراجی‌ها  ،  همه عوامل و بازیگران هر دو فیلم برای گرفتن تندیس و عکس یادگاری به صحنه امدند و در پایان با اجرای نمایشی ویژه از فیلمنامه اخراجی‌ها 3 به کارگردانی و تهیه‌کنندگی مسعود ده‌نمکی رونمایی شد .* حاشیه‌های مراسم :  در این مراسم گویا بخت با روزبه نعمت‌اللهی خواننده پاپ یار نبود ،  وی دو بار برای اجرای ترانه روی صحنه امد و در هر دو مرحله به خاطر نقص فنی مجبور به عذرخواهی و ترک صحنه شد. در مرحله نخست ،  وی بخش‌هایی از ترانه خود را زنده اجرا کرد و انتظار وی برای همراهی اتاق فرمان و پخش اهنگ او بی‌نتیجه ماند . ده‌نمکی که در پایان مراسم به مجری یکه‌تاز جشن تبدیل شده و به نوعی رشیدپور را از گردانه اجرا حذف کرده بود و توجهی به سخنان و تذکرات او نمی‌کرد ،  با دعوت از همه عوامل اخراجی‌ها روی صحنه برای تقدیر و گرفتن عکس یادگاری ،  موجب سردرگمی اهداکنندگان جوایز شد. در پایان خواهش از نوازنده اهنگ برای خواندن و نواختن ،  کمکی به بازگشت نظم و ایجاد ارامش در سالن نکرد و رونمایی از فیلمنامه اخراجی‌ها 3 و اجرای جلوه‌های ویژه تدارک دیده شده برای لحظات پایانی جشن در میان اشفتگی و ازدحام مردم انجام شد.