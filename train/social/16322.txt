معاون دریایی سازمان محیط زیست از ورود لکه‌های نفتی چاه‌های نفت کشور اذربایجان به سواحل استان گیلان خبر داد و گفت :  لکه‌های نفتی این چاه‌ها سواحل گیلان را الوده به مواد نفتی کرده است. عبدالرضا کرباسی در گفتگو با مهر با اعلام این خبر اظهار داشت :  چاه‌های نفت کشور اذربایجان نشت کرده و لکه‌های نفتی این چاه‌ها به سواحل استان گیلان رسیده است و باعث الودگی این سواحل شده است. معاون محیط زیست دریایی سازمان محیط زیست با اشاره به اقدامات انجام شده برای پاکسازی لکه‌های نفتی گفت :  سازمان بنادر کار پاکسازی سواحل گیلان را از روز گذشته اغاز کرده است که طبق براوردها 300 هزار بشکه نفت از چاه‌های کشور اذربایجان نشت کرده است.وی درخصوص هزینه پاکسازی لکه‌های نفتی سواحل گیلان نیز خاطرنشان کرد :  اقدامات دریایی هزینه بالایی دارد که باید کار پاکسازی انجام و پس از ان هزینه اعلام شود.کرباسی با تاکید بر اینکه اذربایجان به تعهدات زیست محیطی خود در کنوانسیون تهران پایبند نیست ،  از طرح شکایت بر علیه کشور اذربایجان خبر داد و گفت :  در نظر داریم در این راستا شکایت رسمی خود را در مجامع بین المللی اعلام کنیم.