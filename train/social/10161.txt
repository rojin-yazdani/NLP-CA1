رئیس ستاد حمل و نقل و مدیریت مصرف سوخت کشور گفت :  در صورت موافقت رییس‌جمهوری 300 لیتر بنزین در سه ماهه نخست سال اینده برای خودروهای شخصی سواری اختصاص می‌یابد . به گزارش افتاب ،  سردار محمد رویانیان روز دوشنبه در یک نشست خبری ،  با اشاره به اینکه از نمایندگان مردم در مجلس شورای اسلامی می‌خواهیم تا کسری بنزین را تامین کرده و اجازه واردات را به دولت بدهند گفت :  اگر قرار باشد ماهانه 120 لیتر بنزین برای خودروهای شخصی اختصاص یابد سالانه 8 میلیارد لیتر کسری بنزین می‌اوریم ،  در حالی که حتی یک لیتر هم اجازه واردات از سوی مجلس به دولت داده نشده است . وی افزود :  اگر بخواهیم روزی 3 لیتر بنزین به خودروهای شخصی بدهیم 5 / 4 میلیارد لیتر کسری بنزین می‌اوریم و با مصوبه کنونی مجلس باید روزی 7 / 1 لیتر بنزین در اختیار خودروهای شخصی و 7 / 0 لیتر در اختیار موتورسیکلت‌ها قرار گیرد که به این ترتیب باید بگوییم با مصوبه کنونی مجلس باید سهمیه ماهانه 120 لیتر بنزین مردم به 50 لیتر کاهش یابد . رئیس ستاد حمل و نقل و مدیریت مصرف سوخت کشور با اشاره به اینکه این میزان بنزین پاسخگوی نیاز مردم نیست گفت :  از مجلس شورای اسلامی می‌خواهیم تا اجازه دهند قانون توسعه حمل و نقل عمومی که قانونی 5 ساله است اجرا شودف چرا که بر اساس این قانون ،  دولت 3 سال دیگر فرصت دارد تا قیمت بنزین را ازاد کند که بر این اساس باید سالانه 30 درصد سهمیه بنزین خودروها کاهش یابد . وی با تاکید بر اینکه سهمیه بنزین خودروها در فروردین ماه سال اینده 120 لیتر است ،  گفت :  کارگروه حمل و نقل ستاد حمل و نقل و مدیریت سوخت کشور برای سه ماهه اول سال اینده 360 لیتر بنزین برای خودروهای شخصی به دولت پیشنهاد داد که این امر پذیرفته نشد اما ستاد مجددا طی نامه‌ای از رییس جمهوری درخواست کرده است که علی الحساب برای سه ماهه اول سال اینده ،  300 لیتر بنزین برای خودروهای شخصی اختصاص دهد که به نظر می‌رسد رییس جمهوری با این درخواست موافقت کنند اما هنوز بله را نگفته‌اند  !  سردار رویانیان با اشاره به اینکه سهمیه بنزین خودروهای عمومی سال اینده تغییر نمی‌کند ،  در خصوص تشویق رانندگانی که نسبت به صرفه جویی بنزین اقدام کرده‌اند گفت :  متاسفانه علیرغم مصوبه هیات نمایندگان ویژه رییس‌جمهوری در این خصوص متاسفانه وزارت نفت به وعده خود عمل نکرد . وی با اشاره به اینکه امسال 123 جایگاه بنزین احداث شده است گفت :  9 جایگاه جدید بنزین در تهران تا هفته اول فروردین ماه افتتاح می‌شود از سوی دیگر در 10 شهرک اقماری تهران نیز جایگاه‌های بنزین ساخته شده و یا در حال ساخت است . رئیس ستاد حمل و نقل و مدیریت مصرف سوخت کشور با اشاره به اینکه طی چهار ماه گذشته 700 نازل بنزین به تهران اضافه شده است گفت :  این در حالی است که کل نازل‌های بنزین طی 30 سال گذشته در پایتخت تنها یک هزار و 250 نازل بوده است. بدین ترتیب باید گفت بیش از 50 درصد ظرفیت پمپ بنزین‌ها در تهران افزایش یافته است . وی تاکید کرد :  بر اساس برنامه‌ریزی‌های انجام شده تا پایان سال 88 شمار پمپ بنزین‌های تهران در صورت همکاری مسئولان دو برابر خواهد شد . سردار رویانیان از برنامه ریزی ویژه برای ارائه سرویس ویژه برای پمپ بنزین‌ها و جایگاه‌های CNG و پاکیزگی انها خبر داد و گفت :  بر این اساس در سال اینده جایگاه‌های پمپ بنزین و CNG باید از خدمات و پاکیزگی ویژه‌ای برخوردار باشند . وی در خصوص گازوئیل نیز گفت :  بجز قیمت واردات 13 تومان هزینه جا به جایی هر لیتر گازوئیل است ،  هفت تومان نیز هزینه و دستمزد جایگاه داران و 30 تومان هزینه پالایشگاهی است که بدین ترتیب باید گفت گازوئیل تولید داخل لیتری 50 تومان تمام می‌شود ؛  این در حالیست که مجلس برای گازوئیل تنها لیتری 5 / 16 تومان قیمت تعیین کرده که با احتساب واردات 5 میلیون لیتر گازوئیل روزانه مشخص نیست که پول ان باید از کجا تامین شود  ?  رئیس ستاد حمل و نقل و مدیریت مصرف سوخت کشور گفت :  یا باید گازوئیل سهمیه‌بندی شود و یا نمایندگان مجلس در خصوص تصمیم خود تجدیدنظر کنند . وی تاکید کرد :  در صورتی که تصمیم جدید در خصوص گازوئیل در کشور گرفته نشود سال اینده ستاد حمل و نقل و مصرف سوخت باید نحوه سهمیه بندی گازوئیل را بررسی و اعلام کرد . سردار رویانیان در خصوص جایگاه‌های سوخت نیز گفت :  در سال جاری 400 جایگاه جدید CNG در کشور راه‌اندازی شده و بدین ترتیب تعداد جایگاه‌های گاز طبیعی با 100 درصد رشد به 800 جایگاه افزایش یافته است. از سوی دیگر یکهزار و 25 جایگاه CNG دو منظوره و تک منظوره نیز هم‌اکنون بین 20 تا 80 درصد پیشرفت فیزیکی داشته‌اند . وی در عین حال گفت :  تعداد جایگاه‌های سوخت گاز در کشور کم و پشتیبانی انها ضعیف است که باید در سال اینده این امر به شدت تقویت شود . رئیس ستاد حمل و نقل و مدیریت مصرف سوخت کشور در خصوص خودروهای فرسوده گفت :  در سال جاری تا کنون 171 هزار دستگاه خودروی فرسوده از رده خارج شده است و تا خرداد سال اینده شمار خودروهای فرسوده از رده خارج به 200 هزار دستگاه می‌رسد. از سوی دیگر 30 هزار دستگاه موتورسیکلت نیز امسال از رده خارج شده است که بدین ترتیب می‌توان گفت که ظرف 4 سال گذشته 600 هزار خودروی فرسوده از رده خارج شده است که از این میزان 40 هزار خودروی فرسوده دولتی بوده است که 38 هزار خودروی دولتی فرسوده جدید نیز شناسایی شده و در حال اسقاط است . وی گفت :  مالکان کلیه خودروهایی که تا سال 1390 فرسوده می‌شوند می‌توانند از سال اینده خودروهای خود را از رده خارج کنند . سردار رویانیان تاکید کرد :  بر اساس مصوبه دیگری تمامی تولید کنندگان خودرو و موتورسیکلت در کشور موظف شدند سالانه معادل 30 درصد تولیدات خود خودرو و موتورسیکلت از رده خارج کنند . وی با اشاره به اینکه خودروهای دولتی بدون هیچ گونه تسهیلاتی در سن فرسودگی باید از رده خارج شوند گفت :  از سال اینده مسئولیت اسقاط خودرو و موتورسیکلت با تولید کنندگان و وارد کنندگان خودرو خواهد بود و ستاد حمل و نقل و مدیریت مصرف سوخت کشور ،  فرایند اسقاط خودروهای فرسوده را تعریف و پلیس بر ان نظارت می‌کند . رئیس ستاد حمل و نقل و مدیریت مصرف سوخت کشور تاکید کرد :  از سال اینده باید سالانه 600 هزار خودروی فرسوده از رده خارج شود . وی ادامه داد :  امسال برای اولین بار کامیون و اتوبوس‌های فرسوده هم از رده خارج می‌شوند به شکلی که تا کنون 370 دستگاه از این وسایط نقلیه برای اسقاط مراجعه کرده‌اند . سردار رویانیان با تاکید بر اینکه چهار هزار کامیون فرسوده بالای 40 سال عمر در کشور وجود دارند گفت :  از اول اردیبهشت ماه سال اینده تردد کامیون‌های بالای 40 سال عمر در کشور ممنوع بوده و وزارت راه موظف است پیش از این تاریخ تسهیلات لازم را برای جایگزینی این کامیون‌ها فراهم کند . وی همچنین گفت :  راهنمایی و رانندگی نیروی انتظامی نیز امسال 11 هزار و 500 دستگاه خودروهای فرسوده خود را از رده خارج کرده و 15 هزار دستگاه خودروی جدید نیز وارد ناوگان کرده است که بیشترین انها تویوتا ،  سمند و ماکسیما بوده است . رئیس ستاد حمل و نقل و مدیریت مصرف سوخت کشور در عین حال گفت :  تا پایان تیرماه سال اینده تمامی خودروهای پیکان نیروی انتظامی از رده خارج می‌شوند . وی در خصوص دفاتر پیشخوان خدمات نیز گفت :  4 هزار دفتر پیشخوان خدمات در کشور وجود دارد که مشخص نیست دولتی هستند یا خصوصی که بر اساس مصوبه اخیر ستاد مدیریت حمل و نقل و سوخت کشور تمامی دفاتر پیشخوان خدمات باید خصوصی شوند و تمام دستگاه‌های دولتی موظفند خدمات خود را از طریق این دفاتر به مردم عرضه کنند. از سوی دیگر قیمت خدمات نیز توسط خود این دفاتر دریافت می‌شود . رئیس ستاد حمل و نقل و مدیریت مصرف سوخت کشور در عین حال گفت :  باید تعداد دفاتر پیش خوان خدمات به 18 هزار دفتر افزایش یابد که چهار هزار دفتر از این تعداد باید در شهرها و 10 هزار دفتر در روستاها اضافه شود . وی گفت :  همچنین ستاد حمل و نقل و مدیریت مصرف سوخت در صدد است اداراتی که مردم چندبار برای دریافت خدمات به انها مراجعه می‌کنند را در سال اینده جریمه کند . سردار رویانیان با اشاره به اینکه مدیریت واحد حمل بار و مسافر بر عهده شهرداری‌ها گذاشته شده است گفت :  دستورالعمل بهبود تردد در معابر شهری تصویب و ابلاغ شده که بر این اساس شهرداری‌های شهرهای کشور موظفند 30 اقدام مدیریتی را در سال اینده برای کاهش بار ترافیک و تسهیل در عبور و مرور اجرا کنند که برخی از این اقدامات شامل صدور بلیط الکترونیکی در کلان شهرها ،  ایجاد پارکینگ‌ها و غیره است . وی تاکید کرد :  شهرداری‌ها به پنج گروه الف تا ه تقیسم شده و عملکرد انها سال اینده مورد ارزیابی قرار گرفته و نمره می‌گیرند. همچنین ستاد حمل و نقل و مدیریت مصرف سوخت هر شش ماه یکبار عملکرد شهرداری‌ها را کنترل می‌کند . رئیس ستاد حمل و نقل و مدیریت مصرف سوخت کشور به اعتبارات حمل و نقل عمومی اشاره کرد و گفت :  در بخش قطار شهری کشور امسال یک هزار و 300 میلیارد تومان اعتبار برای شهرهای کشور در نظر گرفته شده بود که هزار و 100 میلیارد تومان ان برای مطالعه ،  توسعه و راه اندازی قطارها بود . وی در عین حال گفت :  میزان دریافتی و تخصیص این اعتبار از این رقم کمتر بوده است . سردار رویانیان با اشاره به اینکه امسال دو هزار و 800 دستگاه اتوبوس وارد ناوگان حمل و نقل عمومی کشور شده است گفت :  از سال 85 تا کنون 8 هزار دستگاه اتوبوس جدید وارد ناوگان حمل و نقل عمومی کشور شده این در حالی است که کل تعداد اتوبوس‌های این ناوگان 16 هزار دستگاه بوده است که تا پایان سال مالی 87  ( خرداد 88 )  500 دستگاه اتوبوس دیگر نیز به ناوگان اضافه می‌شود . وی با اشاره به اینکه امسال 900 دستگاه مینی بوس جدید به ناوگان حمل و نقل عمومی تزریق شده است گفت :  700 دستگاه مینی بوس در شهر تهران در حال نوسازی است همچنین سه هزار و 500 دستگاه ون ،  5 هزار تاکسی جدید و 18 هزار تاکسی نوسازی شده نیز امسال وارد ناوگان حمل و نقل عمومی شده که بدین ترتیب باید گفت ،  23 هزار دستگاه تاکسی نو امسال به کشور وارد شده است. همچنین 41 هزار مسافربر شخصی نیز تغییر رنگ داده و برای خدمات‌رسانی در اختیار شهرداری‌های کشور قرار گرفته‌اند که این تعداد تا پایان سال مالی 87 به 60 هزار دستگاه افزایش می‌یابد . رئیس ستاد حمل و نقل و مدیریت مصرف سوخت کشور گفت :  بدین ترتیب تا پایان سال مالی 87 حدود 500 دستگاه اتوبوس ،  یک هزار دستگاه مینی‌بوس و دو هزار و 500 دستگاه ون جدید نیز به ناوگان اضافه می‌شود . وی با اشاره به اینکه چهار هزار و 500 دستگاه مینی‌بوس در تهران باید از رده خارج شود ،  گفت :  سازمان حفاظت محیط زیست مکلف شده این مینی‌بوس‌ها را از رده خارج کند اما امسال تنها توانسته است 700 دستگاه ون را جایگزین این مینی‌بوس‌ها کند که در سال اینده باید حتما مینی‌بوس به جای ون جایگزین مابقی مینی‌بوس‌های فرسوده تهران شود . سردار رویانیان تاکید کرد :  سال گذشته یکهزار و 200 دستگاه مینی‌بوس به تهران اضافه شده است که به دلیل ناهماهنگی ،  شرکت واحد اعلام کرده که این مینی‌بوس‌ها در اختیار انها قرار نگرفته که ستاد نیز نام و نشانی مالکان مینی‌بوس‌ها را مشخص و در اختیار شرکت واحد برای پیگیری موضوع قرار داده است . رئیس پلیس راهنمایی و رانندگی نیروی انتظامی همچنین در این نشست خبری گفت :  در ایام نوروز با توجه به پاسخگو نبودن ظرفیت مراکز مکانیزه معاینه فنی همراه داشتن برگه معاینه فنی برای خودروها ضرورت نداشته اما پلیس از 28 اسفند تا 15 فروردین با نقص فنی مشهود به شدت برخورد کرده و پس از 15 فروردین نیز معاینه فنی خودروها به شدت کنترل می‌شود . وی گفت :  این امر در راستای ایجاد تسهیلات برای مسافران نوروزی در نظر گرفته شده است .