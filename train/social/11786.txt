اهدای قسمتی از پوست یک نوجوان مرگ‌مغزی در مشهد و پیوند ان روی یک دختر نوجوان در بیمارستان امام رضا ( ع )  ،  جان وی را از مرگ نجات داد. به گزارش مهر ،  در این عمل قسمتی از پوست محمدحسن توخش 12 ساله که به علت سانحه دچار مرگ‌مغزی شده بود ،  در بخش سوختگی بیمارستان امام رضا ( ع )  ،  به دختری 12 ساله که دچار سوختگی شدید  ( 65 درصد )  شده بود و پوست کافی برای پوشاندن زخم‌هایش نداشت به روش الوگرافت با موفقیت پیوند شد. معاون اموزشی بخش سوختگی بیمارستان امام رضا ( ع )  با اشاره به اینکه دانشگاه علوم پزشکی مشهد در زمینه پیوند پوست و فناوری استفاده از پوست بیماران مرگ‌مغزی از مراکز پیشتاز کشور به شمار می‌رود و تاکنون نزدیک به یکصدوپنجاه مورد پیوند پوست در این مرکز انجام شده است ،  افزود :  در این روش تنها لایه نازکی از پوست اهداکننده با ضخامت 16 هزارم اینچ برداشته و به بیمارانی که بیش از 90 درصد انها جوان هستند و به دلیل از دست رفتن قسمت عمده پوشش سطح بدنشان در معرض اسیب‌های جدی و حتی مرگ هستند ،  پیوند زده می‌شود. دکتر طاووسی با اشاره به اینکه ماهانه بیش از دو هزار و 500 نفر به دلیل سوختگی به اورژانس این مرکز مراجعه می‌کنند که از این تعداد حدود یک درصد به دلیل شدت سوختگی باید بستری شوند ،  اظهار داشت :  بیشتر بیماران بستری در این بخش درصد بالایی از سوختگی را دارند که پس از درمان‌های اولیه و درمان ،  برای پوشش زخم خود نیاز به پوست پیدا می‌کنند. این عضو هیات‌علمی دانشگاه همچنین اشاره کرد :  برای سوختگی افرادی که پوست کافی به‌منظور پوشاندن زخم خود دارند از پوست خودشان به روش اتوگرافت استفاده می‌شود اما مشکل اصلی برای بیمارانی است که پوست کافی ندارند که در این موارد یکی از بهترین گزینه‌ها استفاده از الوگرافت یا پوست از فرد دیگر است که این فرد می‌تواند از فامیل بیمار یا دیگری باشد که معمولا از پوست افراد مرگ‌مغزی یا جسد استفاده می‌شود.وی افزود :  این الوگرافت معمولا به دو صورت تازه و ذخیره شده استفاده می‌شود که ما فعلا از نوع تازه استفاده می‌کنیم. طاووسی مزایای استفاده از این روش‌ها را کاهش از دست دادن اب و الکترولیت ،  کاهش احتمال عفونت زخم ،  تسریع در ترمیم زخم ،  کاهش درد بیماران و در نهایت بهبودی و ترخیص زودتر از بیمارستان و کاهش هزینه‌های درمانی عنوان کرد.