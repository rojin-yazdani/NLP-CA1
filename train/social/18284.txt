هنوز در استاندارد سازی سوخت به یورو 2 و یورو 4 نرسیده‌ایم در حالی که سالیان سال است در بعضی از کشورها به استاندارهای یورو 5 نیز رسیده‌اند. بنابراین باید در این خصوص جدی‌تر عمل کنیم.به گزارش مهر مدیرکل شرکت کنترل کیفیت هوای تهران گفت :  اگر بر مبنای استاندارد جدید میزان الودگی هوای تهران اعلام شود تعداد روزهای ناسالم و بسیار ناسالم افزایش چشگیری خواهد داشت اما وزارت بهداشت و سازمان محیط زیست اجازه استفاده از این استاندارد را نمی‌دهند. یوسف رشیدی در نشست خبری که روز سه شنبه درباره گزارش سالانه کیفیت هوای شهر تهران برگزار شد ،  اظهار داشت :  هنوز در استاندارد سازی سوخت به یورو 2 و یورو 4 نرسیده‌ایم در حالی که سالیان سال است در بعضی از کشورها به استاندارهای یورو 5 نیز رسیده‌اند. بنابراین باید در این خصوص جدی‌تر عمل کنیم. وی با اشاره به اینکه خلا خودروهای هیبریدی در تهران احساس می‌شود ،  گفت :  امسال یکسری خودروهای هیبریدی وارد حمل و نقل عمومی می‌شود. به گفته رشیدی  ، علاوه بر ورود خودروهای هیبریدی اقدامات زیاد دیگری با هزینه کمتری می‌توانیم در جهت کاهش الودگی هوای تهران انجام دهیم. وی با بیان اینکه در حال حاضر اندازه گیری داده‌های مربوط به الاینده‌ها با بهترین روش انجام می‌شود اما خط کش‌ها و استاندارد‌های مختلفی وجود دارد که می‌توان این داده‌ها را بر اساس ان خط کشها سنجید. تعداد روزهای ناسالم و بسیار ناسالم هوای تهران بر اساس استاندارد جدید خیلی زیاد است مدیرکل شرکت کنترل کیفیت هوا تصریح کرد :  اینکه اعلام الاینده‌ها بر اساس کدام استاندارد اعلام شود را وزارت بهداشت و سازمان محیط زیست تعیین می‌کنند و تا کنون اجازه استفاده از استاندازرد جدید و به روز را به ما نداده اند. به اعتقاد رشیدی ،  از انجایی که با استفاده از استاندارد‌های جدید بسیاری از روزهای تهران در شرایط ناسالم و حتی بسیار ناسالم قرار می‌گیرد شاید دلیل اینکه محیط زیست و وزارت بهداشت اجازه استفاده از استاندارد‌های جدید را نمی‌دهند جلوگیری از سیاه نمایی و تشویش اذهان عمومی است زیرا با استفاده از این استاندارد میزان الاینده‌های هوا نسبت به سالهای گذشته بسیار بالاتر می‌رود. میزان گازهای الاینده هم بالاتر از حد مجاز است وی افزود :  اگر بر مبنای اطلاعات سالانه بررسی کنیم و شاخص‌های الودگی هوا را اندازه بگیریم در سال گذشته 320 روز هوای تهران در شرایط ناسالم بوده است. رشیدی یاد اور شد :  البته با استفاده از کتاب گزارش کیفیت هوای سالانه تهران ،  خواهیم دید که بر خلاف ادعای سازمان محیط زیست مبنی بر اینکه دیگر مشکلی در مورد گازهای الاینده نداریم و فقط مشکل در خصوص ذرات معلق کمتر از د و و نیم میکرون است. میزان سالانه گازهای الاینده در بسیاری روز‌ها بالاتر از حد مجاز و در شرایط ناسالم است. رشیدی اظهار کرد :  تاکنون چندین سند جامع کاهش الودگی هوا در کشور تنظیم شده اما اگر طبق طرح‌های سال‌های گذشته هم پیش می‌رفتیم ،  اکنون شاهد کاهش الودگی هوا بودیم. این در حالیست که برنامه جدید کاهش الودگی هوا نیز که در 13محور تصویب شده هنوز به مرحله اجرا درنیامده و همان طور که می‌دانیم بند یک این مصوبه که بر تولید خودرو براساس استاندارد یورو4 تاکید دارد ،  بند2 و بند3 که بر کاتالیست و ارایه سوخت استاندارد تاکید دارد هیچ کدام به طور کامل محقق نشده است. رشیدی در ادامه تصریح کرد :  مصوبه دولت که از اسفند 90 ابلاغ شده است نیز هنوز بصورت کامل به مرحله اجرا در نیامده بر اساس این مصوبه باید از ابتدای سال جاری سوخت با استاندارد یورو 4 عرضه می‌شد که نشد و از ابتدای سال 92 خودرو با استاندارد یورو 5 را داشته باشیم که همان طور که میدانید خودروهای تولیدی هنوز با استاندارد یورو 2 هستند . خودروهای ایران حتی استاندارد یورو 2 را هم ندارند وی تصریح کرد :  خودروهای تولیدی که با استاندارد یورو 2 تولید می‌شود تنها در همان درب کارخانه دارای این استاندارد هستند و پس از اندکی که مورد استفاده قرار می‌گیرند دیگر حتی استاندارد یورو 2 را نیز نخواهند داشت و درصد بسیار زیادی الاینده وارد هوای تهران می‌کنند . مدیر عامل شرکت کنترل کیفیت هوای تهران به بند 19 مصوبه هیات دولت اشاره کرد و گفت  :  مصوبه اخیر دولت در بخش کاهش الودگی هوا یک بند بسیار فانتزی دارد که در روزهای هشدار الودگی هوا وزارت نیرو نسبت به بارور سازی ابرها اقدام کنند این در حالیست که طی هفته گذشته ما در وضعیت هشدار الودگی هوا قرار گرفتیم ایا وزارت بهداشت به این بند از مصوبه عمل کرد  ?  وی همچنین در خصوص امار مرگ و میرهای ناشی از الودگی هوا گفت  :  مرجع رسمی اعلام امار مرگ و میر‌های ناشی از الودگی هوات تنها وزارت بهداشت است که بر اساس مدلی جهانی این امار سنجیده و ارایه می‌شود که این مدل مدلی بسیار دقیق بوده و به شخصه امار ارایه شده با این مدل را قبول دارم اما اینکه شهرداری اماری از مرگ و میرها ارایه دهد این در حیطه وظایف وزارت بهداشت بوده نه شهرداری تهران . مرگ حدود 5 هزار نفر بر اثر ریزگردها رشیدی در ادامه گفت :  امار مرگ و میر را باید وزارت بهداشت اعلام کند ولی براورد می‌شود متوسط 4 تا 5 هزار نفر با افزایش ذرات کمتر از 2.5 میکرون فوت کرده باشند. در کارگروه کاهش الودگی هوا به بسیاری نظرات اهمیت داده نمی‌شود وی با اشاره به حضور نمایندگان شهرداری در جلسات کار گروه الودگی هوا گفت :  در بسیاری از مصوبات که در این کار گروه به تصویب و بعد به مرحله اجرا می‌رسد اعضای کار گروه به خصوص نمایندگان شهرداری مخالفت خود را اعلام می‌کنند اما در نهایت تصویب و اجرا می‌شود مانند طرح ابپاشی تهران که اکثریت اعضا در کار گروه با اجرای ان مخالف بودند اما در نهایت اجرا شد . زوج و فرد کردن خودروها سرانه مالکیت خودرو و موتورسیکلت را افزایش می‌دهد وی در نشست خبری درباره طرح زوج و فرد کردن خودروها اظهار داشت :  بنده در سال 84 که نخستین جلسه کمیته مواقع اضطراری الودگی هوای تهران برگزار شد ،  جزو مخالفین این طرح بودند. چرا که سرانه مالکیت خودرو را افزایش می‌دهد و می‌توان با ارتباطاتی نوع پلاک خودروها را تغییر داد. مدیرعامل شرکت کنترل کیفیت هوای شهر تهران به افزایش موتورسیکلت‌ها در سطح شهر در طی چند سال گذشته اشاره کرد و گفت :  موتورسیکلت‌ها 4 برابر خودرو الودگی ایجاد می‌کنند. وی در ادامه به بودجه 6 هزار میلیارد تومانی حمل و نقل عمومی اشاره کرد و گفت :  بودجه عمرانی مترو نیز پرداخت نشده است و در بخشی از بودجه یارانه بلیت مترو و اتوبوس از سوی دولت پرداخت شده است. رشیدی خاطرنشان کرد :  ما زیاده خواه نیستیم ولی هر انچه که در مجلس برای حمل و نقل عمومی تصویب شده است را پرداخت کند.