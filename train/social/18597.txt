بین افزایش هزینه‌های زندگی از طریق افزایش شاخص قیمت مصرف‌کننده  ( تورم )  و قتل عمد ،  رابطه مثبت در کشور وجود دارد.به گزارش الف  ،  گزارش منتشر شده توسط دفتر مرکز تحقیقات کاربردی پلیس اگاهی ناجا با بررسی عوامل اقتصادی و اجتماعی وقوع جرایم خشن مطالعه موردی قتل عمد نتیجه گرفته است که در استان‌هایی که هزینه‌های زندگی بالاتر ،  نرخ مشارکت اقتصادی پایین‌تر و جمعیت بیشتر است ،  تعداد موارد قتل عمد بیشتر است.بنا بر این گزارش ،  این بررسی که نتایج ان در نشریه کاراگاه این دفتر منتشر شده است ،  تاثیر هزینه‌های زندگی از طریق شاخص قیمت مصرف کننده بر وقوع قتل‌های عمد را مثبت و معنی‌دار ارزیابی کرده است ،  زیرا با افزایش هزینه‌های زندگی تمایل به زورگیری و ارتکاب قتل عمد در بین مجرمان بالقوه افزایش می‌یابد. ضریب مربوطه در کل کشور نسبتا بالا و به این معناست که با افزایش یک واحدی در شاخص مذکور ،  بر تعدد قتل‌های عمد 3 تا 4 مورد افزوده می‌شود.در خصوص تاثیر مشارکت اقتصادی ،  این بررسی نشان می‌دهد که اگر میزان مشارکت اقتصادی تنها یک درصد افزایش یابد از میزان وقوع قتل عمد حدود 2.6 درصد کاسته می‌شود.این بررسی در خصوص استان تهران به عوامل دیگری نیز اشاره کرده است ،  به طوری که محققان ان بر این باورند که وقوع قتل عمد در استان تهران تنها در چهارچوب عوامل اقتصادی قابل توجیه نیست ،  بلکه عللی همچون تراکم زیاد جمعیت و عدم کنترل و نظارت تمامی اماکن ،  پارک‌ها و فضاهای برون شهری ،  وجود شبکه‌های مختلف تبهکاری ،  بروز مشکلات متعدد اقتصادی از قبیل چک‌های برگشتی و عدم ایفای تعهدات ،  نداشتن شناخت کامل از دو طرف هنگام معاملاتی ،  عوامل روانی تحریک‌کننده جرایم قتل عمد از قبیل ترافیک ،  الودگی صوتی ،  الودگی هوا ،  انواع تقلب و توسل به شیوه‌های مکارانه از قبیل نشان دادن کارت‌های شناسایی تقلبی ماموران پلیس ،  مقامات مالیاتی و …  و گروگان‌گیری برای اخاذی پول ،  اختلاس ،  رشوه ،  قاچاق و فراری دادن کودکان و  …  قتل و جنایت در استان تهران را تحت تاثیر قرار می‌دهند.