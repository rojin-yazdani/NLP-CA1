هنرپیشه تئاتر استرالیایی با هدف به اشتراک گذاشتن انچه که توسط یک گوش شنیده می‌شود با تمامی مردم جهان یک گوش انسان را بر روی بازوی خود پیوند زده است.به گزارش خبرگزاری مهر ،  استلارک هنرپیشه استرالیایی برای یافتن سرمایه گذار و جراحی که بتواند عملیات پیوند گوش انسان را بر روی بازوی وی اجرا کند ،  10 سال به جستجو پرداخته است.ماه‌ها پیش از اینکه گوش اضافی به دست مرد پیوند زده شود ،  قالبی تو خالی به شکل گوش انسان در زیر پوست او قرار گرفت و پس از ان ساختار گوش انسان جایگزین ان شد. پس از کار گذاشته شدن قالب گوش ،  سلولهای بدن استلارک به گونه‌ای تحریک شدند تا بر روی ساختار گوش رشد کرده و با تغذیه از خون بدن مرد ،  یک گوش واقعی را بر روی بازوی وی به وجود اورد .زمانی که گوش به صورت کامل رشد کرد ،  استلارک میکروفنی متصل به اینترنت را به ان وصل خواهد کرد تا به این شکل همه این امکان را داشته باشند که انچه بازوی او می‌شنود را در هر ساعتی از روز یا شب بشنوند.بر اساس گزارش تلگراف ،  استلارک در نمایشگاه هنری در کینتیکا گفت :  این کار به خاطر خودم نبوده است ؛  زیرا من دو گوش بسیار عالی دارم اما دوست داشتم برای دیگر انسانها به ابزاری صوتی تبدیل شوم.