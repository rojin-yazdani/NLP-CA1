رییس پلیس راهنمایی و رانندگی تهران بزرگ با اشاره به این که اجرای سراسری طرح زوج و فرد در تهران متوقف شده است گفت :  طرح ترافیک و زوج و فرد از روز شنبه به حالت عادی باز می‌گردد.به گزارش ایسنا سردار حسین رحیمی روز جمعه افزود :  با توجه به خروج تهران از وضعیت هشدار الودگی هوا فعلا نیازی به اجرای سراسری طرح زوج و فرد در تهران نیست لذا اجرای محدودیت طرح ترافیک و زوج و فزد دز تهزان به حالت عادی باز می‌گردد.وی افزود :  بر این اساس طرح ترافیک در تهران از ساعت 6 : 30 تا 17 و زوج و فرد از ساعت 6 : 30 تا 19 در محدوده‌های قبلی و مشخص شده اجرا خواهد شد که در این خصوص دوربین‌های کنترل محدوده از روز شنبه فعال شده و خودروهای متخلف را جریمه می‌کنند.رییس پلیس راهور تهران همچنین از بررسی راهکارهای کاهش ترافیک پایتخت و بررسی نقاط قوت و ضعف طرح سراسری زوج و فرد در جلسه هفته جاری شورایعالی ترافیک خبر داد و گفت :  بر این اساس طرح‌هایی همچون افزایش محدوده طرح ترافیک و زوج و فرد نیز مورد بررسی قرار خواهد گرفت.وی همچنین با اشاره به این که اجرای سراسری طرح زوج و فرد و کاهش بار ترافیکی خصوصا در اتوبان‌های تهران در هفته‌های گذشته موجب سو استفاده برخی رانندگان شد افزود :  بر این اساس حدود 800 دستگاه خودرویی که بیش از 130 کیلومتر بر ساعت در اتوبان‌های تهران سرعت رفته‌اند شناسایی شده‌اند که احضار انها اغاز شده است.سید مجتبی شفیعی ،  دبیر شورایعالی ترافیک شهرهای کشور نیز با اشاره به اخرین جلسه این شورا با اعلام این که در این جلسه گزارش مفصل از تمدید ساعت کاری ادارات که از ابتدای مهر ماه اغاز شده بود ،  ارائه شد و نتیجه جمع‌بندی‌ها و بررسی‌ها ،  افکارسنجی و نظرسنجی‌های مردمی و نیز جمع‌بندی اعضای شورای عالی ترافیک این بود که این طرح تاکنون موفق بوده است و در نقطه اوج صبحگاهی تاثیر قابل توجهی داشته و تاثیر اندک ان در ترافیک عصرگاهی نیز اگر چه قابل قبول نیست ،  اما تا حدودی موثر بوده است.وی اضافه کرد :  با توجه به این که قرار بود نتایج اجرای این طرح پس از مدتی برای هیات دولت ارائه شود ،  نتایج این بررسی‌ها و پیشنهاد ادامه ساعت کاری فعلی برای دولت ارسال خواهد شد و پیشنهاد می‌شود که ساعت کاری فعلی بانک ،  ادارات و مدارس تا پایان سال جاری تثبیت شود.