وزیر بهداشت ،  درمان و اموزش پزشکی گفت : با بودجه مصوب مجلس برای نظام سلامت  ، امکان درمان رایگان مردم فراهم می‌شود.به گزارش ایرنا ،  'مرضیه وحیددستجردی' با قدردانی از مجلس شورای اسلامی برای تصویب بودجه 6 هزار میلیارد تومانی برای نظام سلامت ،  افزود : ار اعضای کمیسیون بهداشت مجلس که در کمیسیون تلفیق سخنان جدی و خوبی برای تصویب این بودجه مطرح کردند ،  تشکر می‌کنیم.وی افزود : 'اعضای کمیسیون بهداشت با اشرافی که به مسائل حوزه سلامت دارند موفق شدند این مصوبه را از کمیسیون تلفیق بگیرند و اکنون بقیه کارها با ماست تا ببینیم چطور می‌توان درمان رایگان مردم در بیمارستان‌ها را عملیاتی کرد.'وزیر بهداشت تاکید کرد : اگر این بودجه با تایید نهایی شورای نگهبان به سرانجام برسد باید از هم اکنون به فکر برنامه ریزی برای درمان رایگان مردم در بیمارستان‌ها و مراکز درمانی باشیم.