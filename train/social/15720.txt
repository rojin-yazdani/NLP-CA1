در طول سال‌های اخیر اخبار جسته و گریخته‌ای درباره دوپینگ ورزشکاران ایران در تورنمنت‌های مختلف و رشته‌های ورزشی مختلف به گوش می‌رسد اما در یک سال اخیر این پدیده روند شتابنده‌ای داشته و ورزش ایران را به شدت الوده کرده است. برنا با این مقدمه نوشت :  کمتر از یک سال قبل بود که خبر رسید امیر علی‌اکبری فرنگی‌کار سنگین‌وزن ایران در رقابت‌های جهانی برای بار دوم دوپینگ کرده است ؛  خبری که مثل بمب در ورزش ایران بازتاب داشت و محرومیت ابدی علی‌اکبری را به دنبال داشت. ظرف یک سال اخیر و در استانه بازی‌های اسیایی اینچئون رشد فزاینده دوپینگ در ورزش ایران سبب نگرانی اهالی ورزش شده است. در طول چند ماه اخیر نیز به کرات در رشته‌های مختلف شاهد بروز این پدیده مذموم بوده‌ایم.همین چند وقت پیش بود که 4 وزنه‌بردار جوان ایران در استانه رقابت‌های جهانی ،  دوپینگی معرفی شدند که کار تا پای محرومیت وزنه‌برداری ایران نیز پیش رفت. سپس خبر دوپینگ ورزشکاران تیروکمان و کبدی ،  رسانه‌ای شد. بعد از ان مهدی جاوید ملی‌پوش تیم ملی فوتسال در استانه رقابت‌های قهرمانی اسیا در ویتنام دوپینگی از اب درامد و سپس اعلام شد که طالب نعمت‌پور فرنگی‌کار ایران و قهرمان جهان و اسیا در جریان رقابت‌های جام جهانی تهران مبادرت به دوپینگ کرده است ؛  خبری که جامعه ورزش ایران را شوکه کرد. حالا خبر رسیده که این پدیده خانمانسوز به ورزش‌های جانبازان و معلولین و بانوان نیز سرایت کرده و دو وزنه‌بردار تیم معلولین و یک دوچرخه‌سوار تیم ملی بانوان هم متهم به استفاده از مواد نیروزا شده‌اند.اعلام پی در پی و متوالی اخبار نگران‌کننده دوپینگ ورزشکاران ایران در رشته‌های مختلف سبب نگرانی شدید جامعه ورزش شده است و حالا همه دغدغه این را دارند که نکند پای این پدیده به بازی‌های اسیایی اینچئون نیز باز شده و ابروی ورزش ایران را ببرد.کاسبان دوپینگ ! اگرچه در بروز پدیده دوپینگ در درجه اول خود ورزشکار مقصر اصلی محسوب می‌شود که دانسته یا نادانسته و یا اگاهانه یا نااگاهانه اقدام به استفاده از مواد نیروزا می‌کند اما در ورای این پدیده شوم و خانماسوز می‌توان ردپای یک مافیای قدرتمند را رویت کرد که در ترویج این پدیده مذموم نقش اصلی را دارند و منفعت شخصی و فردی را به قیمت نابود کردن ورزش کشور می‌خواهند ؛  افرادی که به نوعی کاسبان دوپینگ محسوب می‌شوند. شاید عینی‌ترین مصداق این انگاره را بتوان در فوتبال دید ؛  انجا که برخی از مربیان تیم‌ها شخصا بازیکنان را وادار به استفاده از مواد نیروزا می‌کنند و هر بازیکنی هم که از این دستور سرپیچی کند ،  عواقب خطرناکی انتظارش را می‌کشد.خطرناک‌ترین بخش ماجرا همین است که گروهی مافیایی در ورزش ایران سعی در سازمان‌دهی پدیده دوپینگ دارند. دکتر شریف کارشناس طب ورزشی با تایید این موضوع می‌گوید :  ما با دوپینگ سازمان‌یافته روبه‌رو هستیم اما در اینجا نیز نمی‌توان بدون مدرک مستند اقدام به برخورد با فرد یا افرادی کرد. متاسفانه در برخی از باشگاه‌ها افرادی هستند که خود در زمینه دوپینگ با بازیکنانشان همکاری می‌کنند.نکته عجیب اینکه برخی از پزشکان تیم‌ها برای بهبودی بازیکنان مصدوم خود یا افزایش نیروی جسمانی بازیکنان به انها استفاده از مواد نیروزا را پیشنهاد می‌کنند. دکتر تمکین در این‌باره می‌گوید :  متاسفانه برخی از پزشکان تیم‌های ورزشی به‌ویژه در فوتبال به جای اینکه از بروز دوپینگ در میان ورزشکاران جلوگیری کرده و نقش بازدارنده را داشته باشند ،  خود در این زمینه مروج پدیده دوپینگ هستند و غالبا در توصیه‌های خود به بازیکنان ،  انها را به استفاده از مواد نیروزا تشویق می‌کنند ! در این میان نباید از نقش کلیدی سودجویان و دلالان مواد نیروزا نیز غافل شد که نقش تغذیه‌کننده را در این چرخه بازی می‌کنند. دکتر مهناز حق‌شعار روانشناس و کارشناس مشاوره ،  نگاه خاصی به دوپینگ دارد و اعتقاد دارد که برخی از فروشندگان و واردکنندگان مواد نیروزا در این حلقه دوپینگ در ایران نقش پررنگی را ایفا می‌کنند.دکتر حق‌شعار در این‌باره می‌گوید :  واردکنندگان و دلالان مواد نیروزا ،  داروها و مکمل‌ها را در دسترس عموم قرار می‌دهند تا استفاده از ان فراگیر شود. چرا که سود انها در استفاده روزافزون از این داورهاست و از همین‌رو می‌کوشند تا با ارائه داروهای عمدتا بی‌کیفیت و غیراستاندارد بخش بیشتری از جامعه را الوده کنند. از سوی دیگر این افراد با صرف هزینه‌های بالا و تبلیغات رنگارنگ می‌کوشند تا بیشتر مردم و به‌ویژه ورزشکاران را در استفاده از این داروها و مواد نیروزا وسوسه کنند. از طرفی این افراد به هیچ‌وجه اطلاعات کافی در مورد عوارض این داروها در اختیار مردم قرار نمی‌دهند تا به نوعی مشتریان خود را دچار تردید نکنند. از سوی دیگر به دلایل تغییرات فیزیولوژیکی که ماده دوپینگی در بدن افراد ایجاد می‌کند ،  این عمل برای افراد لذت‌بخش است. در دسترس بودن این مواد نیز باعث خواهد شد تا استفاده و تجربه انها حتی برای یک بار برای مردم امکان داشته باشد و لذت‌بخش بودن ان باعث تکرار این امر شده و همین امر به فراگیر شدن این موضوع در جامعه کمک خواهد کرد. مجموعه این عوامل در میان سودجویان سبب شده تا این پدیده به سرعت رواج پیدا کرده و بازار داغی داشته باشد و نقش مهمی در فراگیر شدن پدیده دوپینگ ایفا کند.