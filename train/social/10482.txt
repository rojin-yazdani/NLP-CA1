بررسی‌های پزشکی قانونی نشان داد که پنج نفر در کشور به دلیل تزریق پنی‌سیلین چینی ،  جان سپرده‌اند.به گزارش ایسنا دکتر ایرج خسرونیا رئیس جامعه متخصصین داخلی ایران گفت :  فردی 40 ساله با بیماری چرک کردن گلو به پزشک مراجعه می‌کند و پزشک برای وی پنی‌سیلین تجویز می‌کند. این بیمار پنی سیلین تجویز شده توسط پزشک را تزریق کرده و بعد از تزریق به تب و لرز و پایین امدن فشار خون دچار شده و راه تنفسی وی بسته می‌شود که با انجام عملیات احیا به هوش نیامده و متاسفانه بعد از 15 دقیقه فوت می‌کند.وی با اشاره به این پرونده اظهار کرد :  نتایج رسیدگی به این پرونده نشان داد که این بیمار به دلیل استفاده از پنی‌سیلین وارداتی از چین ،  جان خود را از دست داده است.خسرونیا افزود :  این فرد بیماری خاصی نداشته و تنها به دلیل چرک کردن گلو به پزشک مراجعه کرده بوده و مشکل اصلی این بوده که این پنی‌سیلین‌ها به صورت قاچاق وارد شده و هیچ نشانه‌ای برای مشخص شدن تقلبی بودن انها وجود ندارد.وی گفت :  تاکنون 5 نفر بر اثر تزریق این نوع پنی‌سیلین جان باخته‌اند.رئیس جامعه متخصصین داخلی ایران با اشاره به اینکه امار مرگ و میر به دلیل استفاده از داروهای چینی بالاست ،  تصریح کرد :  متاسفانه در کشور ما نبود امار در همه عرصه‌ها از جمله مشکلات است.