مدیرکل درمان تامین اجتماعی استان تهران ،  از ارتقا کیفیت و استاندارد بیمارستان‌ها و مراکز درمانی کشور طی 20 ماه اینده خبر داد و گفت :  پس از این مدت تمامی این مراکز سه ستاره می‌شوند.محمدتقی خسروانی مقدم در گفت‌وگو با مهر ،  افزود :  به منظور افزایش کیفیت ارائه خدمات درمانی به بیماران مدتی است که در سازمان تامین اجتماعی برنامه‌ها و طرحهایی دردست انجام است.وی با اشاره به اینکه خدمات باید در سطح بالایی به بیمه شدگان ارائه شود  ،  گفت :  در این خصوص تمامی بیمارستانها و مراکز درمانی کشور و همچنین استان تهران به سه ستاره ارتقا پیدا میکنند که این برنامه طی 20 ماه در نظر گرفته شده که اجرایی خواهد شد.به گفته خسروانی مقدم ،  رسیدن به استاندارد‌های جهانی از جمله اهدافی است که در طرح سه ستاره شدن بیمارستانها در نظر گرفته می‌شود که امیدواریم بتوانیم تا حدود زیادی به ان دست پیدا کنیم.مدیرکل درمان تامین اجتماعی استان تهران از بهبود عملکرد کلینیکها و دی کلینیکهای استان خبر داد و تاکید کرد :  تجهیز بیمارستان‌ها ،  نوسازی انها و همچنین افزایش میزان رضایتمندی بیماران از دیگر برنامه‌هایی است که دنبال می‌شود.خسروانی مقدم با اشاره به اینکه طرح ارجاع نیز در راستای ارتقای کیفیت بخش درمان کشور اجرایی می‌شود ،  گفت :  با اجرای این طرح که طرحی جامع و بزرگ است تمامی خدماتی که به بیمار داده می‌شود اعم از تکریم ،  پاسخگویی به انها ،  غذاهای درخواستی و  …  براساس نظم و ساماندهی شده ارائه خواهد شد.