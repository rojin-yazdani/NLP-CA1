ˈحسن امیدزادهˈ معلم فداکار استان گیلان اهل شهرستان شفت شب گذشته در سن 58 سالگی از دنیا رفت.این معلم فدکار پس از سال‌ها تحمل رنج ناشی از سوختگی ،  شب گذشته در بیمارستان شهرستان فومن جان خود را از دست داد.به گزارش خبرنگار ایرنا ،  حسن امید زاده معلم فداکاری است که در یک واقعه اتش سوزی در مدرسه‌ای محل خدمت جان دانش اموزان را نجات داد.این معلم فداکار در سال 76 زمانی که بخاری کلاس اتش گرفت و دانش اموزان در شعله‌های اتش گرفتار شده بودند ،  جان خود را به خطر انداخت و همه دانش اموزان را نجات داد و خودش از ناحیه سر ،  صورت و گردن دچار سوختگی شدید شده بود.پیکر این معلم فداکار امروز با حضور فرهنگیان و اقشار مختلف مردم از مقابل اداره اموزش و پرورش شفت به طرف زادگاهش روستای بیجارسر تشییع شد.اموزش و پرورش استان گیلان درگذشت این معلم فداکار را به همه فرهنگیان و دانش اموزان تسلیت گفت.