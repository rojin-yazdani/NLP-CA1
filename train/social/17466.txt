رئیس انجمن جراحان پلاستیک و زیبایی ایران ،  نسبت به اعمال جراحی زیبایی توسط پزشکان غیرمرتبط با این رشته پزشکی انتقاد کرد و علت ان را ناشی از قانون 90 سال قبل سازمان نظام‌پزشکی کشور دانست.به گزارش مهر دکتر سید ابوالحسن امامی در پاسخ به سوالی مبنی بر اینکه چرا سایر پزشکان غیرمتخصص به مقوله جراحی پلاستیک ورود می‌کنند و مشکلاتی را به وجود می‌اورند ،  گفت :  نبود نظارت دقیق بر عملکرد پزشکان ،  باعث شده تا امروز هر اتفاقی را در جامعه شاهد باشیم.امامی با انتقاد از برخی تکنیسین‌های اتاق عمل که با یک پزشک قرارداد می‌بندند و بعد از اینکه خودشان جراحی پلاستیک را انجام دادند ،  حق پزشک را پرداخت می‌کنند ،  افزود :  متاسفانه ،  افرادی به رشته جراحی پلاستیک ورود می‌کنند که اموزش کلاسیک نمی‌بینند. از مجموع شکایت‌ها در حوزه جراحی پلاستیک و زیبایی ،  10 درصد مربوط به جراحان پلاستیک است و 90 درصد ان شامل کسانی است که به این رشته ورود کرده‌اند.رئیس انجمن جراحان پلاستیک و زیبایی ایران با اشاره به تبلیغات فریب‌دهنده در جراحی پلاستیک و زیبایی در کشور ،  افزود :  مشکل ما این است که قانونی در نظام‌پزشکی داریم که این اجازه را به پزشکان می‌دهد که بعد از 7 سال که مدرک می‌گیرند ،  می‌توانند هر کاری انجام دهند. وی با عنوان این مطلب که این قانون مربوط به 90 سال پیش است ،  گفت :  این قانون غلط باید اصلاح شود. زیرا ،  امروز ،  رشته پزشکی تخصصی شده است.امامی تاکید کرد :  مردم و متقاضیان جراحی پلاستیک ،  نباید فریب تبلیغات دروغین را بخورند. بلکه با مراجعه به پزشک و جراح همان رشته ،  از توصیه‌های علمی ان پزشک برخوردار شوند.