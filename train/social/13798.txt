عضو کمیسیون بهداشت و درمان مجلس ،  با بیان این که هم‌اکنون بیشتر مواد اولیه داروها از کشورهایی مانند هند ،  چین ،  پاکستان ،  کشورهای امریکا جنوبی مانند برزیل و ارژانتین وارد می‌شود ،  گفت :  با وجود این که حدود 96 درصد داروها پزشکی به‌ویژه دارو بیهوشی در داخل کشور تولید می‌شود ،  اما هم‌اکنون حدود 35 درصد از ارز به‌علت خرید چهار درصد دارو از کشور خارج می‌شود .     انوشیروان محسنی‌بندپی در گفت‌وگو با خانه ملت ،  با بیان این که در چند سال اخیر میزان خطاهای پزشکی در کشور کاهش چشم‌گیری پیدا کرده است ،  افزود :  در سال 89 میزان شکایات بیماران از پزشک به‌علت بروز خطاهای پزشکی حدود 18 درصد کاهش یافته است . نماینده مردم نوشهر و چالوس در مجلس شورای اسلامی ،  با بیان این که خطاهای پزشکی تنها مربوط به عملکرد خود پزشک است و هیچ ارتباطی با تجهیزات پزشکی ندارد ،  افزود :  هم‌اکنون بیشتر خطاهای پزشکی مربوط به تجهیزات و داروهای بیهوشی است . وی با بیان این که مدیر بیمارستان مسئول خطاهای تجهیزات پزشکی در بیمارستان است ،  بیان کرد :  پزشکان جراح تنها مسئول خرید و استفاده از پروتزها هستند ،  از این‌رو مسئولیت بقیه تجهیزات با مدیر بیمارستان است . محسنی‌بندپی با تاکید بر این که بیشتر تجهیزات پزشکی ار خارج کشور وارد می‌شود ،  افزود :  با وجود این که حدود 96 درصد داروها پزشکی به‌ویژه دارو بیهوشی در داخل کشور تولید می‌شود ،  اما هم‌اکنون حدود 35 درصد از ارز به‌علت خرید چهار درصد دارو از کشور خارج می‌شود . عضو کمیسیون بهداشت و درمان مجلس هشتم ،  ادامه داد :  هم‌اکنون بیشتر مواد اولیه داروها از کشورهایی مانند هند ،  چین ،  پاکستان ،  کشورهای امریکایی جنوبی مانند برزیل و ارژانتین وارد می‌شود . میزان و کیفیت تجهیزات پزشکی داخل کشور با حد مطلوب فاصله دارد وی درباره نظارت بر تولید تجهیزات و داروها در داخل کشور ،  توضیح داد :  وزارت بهداشت ،  درمان و اموزش پزشکی و سازمان استاندارد مسئول نظارت‌بر تولید تجهیزات پزشکی هستند . نماینده مردم نوشهر و چالوس در مجلس ،  با بیان این که هم‌اکنون میزان و کیفیت تولیدات داخلی تجهیزات پزشکی با حد مطلوب فاصله زیادی دارد ،  بیان کرد :  مسئولان مربوطه باید برای افزایش کیفیت تجهیزات پزشکی ،  برنامه‌ریزی مناسبی را انجام دهند.