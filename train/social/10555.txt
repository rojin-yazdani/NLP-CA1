در جلسه عصر امروز هیات دولت مهمترین مسائل و مباحث روز کشور مورد بررسی قرار گرفت.به گزارش پایگاه اطلاع رسانی ریاست جمهوری ،  جلسه هیات دولت عصر امروز  ( یکشنبه )  به ریاست حسن روحانی برگزار گردید و مهمترین مسائل و مباحث روز کشور از سوی اعضای دولت مورد بحث و تبادل نظر قرار گرفت.در این جلسه ،  برنامه‌های متنوع وزارت بهداشت ،  درمان و اموزش پزشکی برای ارتقای نظام سلامت ،  بهبود کیفیت خدمات بیمارستانی و کاهش سهم پرداختی مردم از هزینه‌های درمان و همچنین برنامه‌های وزارت تعاون ،  کار و رفاه اجتماعی نیز در خصوص تامین امنیت غذایی جامعه متناسب با میزان اعتبارات قابل تخصیص از محل منابع حاصل از هدفمندی یارانه‌ها ارایه شد.در ادامه جلسه نیز تعدادی از پیشنهادهای دستگاههای اجرایی پس از بحث و بررسی ،  به تصویب هیات وزیران رسید.