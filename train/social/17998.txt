معاون اجتماعی پلیس‌اگاهی ناجا با اغاز سال تحصیلی جدید توصیه‌های پلیسی را به دانش‌اموزان و خانواده‌هایشان ارائه کرد.سرهنگ اندرز چمنی در گفت‌وگو با ایسنا با بیان اینکه هر ساله با اغاز ماه مهر شور و شوق فراوانی در خانواده‌ها به وجود می‌اید ،  گفت :  با این حال می‌توان با رعایت موارد ایمنی و انتظامی دانش‌اموزان را از قرار گرفتن در پرتگاه‌های خطرناک منع کرد.وی با بیان اینکه دانش‌اموزان باید دقت داشته باشند برای عبور از خیابان از پل‌هوایی یا زیرگذر استفاده کنند ،  گفت :  دانش‌اموزان برای حرکت در خیابان تنها مجاز به حرکت از داخل پیاده‌رو هستند و نباید به یک باره به وسط خیابان بیایند.چمنی همچنین با بیان اینکه دانش‌اموزان به خصوص در مقطع ابتدایی نباید به هیچ عنوان از افراد غریبه هدیه دریافت کنند ،  گفت :  به دانش‌اموزان بیاموزید که به افراد غریبه نه تنها اعتماد نکنند ،  بلکه هیچ گونه موادخوراکی را نیز از انها قبول نکنند.معاون اجتماعی پلیس اگاهی ناجا گفت :  دانش‌اموزان باید بیاموزند که اگر افراد بزرگتر و گاها غریبه از شما درخواست انجام کار اشتباهی را داشته‌اند به او نه گفته و پدر و مادر خود را فورا مطلع سازند.وی با بیان اینکه دانش‌اموزان اگر در راه مدرسه دچار مشکل شده‌اند ،  بلافاصله مسئله را با والدین خود یا اولیای مدرسه در میان بگذارند ،  گفت :  از معاشرت با افرادی که اختلاف سن انها با شما بسیار زیاد است ،  بپردازید.چمنی همچنین با بیان اینکه دانش‌اموزان نباید محیط مدرسه را بدون هماهنگی با اولیای مدرسه ترک کنند ،  گفت :  در اماکن عمومی و پرتردد و به ویژه حین حرکت اتومبیل یا پیاده‌شدن همواره مراقب کیف و جیب خود باشید.