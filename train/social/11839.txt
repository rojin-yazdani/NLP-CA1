مدیرکل برخورد با شرکت‌های هرمی وزارت اطلاعات گفت :  شب گذشته ماموران وزارت اطلاعات موفق شدند 2 دفتر شرکت هرمی را توقیف و 60 زن و مرد را که به صورت مختلط در این دفاتر بودند را دستگیر کنند.علی تقوی مدیرکل برخورد با شرکت‌های هرمی وزارت اطلاعات در گفت‌وگو با فارس گفت :  شب گذشته دفتر دو شرکت هرمی در تهران توسط ماموران وزارت اطلاعات پلمپ شد.وی اظهار داشت :  در این دفاتر 60 نفر زن و مرد که به صورت مختلط حضور داشتند ،  دستگیر شدند.این مدیر وزارت اطلاعات تصریح کرد :  برخی از زنان دستگیر شده از 4 ماه پیش که از شهرستان محل اقامت خود به تهران امده بودند و از دفتر این شرکت هرمی بیرون نیامده و تحت القائات لیدرهای این شرکت بودند.مدیرکل برخورد با شرکت‌های هرمی وزارت اطلاعات گفت :  افراد دستگیر شده عنوان کردند که می‌بایست با جذب مشتری جدید پول از دست رفته خود را به نوعی جبران می‌کردند.تقوی افزود :  رسانه‌ها باید در زمینه فعالیت شرکت‌های هرمی و شیوه‌های به کار گرفته شده توسط انان اطلاعات لازم را به شهروندان ارائه دهند.