نماینده مردم تهران در مجلس گفت :  خبرنگار خانم بی‌بی‌سی از من پرسید :  چگونه با یک صیغه و گفتن قبلت کار تمام می‌شود که به او گفتم همان‌گونه که در جامعه شما بدون گفتن قبلت کار تمام می‌شود.به گزارش خبرگزاری فارس ،  بیژن نوباوه نماینده مردم تهران که شب گذشته در جلسه‌هفتگی انصار حزب الله سخن می‌گفت ،  طی سخنانی اظهار داشت :  موضوع حجاب و عفاف را در جامعه اسلامی اصلا نمی‌توان با جامعه غربی قیاس کرد چرا که ان چیزی که برای ما ارزش است ،  برای انها بی‌اهمیت است. انچه که غرب خودش خواسته است و هدایت کرده بی‌بند و باری حساب شده است.* در امریکا حدود 30 درصد جامعه به روابط سالم اجتماعی بین مرد و زن معتقدندوی افزود :  در امریکا شاید حدود 30 - 20 درصد جامعه کاملا مذهبی هستند و به روابط سالم اجتماعی بین زن و مرد معتقدند ولی با حجاب سنتی و انچه که در شرق است تفاوت دارند. ولی اینکه در پرتو شعار لیبرال دمکراسی به کجا رسیده‌اند ،  محل تامل است. انها به جایی رسیده‌اند که امروز همین جامعه امریکا که ادعا می‌کند ،  خانواده به عنوان یک رکن به حساب می‌اید ،  امارها نشان می‌دهد که 60 درصد از مردان متاهل امریکایی دارای دوست دختر هستند و 40 درصد از زنان متاهل انها دارای دوست پسر هستند ؛  یعنی به طور کلی در این جامعه خانواده خودبه‌خود متلاشی شده است.نوباوه تصریح کرد :  بحثی که امروز در مجلس مطرح بود ،  راجع به صیغه و متعه و همسر دوم بود. امام صادق ( ع )  می‌فرماید که اگر گذاشته بودند مساله متعه به شکل واقعی ان در جامعه اعمال شود ،  فحشا و فساد از جامعه ما رخت برمی‌بست.نماینده مردم تهران در مجلس شورای اسلامی خاطر نشان کرد :  یک روز خبرنگار بی‌بی‌سی از من پرسید چگونه با یک صیغه و گفتن قبلت کار تمام می‌شود ?  به او گفتم همانگونه که در جامعه شما بدون گفتن قبلت کار تمام می‌شود.مونتسکیو در کتاب روح‌القوانین اشاره خوبی به قوانین و ضدقانون دارد و می‌گوید هر قانونی بهتر از بی‌قانونی است حتی اگر ضعیف باشد. در قاعده نکاح اتفاقی که می‌افتد این است که انسان احساس می‌کند براساس یک نظم و مقررات یک عملی را انجام می‌دهد. مونتسکیو می‌گوید :  اگر انسان متابعت و تبعیت قانونی نداشته باشد ،  روح بی‌قانونی او را فاسد خواهد کرد ،  پس برای انسان‌ها در هر شرایطی قانون بهتر از بی‌قانونی است.وی اضافه کرد :  به ان خانم خبرنگار گفتم ،  این که شما به راحتی با هر کسی ارتباط برقرار می‌کنید ،  بهتر است یا اینکه تحت عنوان ازدواج موقت یک عهد و پیمان ببندید ?  بعد از مدتی گفت که بهتر این است که عهد و پیمانی بسته شود. حالا اینکه شرایط متعه چیست و اینکه اگر بنده که زن دارم و نیاز ندارم به سراغ متعه بروم ،  معلوم می‌شود که یک فسادی در من هست ،  این بحث جداگانه‌ای است. منتها متعه در سفر و شرایط خاص است. اما ان چیزی که از وضعیت اجتماع ما پیداست اینکه جمعیت زنان ما به دلایل مختلف از جمله جنگ‌ ،  حوادث اجتماعی ،  پایین بودن عمر متوسط مردان نسبت به زنان ،  همیشه درصدی بالاتر از مردان بوده است. حالا زنی که امکان ازدواج ندارد ،  ایا اشکالی دارد که به صورت مشروع همسر یک فرد شود یا اینکه رها باشد و تمام مردان سالم هم در معرض خطر باشند ? این نماینده مجلس گفت :  ما بعضی اوقات صحبت از دارو و درمان می‌کنیم ،  متعه می‌تواند برای جامعه ما به نوعی دارو باشد ،  نه اینکه بگوییم که هر کسی بیاید بگوید من می‌خواهم زنی را صیغه کنم در حالی که او زن دارد و نیازی هم ندارد. جالب این جاست که در بند اول قانون حمایت از خانواده که در مجلس مطرح است ،  ثبت ازدواج موقت امده بود که با مخالفت نمایندگان مواجه شد.* طبق امارها تمایل خانم‌ها برای ثبت ازدواج موقت بیشتر از اقایان استعضو کمیسیون فرهنگی مجلس ادامه داد :  امار و ارقامی که موجود است ،  نشان می‌دهد خانم‌ها بیش از اقایان تمایل دارند که اسم انها به عنوان ازدواج موقت ثبت نشود ،  چرا که نمی‌خواهند کسی متوجه شود که متعه شده‌اند و این در حالی است که نیاز جنسی انها متعه را تایید می‌کند. لذا اگر در جامعه ناگهان با یک اماری مواجه می‌شوید که می‌گوید زنای با محارم بیشتر شده ،  نباید تعجب کرد. تفاوت ما با غربی‌ها در این است که انها برای مشکلات اینده‌شان برنامه‌ریزی می‌کنند چرا که مشکل را می‌پذیرند ؛  ولی ما هیچ اقدامی انجام نمی‌دهیم و بعد این مشکل مثل موریانه ارکان نظام را می‌خورد.وی تصریح کرد :  اگر 20 سال پیش می‌دانستیم که به این جا می‌رسیم با ان مقابله منطقی می‌کردیم ،  به عنوان مثال یک اینترنت به زبان فارسی درست می‌کردیم و امروز یک گوگل فارسی داشتیم. اینترنت برای کشور ما که از لحاظ مطالعه و کتابخوانی به نسبت عقب افتاده هستیم ،  یک نعمت بسیار بزرگی است. من وقتی در امریکا بودم ،  محرم‌ها دلم می‌گرفت چون روضه‌ای نبود و فقط یک مسجد داشتیم که حاج‌اقا تهرانی در انجا برای ما سخنرانی می‌کرد. ولی به کمک اینترنت ،  مراسم مداحی حاج محمود کریمی که در حسینیه چیذر برنامه اجرا می‌کرد را کمتر از نیم ساعت بعد ان را دریافت می‌کردم.نماینده مردم تهران در مجلس شورای اسلامی با بیان اینکه ما الان شیعه را از طریق ماهواره معرفی می‌کنیم ،  اظهار داشت :  ایا اگر توان و قدرت داشتیم علیه امریکا ماهواره راه‌اندازی نمی‌کردیم ?  البته الان این کار را داریم انجام می‌دهیم. چند شب پیش اگر برنامه راز را از تلویزیون تماشا کرده باشید ،  متوجه شدید که سر زدن رفیق حریری که توسط اسراییلی‌ها صورت گرفته بود را بچه‌های حزب‌الله لبنان کشف کرده بودند. هواپیماهای جاسوسی اسراییل قضایا را می‌گرفته و به ماهواره‌های امریکایی می‌داده‌اند و حزب‌الله هم سر راه ،  انها را جذب و ضبط کرده بود ،  بدون اینکه اسراییلی‌ها و امریکایی‌ها بفهمند !  امروز انها نشان داده‌اند که اسرائیلی‌ها یک هفته به دنبال ماشین رفیق حریری بودند ! * حزب‌الله با تکنولوژی می‌جنگند نه با چوب و چماقنوباوه بیان داشت :  مگر این حزب‌الله بنا بوده است که فقط با چوب و چماق بجنگد ?  !  حزب‌الله با قدرت تکنولوژی می‌جنگد. تانک‌های مرکاوای اسراییلی به گونه‌ای ساخته شد که حتی گلوله در ان نفوذ نمی‌کند ولی حزب‌الله از طریق تکنولوژی گلوله‌ای ساخت که در ان نفوذ کرد. برو قوی شو اگر راحت جهان‌طلبی که در نظام افرینش ضعیف پایمال است. در سوره حدید امده است که خداوند می‌فرماید من اهن را به شما دادم تا با ان رشد کنید. پس اگر ما به تکنولوژی دست پیدا کردیم ،  به لطف خداوند این مایه قدرت ما خواهد بود.وی در ادامه سخنان خود گفت :  امروزه باید از اینترنت به نفع خویش استفاده کنیم چرا که با اینترنت می‌توانیم امام حسین ( ع )  را به دنیا معرفی کنیم ،  همین‌طور شیعه را ،  که این کار را انجام می‌دهیم. در اینده‌ای نزدیک دیگر پدیده‌ای به نام تلویزیون فیزیکی وجود نخواهد داشت ؛  به گونه‌ای که شما با ساعت خود می‌توانید برنامه‌های تلویزیون را دریافت کنید ! این نماینده مجلس خاطر نشان کرد :  بعد از قضایای فتنه سال قبل ،  فقط با فیس‌بوک توانستند پانزده میلیون رای جمع کنند و با ان به افکار عمومی خط دهی کنند. اگر ما فیس‌بوک فارسی داشته باشیم ،  خواهیم توانست که 150 میلیون رای جمع کنیم. امروز کاری که سپاه پاسداران در فضای سایبری کشور انجام می‌دهد ما را جز پنج کشوری کرده که ارتش سایبری دارند و خود امریکایی‌ها بریده‌اند و گفته‌اند که سپاه تمامی سایت‌های اسراییلی و امریکایی را هک کرده است ! نوباوه با بیان اینکه امروز باید نگاه ما به پدیده‌های تکنولوژیک و مدرن دنیا نگاهی منفعت‌طلبانه و سودجویانه باشد ،  ادامه داد :  در عرصه سینما دنیا سالهاست که فیلم تولید می‌کند و چه بسا 90 درصد انان القای مفاهیم غلط است. مثلا فیلم بن‌هور یک دروغ تاریخی است. این فیلم در پاسخ به جنایت بزرگی است که مسیحیان اعتقاد داشتند ،  در مورد حضرت مسیح یهودیان علیه انان مرتکب شده‌اند.* بعضی از فیلم‌سازهای ما اعتقادی به حجاب ندارند و لذا انگلیسی عمل می‌کنندوی با تاکید بر اینکه نباید فکر کنیم که دشمن در خواب است و تصور کنیم که چنین چیزهایی اتفاقی است ،  گفت :  بعضی از فیلم‌سازهای ما در کشور اعتقادی به حجاب ندارند و لذا انگلیسی عمل می‌کنند. به قول یکی از دوستان تغییر نقشه‌های جغرافیایی در دنیا توسط انگلیسی‌ها انجام می‌شود. خاطرات همفر جاسوس انگلیسی را اگر بخوانید می‌بینید که شیخ محمد بن عبدالوهاب یک شیخ بوده که انگلیسی‌ها او را فاسد می‌کنند که تبدیل به یک وهابی می‌شود. همین‌طور باب شیرازی را در ایران علم می‌کنند و بابیت را راه می‌اندازند. اصلا اینها یک مذهب جدید را تعریف می‌کنند. یعنی به بلندمدت فکر می‌کنند. ملکه الیزابت همیشه از هندی‌ها تعریف می‌کند ؛  چرا که هزار فرقه در انجا وجود دارد !  از گاوپرست و میمون‌پرست تا الی اخر.نماینده مردم تهران در مجلس شورای اسلامی یاداورشد :  مدتی پیش در انگلستان بودم این موضوع را از تلویزیون مشاهده کردم ؛  در هند یک معبدی مربوط به میمون‌هاست که خود هندی‌ها که می‌خواهند وارد ان معبد شوند از یک الی دو متری کفشهایشان را بیرون می‌اورند و بعد وارد معبد که می‌شوند ،  میمونها بر سر و شانه انها بالا می‌روند و روی انها ادرار می‌کنند و بعد انها ادرار میمون‌ها را به سر و صورت خود می‌مالند !  10 هزار تا از این معبدها هم در دنیا باشد ،  دیگر هیچ خطری غرب را تهدید نخواهد کرد.* جنگ نرم اصلا سیاسی نیست بلکه انسان غربی می‌خواهد بگوید ما برتریموی تصریح کرد :  اساس جنگ نرم که صحبت زیادی درباره ان مطرح می‌شود ،  اصلا سیاسی نیست ؛  بلکه تلاشش این است که انسان غربی بگوید ما از شما برتریم و این را به شما القا می‌کند. لذا وقتی که القا کرد ،  خود به خود تبعیت هم در پی خواهد داشت.نوباوه افزود :  اینکه میلیاردها دلار هزینه می‌کنند ،  بهترین هنرپیشه ،  ورزشکار ،  موسیقیدان مال انها باشد برای این است که چنین القا کنند که به هر جا نگاه کنید ،  بگویید غربی‌ها از ما برتر هستند و وقتی چنین شد ،  دیگر مرغ همسایه غاز خواهد بود. هیچ ملتی در دنیا به اندازه ما ،  بخور ،  بخواب و کار نکن نیست. این را امارها بیان می‌کنند ؛  همین طور هیچ کشوری مثل ما اسراف نمی‌کند ،  به طوری که 30 درصد از زباله شهر تهران مواد عالی یعنی گوشت مرغ و برنج و …  است. در حالی که این امار در انگلستان 3 درصد هم نیست. همچنین الگوی مسکن در امریکا ،  55 متر مربع است و لیکن در ایران 100 متر هم جوابگو نیست و همیشه هم می‌گوییم غربی‌ها خوب هستند و بعد که 5 - 6 سال به انجا می‌رویم و ماندگار می‌شویم ،  فرار می‌کنیم و به ایران می‌اییم وخاک دروازه غار را ماچ می‌کنیم !  چرا که القا قبلا صورت گرفته است و جنگ نرم به ما ثابت کرده که غربی از تو برتر است و می‌خواهد بگوید با من فکر جنگ هم نداشته باش ؛  من پشت دیوار را هم می‌بینم ! این نماینده مجلس اظهار داشت :  زمانی من داشتم گزارشی در نیویورک تهیه می‌کردم ،  یک امریکایی پیش من امد با 120 کیلو وزن و هیکل درشت ؛  گفت :  کجایی هستی ?  گفتم :  ایرانی ،  گفت :  عراق ?  گفتم :  جمهوری اسلامی ایران. به یک دفعه از ترس دو متر عقب‌تر ایستاد !  این والله واقعیتی است که تجربه کرده‌ام. همین چند شب پیش خانم کلینتون وزیر خارجه امریکا در مورد فلسطین که صحبت می‌کرد ،  هشدار داد که در یک طرف ایرانی قرار گرفته که قدرتش بسیار زیاد است.وی اضافه کرد :  من به عنوان یک مسئول نظام جمهوری اسلامی ،  برای این دختر چه کاری انجام داده‌ام تا از کوچه و خیابان سر در نیاورد و تفریحش گردش با دوستش و تماشای یک ویترین مغازه نباشد ?  امروز زمان با گذشته خیلی متفاوت شده است. ما سابق با یک عدد بلبرینگ 300 ساعت بازی می‌کردیم ،  اما امروز بچه از ما بازی رایانه‌ای مطالبه می‌کند. ایا اینکه فقط بگوییم این برنامه‌ریزی می‌خواهد ،  مشکل حل خواهد شد ? این فعال فرهنگی ابراز عقیده کرد :  اگر شرایط ازدواج برای دختر یا پسری در خانواده فراهم شود ،  پدر و مادر اقدامی نکنند ،  خودش اقدام خواهد کرد. امارها نشان می‌دهد نزدیک به 80 درصد ازدواج‌هایی که توسط خود دختر و پسرها انجام شده است ،  منجر به طلاق شده است. در مقابل ازدواج‌هایی که سنتی بوده و پدر و مادرها دخالت داشته‌اند و با هوشمندی عمل کرده‌اند ،  بیش از 80 درصد ان زندگی‌ها متعادل بوده است. ان چیزی که ضرورت احیای ارزشهای ماست ،  هدایت است. چرا نباید در جامعه ما دختر حزب‌اللهی حس کند که می‌تواند موفق‌ترین فرد جامعه باشد ?  این ناشی از اندیشه‌های ناتوان ماست که کار را به اینجا می‌رساند.* زنی که خودش زیباست ،  ارایش نیاز ندارد ؛  لکن انها که ارایش می‌کنند احساس زیبایی نمی‌کنندوی ادامه داد :  جالب است که امروز 29 درصد لوازم ارایش کل خاورمیانه در ایران استفاده می‌شود. این موضوع را باید روانشناسی کرد که چرا لوازم ارایشی که در اروپا و امریکا مورد استفاده بچه برای بازی و پیرزن جهت بازیافت خودش است ،  امروز این قدر در ایران مورد استفاده زنان قرار می‌گیرد ?  زنی که خودش زیباست ،  ارایش نیاز ندارد ،  الا اینکه فکر کند نازیباست و خودش را می‌خواهد چیزی بیش از اینکه هست ،  نشان دهد. مشکل استفاده زیاد از لوازم ارایشی در ایران ،  مشکل روانی است.نوباوه اضافه کرد :  بنده چندین سال در امریکا زندگی کرده‌ام ،  اصلا ندیده‌ام دختری ارایش کند !  یا این قدر کم است که اصلا به چشم نمی‌اید. چونکه از نظر اعتماد به نفس عمومی ،  جامعه با او کاری کرده است که خودش را برتر دنیا می‌داند. ما باید کاری کنیم که جوان ما یک چنین حسی داشته باشد. من ایران را بهترین کشور دنیا و خودمان را قدرتمندترین انسانهای دنیا می‌دانم ؛  چرا که ما هستیم که در اینده حرف جدیدی برای دنیا خواهیم زد و همه نشانه‌های ان را می‌توانید در اثار غربی‌ها جستجو کنید ،  از جمله هانتینگتون و فوکویاما که در کتابهای پایان تاریخ و جنگ تمدنها می‌گویند جنگ اینده ،  جنگ تمدنها خواهد بود. در تئوری جدید جنگ تمدنها قرار بود بن‌لادن ،  به عنوان سمبل مطرح شود تا حداقل 500 سال دیگر سیطره غرب بر کشورهای دنیا ادامه داشته باشد که در این اثنا به یک ایدئولوژی پیشرفته انقلابی مثل ایران برخورد می‌کنند. و هانتینگتون اینجاست که حرفش را عوض می‌کند و می‌گوید راس ان قدرتی که ما با ان باید مبارزه کنیم ،  ایران است. ما به این دلیل مورد تهاجم هستیم.وی افزود :  انها می‌گویند فقط دشمن ما ایران است. پس ان چیزی که اینها را می‌ترساند ،  موشک و بمب نیست ؛  بلکه ایدئولوژی برتر است. امروز مراسم روز قدس در امریکا برگزار می‌شود ان هم در جایی که تا فیهاخالدون ارکان ان صهیونیست هستند.* تاسوعا و عاشورای امام حسین  ( ع )  عامل وحدت ماستنوباوه با بیان اینکه اگر امام حسین ( ع )  برای این مملکت کاری نکرده باشد ،  فقط تاسوعا و عاشورای او عامل وحدت ماست ،  گفت :  امریکایی‌ها خودشان را می‌کشند تا یک روز ملی 4 جولای را برگزار کنند تا این روز را روز وحدت امریکا معرفی کنند ،  همین که این مراسم برگزار می‌شود ،  فردای ان روز یک مکزیکی ،  پس فردا اکوادری‌ها روز ملی برگزار می‌کنند ! وی ابراز داشت :  عامل انسجام اجتماعی در جامعه ما سیدالشهدا ( ع )  است و جامعه شناسان غربی به این موضوع غبطه می‌خورند. واقعیتی که امروز وجود دارد این است که غرب از ایدئولوژی ما هراس دارد و خسته شده است. تنها کشوری که در دنیا در مقابل امریکا حتی با اسمش جسارت می‌کند که تو هیچ غلطی نمی‌توانی بکنی ،  جمهوری اسلامی ایران است.