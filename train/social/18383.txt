شاه‌قنداب برای بومی‌ها غاری مقدس است که به باور مردم مراد دل می‌دهد ،  اما همین داستان‌ها باعث شده ،  نفس شاه‌قنداب بین زباله‌ها ،  موم شمع‌ها و پارچه‌ها و قفل‌های دخیل بسته شده ،  حبس شود. روز غار پاک بهانه‌ای شد تا غارنوردان گرد خرافات را از این غار ،  پاک و بومیان را نسبت به خرافات اگاه کنند.به گزارش ایران ،  غار شاه‌قنداب در 57 کیلومتری جنوب شرقی شهرضا و 35 کیلومتری غرب رامشه واقع شده است. این غار در کوه شاه‌قنداب و در ارتفاع دو هزار و 124 متری از سطح دریا قرار دارد و دارای یک دهانه است. طول کلی غار 439 متر و عمق غار 12 متر است. غارنوردان اصفهانی از فرصت روز غار پاک استفاده کردند تا نقشه غار شاه‌قنداب را برای بومی‌ها و محلی‌هایی که برای گرفتن مراد دل به این غار می‌امدند ،  رونمایی کنند و توضیح دهند ،  این غار مسدود است و راه به جایی ندارد و طول و عمق ان نقشه‌برداری شده است.انجمن غار و غارشناسی ایرانیان ،  کلوپ غارشناسی و غارنوردی اصفهان و کارگروه غارشناسی و غارنوردی هیات کوهنوردی شهرستان اصفهان پس از پاکسازی شاه‌قنداب ،  22 گونی زباله به وزن 670 کیلوگرم از غار خارج کردند.مهرداد حاجی‌هاشمی ،  مسئول کارگروه غارشناسی و غارنوردی هیات کوهنوردی شهرستان اصفهان در این‌باره به ایسنا گفت :  سال گذشته در دیدار از غار شاه‌قنداب متاسفانه با غاری ویران شده و انبوهی از زباله روبه‌رو شدیم. غار شاه‌قنداب با اعتقادات و خرافات که به همراه دارد بیشتر شبیه به یک مکان مقدس زیرزمینی است ،  چرا که مردم به دو ستون اهکی انتهای غار دخیل بسته و معتقدند ؛  هر کس از بین ان‌ها عبور کند به حاجت و مراد خود می‌رسد. وی ادامه داد :  غار به دست بازدیدکنندگان کاملا تخریب شده ،  دودهای ناشی از سوخت‌های روشنایی مانند شمع و فانوس‌های بادی روی دیوارهای غار نشسته و اجازه نفس کشیدن به غار را نمی‌دهند. همچنین زباله‌های فراوانی در گوشه و کنار غار دیده می‌شود. برای همین پاکسازی این غار در اولویت و دستور کار هیات کوهنوردی شهرستان اصفهان قرار گرفت.مسئول کلوب غارشناسی و غارنودی اصفهان همچنین به کارگاه اموزشی حفاظت از غارها که در حاشیه پاکسازی این غار برگزار شد ،  اشاره کرد و افزود :  این کارگاه را با هدف تغییر نگرش مردم بومی منطقه و اهمیت حفظ این غارها برای تداوم زندگی بشر برگزار کردیم. جلسه‌ای هم به همراه بازدیدکنندگان و زائران غار شاه‌قنداب ترتیب دادیم که امید است فرهنگ‌سازی شده باشد.حاجی‌هاشمی درباره شایعاتی مبنی بر این‌که غار شاه‌قنداب انتهایی ندارد گفت :  نقشه یک غار سند و شناسنامه ان است و به همه شایعات پایان می‌دهد ،  به طوری که در دنیای خارج از ایران غارشناسان معتقدند ؛  هیچ غاری کشف نشده مگر ان‌که نقشه ان کشیده شده باشد.رسول یحیی‌ابادی نقشه‌بردار کلوپ غارشناسی و غارنوردی اصفهان در این‌باره گفت :  در این برنامه از نقشه غار شاه قنداب رونمایی شد که خود فرهنگ‌سازی درباره شایعاتی است که گفته می‌شود این غار انتهایی ندارد.یحیی‌ابادی ادامه داد :  باید ایمان داشته باشیم که پاکسازی غارها و کوهستان ها به نفع انسان‌ها است و سعی کنیم شعار ندهیم ،  بلکه استین همت را بالا بزنیم و در هر شرایطی به ان عمل کنیم و همچنین برای تغییر نگرش مردم باید رسانه‌ها همصدا با غارشناسان فریاد بی‌مهری به طبیعت را گوشزد کنند. ما خوشحالیم که 31 نفر در این برنامه شرکت داشتند.