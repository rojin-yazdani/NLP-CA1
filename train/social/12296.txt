استاندار اذربایجان شرقی ضمن ارائه گزارشی از اقدامات انجام شده برای مردم مناطق زلزله زده این استان ،  گفت :  عده‌ای افراد که اقدام به پخش کنسرو و داروی تاریخ مصرف گذشته در این مناطق می‌کردند ،  با هوشیاری مسئولان امنیتی دستگیر شدند.به گزارش خبرنگار اعزامی مهر به استان اذربایجان شرقی ،  احمد علیرضا بیگی استاندار اذربایجان شرقی در نشست خبری که به منظور تشریح عملکرد اقدامات انجام شده برای اسکان زلزله زدگان این استان انجام شد ،  اظهار داشت :  در مناطق زلزله زده منازل مسکونی از 30 تا 100 درصد تخریب شده اند.وی گفت :  بر اساس برنامه ریزی انجام شده ،  قرار است 18 هزار و پانصد واحد مسکونی برای مردم زلزله زده در روستاهای اهر ،  هریس و ورزقان این استان ساخته شود.علیرضابیگی درعین حال تصریح کرد : احداث نه هزار و 500 واحد مسکونی برای جمعیت ثابت این مناطق در اولویت اول ما قرار دارد و احداث مسکن برای جمعیت فصلی این مناطق در اولویت‌های بعدی ما قرار دارد.به گفته وی ،  میزان مصالح ساختمانی اعم از میلگرد ،  سفال ،  شن ،  ماسه و غیره که به مناظق زلزله زده حمل شده است ،  بیش از یک و نیم میلیون تن براورد می‌شود.این مقام مسئول با بیان اینکه درحدود 75 روز از زلزله گذشته است ( 21 مرداد 91 )  درعین حال گفت :  با این وجود از دوم شهریور ماه به صورت رسمی وارد فاز ساخت و ساز واحدهای مسکونی در مناطق زلزله زده شدیم و این روند همچنان ادامه دارد.علیرضا بیگی با اعلام اینکه تاکنون بیش از 70 درصد بازسازی مناطق مسکونی انجام شده است ،  گفت :  بر اساس اخرین امار ،  کار سقف زنی در حدود چهار هزار و 911 واحد مسکونی به پایان رسیده است و شش هزار و 192 واحد مسکونی نیز در مرحله دیوار چینی قرار دارند.استاندار اذربایجان شرقی با اشاره به اینکه تا امروز درحدود 11 هزار واحد کانکس برای نگهداری دام و احشام به منطقه ارسال شده است ،  گفت :  از این میزان تاکنون در حدود شش هزار و 500 کانکس برای نگهداری دام و احشام در منطقه نصب شده و مابقی در حال نصب است.علیرضابیگی خاطر نشان کرد :  همچنین تاکنون در حدود هفت هزار و 254 کانکس برای نگهداری محصولات کشاورزی به مناطق زلزله زده ارسال شده است که از این میزان تعداد پنج هزار و 900 کانکس در منطقه نصب شده و مابقی در دست اقدام قرار دارد.وی در بخش دیگری از سخنانش به نیاز اعتبارات درنظر گرفته شده برای زلزله زدگان اشاره کرد و افزود :  برای زلزله زدگان در مناطق روستایی در حدود 17 میلیون تومان اعتبار درنظر گرفته شده است که از این میزان مبلغ 14 میلیون تومان در قالب وام قرض الحسنه و 3 میلیون تومان به صورت کمک بلاعوض برای احداث مسکن به این افراد پرداخت خواهد شد.به گفته استاندار اذربایجان شرقی ،  در حدود 500 هزار تومان در جهت تامین مایحتاج اولیه و 14 قلم کالای اساسی از جمله فرش ،  موکت ،  اجاق گاز و یخچال به زلزله زدگان در نظر گرفته شده است.وی با بیان اینکه علاوه بر روستاهای تخریب شده ،  در سه شهر اهر ،  هریس و ورزقان شاهد ویرانی واحدهای مسکونی و خدماتی بوده‌ایم  ، گفت :  براین اساس برای بازسازی و تعمیر واحدهای مسکونی شهری رقمی تا سقف 5 میلیون تومان به عنوان وام قرض الحسنه و یک میلیون تومان نیز به عنوان وام بلاعوض در نظر گرفته شده است.علیرضابیگی فزود :  برای احداث واحدهای مسکونی شهری رقمی معادل 22 میلیون تومان در قالب وام قرض الحسنه و رقمی معادل 2 میلیون تومان به عنوان وام بلاعوض درنظر گرفته شده است.وی با اشاره به اینکه پس لرزه‌ها در مناطق زلزله زده و به ویژه در ورزقان ادامه دارد ،  گفت :  واحدهای تخریب شده در این شهرستان در حدود 1500 واحد براورد می‌شود که از این میزان ،  800 واحد مشمول تخریب و 700 واحد نیز مشمول بازسازی بنا شده اند.علیرضا بیگی افزود :  به دلیل اینکه همچنان پس لرزه‌ها در ورزقان ادامه دارد به جای مبلغ 2 میلیون تومان که قرار بود به انها در قالب کمک بلاعوض پرداخت شود ،  برای گذران سرما و فصل زمستان کانکس در اختیار این افراد گذاشتیم.وی درادامه با بیان اینکه در مناطق زلزله زده با یک جمعیت ناراضی روبرو هستیم ،  گفت :  این جمعیت همان جمعیت فصلی هستند که بعد از وقوع زلزله خود را به منطقه رساندند تا بتوانند از امکانات ارائه شده به زلزله زدگان استفاده کنند.استاندار اذربایجان شرقی با بیان اینکه در حدود هزار و 100میلیارد تومان به بخشهای صنعتی ،  خدماتی ،  کشاورزی و دامداری خسارت وارد شده است ،  گفت :  از این میزان درحدود 176 میلیارد تومان خسارت به بخش کشاورزی و دامی استان وارد شده است.وی افزود :  برای جبران خسارت بخش کشاورزی و دامداری مناطق زلزله زده از تسهیلات صندوق توسعه کشاورزی که از گذشته اعتباراتی را برای این استان درنظر گرفته شده بود ،  استفاده کرده ایم.علیرضابیگی همچنین در خصوص حجم کمک‌های نقدی و کالایی به مناطق زلزله زده گفت :  به دلیل پراکندگی مناطق زلزله زده امار دقیقی از میزان کمکهای در دست نیست اما قطعا سازمان هلال احمر در این زمینه امار دقیقی را ارائه خواهد کرد.این مقام مسئول با اعلام اینکه تنها یک نفر از حادثه اتش سوزی چادرهای برپا شده درمناطق زلزله زده جان سپرده است ،  گفت :  هم اکنون 30 هزار نفر در این مناطق در حال احداث و بازسازی واحدهای مسکونی هستند.وی در پاسخ به سوال خبرنگار مهر که از او پرسید مهمترین مشکلات شما در کمک رسانی به مردم مناطق زلزله زده چه بوده است ?  گفت :  در این زمینه مشکلات اجتماعی وجود دارد به طوری که برخی از روستاها که 100 درصد تخریب شده‌اند ،  بعد از بررسی‌های کارشناسانه مشخص شد که دیگر امکان بازسازی واحدهای مسکونی دراین مکان جغرافیایی وجود ندارد اما روستای مجاور از دادن زمین برای اسکان مردم روستای مذکور خودداری می‌کردند.استاندار اذربایجان شرقی در عین حال اظهارداشت :  :  عده‌ای افراد در این مناطق اقدام به پخش کنسرو و داروی تاریخ مصرف گذشته کرده و از این کار خود تصویربرداری کردند تا ان را به رسانه‌های بیگانه برسانند که با هوشیاری مسئولان امنیتی دستگیر شدند.