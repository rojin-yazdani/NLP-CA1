پرونده باند 20 نفره که پس از هک رمز کاربری سایت راهور ناجا  ،  تخلفات 14 هزار راننده را از این سیستم حذف و 2 میلیارد تومان کلاهبرداری کرده بودند ،  با صدور کیفرخواست ،  به دادگاه ارسال شد و انها بزودی محاکمه می‌شوند.بازپرس پسندیده ،  رئیس شعبه 10 دادسرای عمومی و انقلاب ناحیه 5 تهران با اشاره به صدور کیفرخواست برای اعضای این باند کلاهبردار ،  روز گذشته به جام‌جم گفت :  ماجرای فعالیت این باند ،  زمستان سال گذشته پس از شکایت پلیس راهور ناجا مبنی بر این‌که افرادی ناشناس ،  با دسترسی به سایت اختصاصی راهور ناجا ،  موفق به حذف جریمه‌های راهنمایی و رانندگی رانندگان متخلف شده‌اند ،  فاش شد.پس از این شکایت ،  پرونده‌ای تشکیل و به مرکز پلیس اگاهی تهران ارسال شد. کاراگاهان در ادامه تحقیقات پی بردند افراد متخلف ناشناس ،  پس از دسترسی غیرقانونی به سایت اختصاصی راهور ناجا ،  تخلفات رانندگی 14 هزار راننده را از این سیستم حذف کرده‌اند.ردپای 3 مرد در حذف جریمه راننده‌هابا به دست امدن این اطلاعات ،  کاراگاهان توانستند راننده‌هایی را که تخلفات انها از این سایت اختصاصی حذف شده بود ،  شناسایی کنند و برای ادامه تحقیقات به مرکز پلیس انتقال دهند.با بازجویی از انها معلوم شد همگی این رانندگان پس از اشنایی با 3 مرد جوان ،  مبالغی به انها پرداخته و انها یک هفته بعد ،  برگه خلافی و جریمه‌های راهنمایی و رانندگی انها را از سیستم پلیس راهور حذف کرده‌اند.بنابراین ،  کاراگاهان با اطلاعاتی که از این رانندگان به دست اوردند ،  به چهره‌نگاری رایانه‌ای از 3 متهم فراری پرداختند و جستجو برای یافتن انها اغاز شد و سرانجام چندی پیش ،  مخفیگاه متهمان فراری شناسایی و انها دستگیر شدند.با انتقال این متهمان به مرکز پلیس ،  انها مورد بازجویی قرار گرفتند و بالاخره اعتراف کردند در قبال دریافت مبالغی از مردی به نام نیما ،  اقدام به کلاهبرداری از مردم کرده‌اند.بنابراین نیما متهم فراری تحت تعقیب پلیس قرار گرفت و جستجو برای یافتن او اغاز شد تا عاقبت پس از چند هفته تحقیقات پلیسی ،  این متهم نیز دستگیر شد.پس از انتقال نیما سرکرده باند به مرکز پلیس ،  وی در بازجویی‌ها ،  راز کلاهبرداری 2 میلیارد تومانی را فاش کرد.اعتراف به کلاهبرداری 2 میلیارد تومانینیما سرکرده باند در اعترافاتش گفت :  از زمستان سال 86 پس از تشکیل سه باند تصمیم به کلاهبرداری از اداره راهنمایی و رانندگی گرفتیم و با نفوذ به سامانه جرایم رانندگی ،  اقدام به حذف تخلفات کردیم.متهم در ادامه گفت :  همدستانم با پرسه زدن در اطراف اداره راهنمایی و رانندگی تهران و شهرستان‌های مختلف ،  رانندگان متخلفی را که جریمه‌های متعدد رانندگی داشتند یا خلافی خودروی انها مبالغ کلانی بود ،  شناسایی می‌کردند و بعد به بهانه کاهش این مبالغ ،  انها را فریب می‌دادند و مبلغی معادل نیمی از جریمه یا خلافی رانندگان را دریافت می‌کردند ،  بعد من و چند نفر از همدستانم ،  با هک رمز سایت اختصاصی راهور ناجا و دستیابی به این سایت ،  نام رانندگان متخلف را از فهرست اصلی حذف و برگه‌هایی را به این راننده‌ها ارائه می‌کردیم و از انها می‌خواستیم از مراکز راهنمایی و رانندگی به بررسی وضعیت جریمه یا خلافی خودروهایشان اقدام کنند و وقتی رانندگان مطمئن می‌شدند که نامی از انها به عنوان متخلفان راهنمایی و رانندگی در سیستم پلیس ثبت نشده است ،  بقیه پول درخواستی‌مان را پرداخت می‌کردند.متهم افزود :  با همدستی 19 نفر تاکنون با کلاهبرداری 2میلیارد تومانی ،  تخلفات مربوط به 14 هزار راننده را از سیستم راهوار ناجا حذف کرده‌ایم.دستگیری اعضای باند یکی پس از دیگریپس از اعتراف این متهم ،  دیگر همدستان فراری وی هم در شهرستان‌های مختلف و تهران شناسایی و دستگیر شدند و با انتقال به مرکز پلیس و مواجهه حضوری با 4 عضو کلیدی باند ،  به جرایم خود اعتراف کرد.برای این 20 متهم از سوی بازپرس پسندیده ،  رئیس شعبه 10 دادسرای عمومی و انقلاب ناحیه 5 تهران ،  قرار قانونی صادر شد و پس از اخذ اخرین دفاع از سوی بازپرس پسندیده ،  پرونده اعضای این باند ،  روز گذشته با صدور کیفرخواست به دادگاه ارسال شد تا بزودی انها محاکمه شوند.