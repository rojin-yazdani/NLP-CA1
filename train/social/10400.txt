سرویس اجتماعی رعایت نکردن عدالت در افزایش حقوق کارکنان بانک‌های دولتی ،  موجب بروز ناراحتی و نارضایتی میان کارکنان بانک‌ها شده است .به گزارش خبرنگار تابناک  ،  در میان بانک‌های دولتی ،  تنها بانک دولتی که پس از گذشت شش ماه از سال ،  هنوز حقوق کارکنان خود را افزایش نداده ،  بانک ملی ایران است که بزرگترین بانک دولتی ایران به شمار می‌رود .در میان بانک‌های دولتی دیگر ،  بانک تجارت ،  کارکنان رسمی خود را خشنود کرده و با واریز بیشتر معوقات انان ،  موجب ناراحتی کارکنان دیگر بانک‌ها شده‌اند .بنابر این گزارش ،  بانک‌های ملت ،  صادرات و رفاه نیز مقداری متوسط از معوقه‌های افزایش حقوق امسال کارکنان را به حساب انها واریز کرده‌اند که این افزایش حقوق از 17 تا 21 درصد بوده است .گفتنی است ،  ظاهرا چون بانک تجارت توانسته در سال گذشته سود مناسبی به دست اورند ،  افزایش حقوق کارمندان خود را اعمال کرده‌اند ،  ولی بانک‌های دیگر سود مورد انتظار را نیاوردند ،  این افزایش حقوق و اعمال قوانین حقوقی جدید با دیرکرد طولانی و ناراحت کننده برای کارکنان روبه‌رو بوده است .ناگفته نماند ،  بانک ملی ایران که به عنوان بزرگترین بانک دولتی ایران اعلام می‌شود و با اینکه عمده سرمایه‌های شرکت‌ها و سازمان‌های دولتی کوچک و بزرگ را در اختیار دارد ،  نتوانسته در سال گذشته کارنامه موفقی را از خود به جای گذارد و به گفته برخی کارمندان این بانک ،  مسئولان بانک با عدم افزایش حقوق امسالشان در حال تنبیه کارمندان خود به دلیل به دست نیاوردن سود مناسب برای این بانک دولتی هستند. جدیدترین اطلاعات دریافتی مصوب شده است افزایش حقوق کارمندان بانک‌های دولتی تا سقف 9 درصد افزایش یابد که هنوز هم برای برخی بانک‌ها واریز نشده است.