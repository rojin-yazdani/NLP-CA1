از جمله رسالت‌هایی که یک رسانه به عنوان چشم بیدار جامعه دارد ،  یاداوری نقاط قوت و ضعفی است که در همه حوزه‌های رفتاری احاد جامعه چه انان که رسما مسئولیتی دارند و چه انان که هرچند رسما مسئولیتی ندارند ،  به عنوان عضوی از یک اجتماع انسانی در قبال حقوق خود وظایفی نیز دارند در جریان است و رسانه برای اصلاح عیوب و نواقص از یک سو و تقویت نقاط قوت از سوی دیگر ،  وظیفه دارد دست کم این مسائل را بازگو و حتی الامکان پیگیری کند.به گزارش تابناک  ،  مطلب زیر ،  ماجرای یک رخداد واقعی است که برای یکی از همکاران رسانه‌ای ما البته در رسانه‌ای دیگر افتاده ،  که با وجود اذعان به تمام زحماتی که خدمتگزاران مردم در نهادی چون نیروی محترم انتظامی متحمل می‌شوند ،  به حکم وظیفه در راستای بیان برخی کاستی‌ها به امید اصلاح ،  ان را منتشر می‌کنیم : اینجا ایران است. شما در پایتخت ایران یعنی تهران زندگی می‌کنید. صبح را مانند تمام روزهای دیگر اماده رفتن به محل کار ،  دانشگاه ،  مدرسه و یا هر جای دیگری که مقصد نام دارد ،  می‌شوید ؛  اما امروز شما دو اتفاق را خواهید دید که یکی تکراری است و دیگری برای شما تازگی دارد.پرده اول  ( اتفاق اول )  : از در مترو مصلی خارج می‌شوید و به خیابان شهیدان قنبرزاده می‌رسید ،  باز هم مانند هر روز این خیابان را تا خرمشهر پیاده می‌روید و باز هم در راه ،  ماموران راهنمایی و رانندگی را می‌بینید که خیابان سه بانده قنبرزاده را مانند تنگه هرمز و شاید هم یا کانال سوئز کرده و نزدیک به هفت تا هشت مامور با دو اتومبیل ،  در حال برخورد قاطع با متخلفین هستند که تخلفشان ،  پلاک اتومبیلشان است ،  اگر امروز زوج باشد ،  فردها متخلفاند و اگر فرد باشد ،  زوج‌ها متخلف.هرچند قاطعیت مامورین را در اجرای قانون که مطمئنا در راستای تامین منافع من و هر شهروند دیگری است ،  در دل تحسین می‌کنی ،  باز هم دلت طاقت نمی‌اورد و در مورد برخی برخوردها با رانندگان که شاید طبیعی هم باشد با سلام و عرض خسته نباشید ،  یکی دو نکته را به مامورین یاداور می‌شوی …  .تا اینجا احساس نسبتا خوبی داری و پیش خودت می‌گویی ،  اگر همه افراد جامعه وظیفه خود را در قبال جامع درست انجام دهند ،  چه اتفاقات خوبی می‌افتد و عمل به قانون ،  سرانجام سود کلانی را نصیب کل جامعه می‌کند.پرده دوم  ( رخداد دوم )  : ساعت بیست و سی دقیقه شب است. اذان دقایقی پس از ساعت 18 گفته شده است. این بار راه برگشت را مترو شهید بهشتی انتخاب می‌کنی و خودت را از خیابان خرمشهر به قنبرزاده و از قنبرزاده به شهید بهشتی می‌رسانی. دو نفر از دوستانت هم تو را در این راه همراهی می‌کنند و هر سه نفر شما با کیف‌های حامل لپ تاپ خسته از فعالیت روزانه راهی منزل هستید.چند ده متر تا مترو شهید بهشتی فاصله است که می‌بینی سه موتور سیکلت اندکی جلوتر از شما توقف می‌کنند و خیلی عادی به شما سه نفر خیره می‌شوند. روی هر کدام از موتورها دو انسان ورزیده جلوس کرده و البته قیافه‌هایشان به دکتر و مهندس نمی‌خورد ! قدری جلوتر هر شش نفر قمه‌ها و چاقوهایشان را زیر گلوی شما گذاشته و یا در جایی میان اسمان و زمین در حال چرخاندن ان‌ها هستند. شما درمانده و بی پناه هستید و ناچار به پذیرش درخواست معقولانه انان می‌شوی !  که البته چاشنی فحش را به همراه داشت و خدا را شکر جیغ و داد زنان و دختران اجازه شنیدن این الفاظ را به کسی نمی‌داد ،  وسایل و زندگی‌ات را به انان می‌سپاری و دعای خیرت را بدرقه راهشان می‌کنی ! دقایقی بعد ،  مردم تو را مجاب می‌کنند که با پلیس 110 تماس بگیری و تو که به دلیل برخی تجربه‌های دیگر از این کار خودداری می‌کنی ،  بالاخره این کار را انجام می‌دهی ؛  پلیسی که قرار است ،  به قول سردار رادان هیمنه نیروی انتظامی را به رخ دزدان و قاتلان بکشد …  .ناامیدانه تماس می‌گیری و در عین استرس و وحشت می‌گویی :  سلام ،  من و دو دوستم …  و در پایان این را هم اضافه می‌کنی که توقع اعزام نیرو نداری و تنها در باب اطلاع رسانی تماس گرفته‌ای.ان اقایی که احتمالا در یک ساختمان گرم و راحت دارد به تلفن شما پاسخ می‌دهد ،  می‌گوید :  شما سرجایتان باشید ،  من نیرو می‌فرستم تا صورت جلسه کنند ،  حتما همان جا بمانید ،  ادرستان دقیقا کجاست ? بیست دقیقه می‌گذرد و لرزش ناشی از سرما بر رعشه ناشی از ترس و استرس دوچندان می‌شود. باز با 110 تماس می‌گیرید و شرح ماجرا می‌دهید و باز وعده اعزام نیرو را می‌شنوید.ده دقیقه دیگر می‌گذرد.برای بار سوم …  بیست دقیقه دیگر می‌گذرد.و این بار برای دفعه چهارم و پنجم تماس می‌گیرید ،  ولی کسی صدای شما را نمی‌شنود ،  فقط صدایی سرد و بی‌روح از پشت گوشی در برابر این گفته شما که روزنامه‌نگار هستید ،  می‌گوید :  خب ،  پس سیاسی هستید برای همین شما را …  .تو بی خیال می‌شوی و به سمت خانه به راه می‌افتی ،  در راه خانه و در تاکسی نشسته‌ای که با شماره‌ای پنج رقمی یا کمتر و بیشتر ،  در هر صورت غیر استاندارد با شما تماس می‌گیرند و احتمالا با قیافه‌ای حق به جانب چون صدایش گواه بود به شما می‌گوید :  اقا الان نیروی ما اومده بهشتی ،  چرا شما نیستید ?  ! و شما متحیر از این سرعت عمل یک ساعت و ده دقیقه‌ای نیروی انتظامی می‌مانید چه بگویید …  و شاید تنها چیزی که به ذهنت راه می‌یابد ،  اینکه فرق رفتار پرسنل یک مجموعه ،  در این دو رخداد چیست و چرا در پرده اول ،  ان همه قاطعیت ،  ولی در پرده دوم …  و بعد اینکه با خودت می‌گویی ،  من که به خیال خودم خبرنگارم و شاید دستم بیشتر به جایی بند باشد وضعیتم این است ؛  وای به حال …  .من ،  میثم تولایی ،  همه این اتفاقات روز گذشته برایم پیش امد و هنوز هیچ شکایتی و هیچ صورت جلسه‌ای از شب گذشته توسط نیروی انتظامی و دستگاه قضایی برایمان تنظیم نشده است …  .یا علی