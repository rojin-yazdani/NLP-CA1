رئیس مجمع تشخیص مصلحت نظام تخریب ،  بداخلاقی انتخاباتی ،  استفاده از امکانات عمومی و شیوه‌های نادرست تبلیغاتی را نشانه‌های زشت انتخابات خواند و گفت :  کسانی که به این شیوه‌ها متوسل می‌شوند ،  اهدافی نامقدس دارند. به گزارش مهر ،  رئیس مجمع تشخیص مصلحت نظام در دیدار جمعی از اعضای ائتلاف مردمی حامیان میر حسین موسوی ،  حضور احاد مردم در صحنه انتخابات را راهی فطری ،  شرعی و ملی برای تصمیم گیری در مورد سرنوشت خود دانست و با اشاره به اینکه از افتخارات نظام جمهوری اسلامی این است که با انتخابات متعدد وحساس تا به این جا رسیده است ،  گفت :  این جز عقاید دینی نظام است که مردم صاحب رای بوده و در اداره کشور خود سهیم هستند .رئیس مجلس خبرگان رهبری ،  حضور در انتخابات را فریضه‌ای اسلامی و ملی برای همه اقشار جامعه عنوان کرد و گفت :  برای حفظ و تقویت نظام در مقطع حساس کنونی ،  حضور همه مردم ،  چه انان که احساس تکلیف برای کاندیداتوری می‌کنند و چه اقشار گوناگون وظیفه‌ای حساس دینی و ملی است .ایت الله هاشمی رفسنجانی ،  تاثیر حضور و رای مردم در انتخابات را غیر قابل انکار خواند و گفت :  کسانی که فکر می‌کنند با قهر کردن با انتخابات مسئله‌ای حل می‌شود سخت در اشتباهند چرا که در این صورت حق تعیین سرنوشت خود را از دست می‌دهند .رئیس مجمع تشخیص مصلحت نظام یکی از راه‌های موثر تشویق حضور مردم در انتخابات را تبلیغات شفاهی مردم و فعالان سیاسی خواند و با تاکید بر اینکه انقلاب اسلامی با تبلیغات شفاهی همه اقشار جامعه به ویژه روحانیت به ثمر رسید ،  تصریح کرد :  رسانه‌های عمومی و فعال در جامعه کم نیستند ونخبگان صاحب نظران و دلسوزان باید با اگاهی دادن به مردم ،  حضور اگاهانه انان در انتخابات را پرشور‌تر کنند .رئیس مجلس خبرگان رهبری با بیان اینکه انسان‌های نیک و موفق کسانی هستند که نسبت به سرنوشت کشور خود بی تفاوت نیستند ،  تصریح کرد :  موفقیت ،  سعادت و رشد کشور و همچنین نابسامانی ،  سختی و فقر ،  همه اقشار جامعه اعم از دارا و ندار ،  قدرتمند و غیر قدرتمند را متاثر می‌کند .در ابتدای این دیدار مصطفی کواکبیان و سهیلا جلودارزاده گزارشی از روند شکل گیری و فعالیت ائتلاف مردمی حامیان میر حسین موسوی ارائه کردند وخواستار تلاش ایت الله هاشمی رفسنجانی درجهت برگزاری انتخاباتی پرشور و سالم شدند.