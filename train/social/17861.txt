رئیس مرکز کنترل ترافیک راهور ناجا اخرین وضعیت جوی و ترافیکی جاده‌های کشور را تشریح کرد.سرهنگ محمدحسین حمیدی ،  رئیس مرکز کنترل ترافیک راهور ناجا در گفتگو با باشگاه خبرنگاران در تشریح اخرین وضعیت ترافیکی جاده‌های کشور گفت :  براساس اخرین تصاویر دریافتی از دوربین‌های نظارت تصویری ،  سامانه‌های هوشمند ترافیک شمار برخط و گشت‌های شعب راهداری سراسر کشور درحال حاضر در محور کرج–چالوس محدوده تونل کندوان ،  محور هراز محدوده پنجاب و تونل شماره 1 و محور فیرورکوه محدوده سوادکوه بار ترافیکی سنگین حاکم است. رئیس مرکز کنترل ترافیک راهور ناجا ادامه داد :  بر اساس اخرین گزارشهای دریافتی تمامی جاده‌های کشور از جوی ارام و پایدار برخوردار است. وی افزود :  از ساعت 12 ظهر امروز جمعه 16 خرداد ماه محور چالوس از کرج به سمت مرزن اباد ممنوع بوده و از ساعت 17 تا 3 صبح شنبه 17 خردادماه نیز یک طرفه می‌شود و همچنین جاده هراز از ساعت 13 امروز جمعه 16 خرداد ماه از سمت رودهن به اب اسک ممنوع بوده و از ساعت 15از اب اسک به سمت رودهن یک طرفه می‌شود. سرهنگ حمیدی خاطر نشان کرد :  همچنین درحال حاضر محور ازادشهر – شاهرود در استان گلستان کماکان به علت ریزش کوه و بارش باران ،  محور قم به گرمسار به دلیل انجام عملیات راه‌سازی ،  محور شهداد به نهبندان در استان کرمان به دلیل احتمال طغیان رودخانه وسیل وشمشک به دیزین به دلیل عدم ایمنی تردد کماکان تا اطلاع ثانوی مسدود هستند.