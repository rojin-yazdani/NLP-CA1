امام جمعه موقت ورامین ضمن انتقاد از برخی سخنان رییس‌جمهور در مجلس گفت :  کسی نگفته است به دختر و پسرها گیر سه پیچ دهید ،  قانون عفاف و حجاب را اجرا کنید.به گزارش خبرگزاری فارس از جنوب استان تهران ،  حجت‌الاسلام والمسلمین سیدمحسن محمودی در خطبه اول نماز جمعه ورامین پس از توصیه خود و نمازگزاران به رعایت تقوای الهی اظهار داشت :  طبق فرمایش امام صادق ( ع )  حقیقت بندگی ان است که انسان بداند هیچ چیز در این دنیا متعلق به او نیست ،  هرچه هست متعلق به پروردگار است.امام جمعه موقت ورامین سپس علت دنیاطلبی را بی‌تقوایی دانست و گفت :  دنیا و شیطان در نظر انسان بی‌تقوا خوار می‌شود ،  فرد متقی زندگی دنیا را به بطالت نمی‌گذراند.مسئول شورای هماهنگی تبلیغات اسلامی شهرستان‌های استان تهران در ادامه با تقدیر از دانشگاه علمی کاربردی ورامین به دلیل اجرای طرح تفکیک جنسیتی عنوان کرد :  مسئولان این دانشگاه به درخواست دلسوزانه علما و مراجع تقلید جامه عمل پوشانده و از اختلاط جنسیتی که سبب انحرافات وسیع اخلاقی نسل جوان می‌شود جلوگیری کردند.وی در ادامه تاکید کرد :  امروز دانشگاه علمی کاربردی ورامین به الگویی در سطح کشور تبدیل شده است ،  امیدواریم سایر دانشگاه‌های کشور به‌ویژه دانشگاه ازاد که شاهد تغییر مدیریت در سطح کلان بوده است تغییر روند مدیریت فرهنگی را به اجرا در اورد ،  این اوضاع سبب رنجش خاطر بسیاری از دلسوزان شده است.امام جمعه موقت ورامین به ایام سال نو اشاره کرد و گفت :  اگرچه عید نوروز یک عید مذهبی نیست اما محاسن فراوانی دارد که مورد تایید اسلام است ،  در عید در راه خدا به یکدیگر هدیه می‌دهیم ،  به بهانه نوروز به صله رحم پرداخته و به زیارت و دیدار همنوعان می‌رویم ،  به بحث نظافت و پاکیزگی که مورد تاکید اسلام است ،  می‌پردازیم.وی سپس با اشاره به برخی اسیب‌های نوروز تصریح کرد :  در نوروز شیاطین هم بیکار ننشستند ،  مراقب باشید ،  به زیبایی‌ها توجه کنید ،  از حواشی زشت بپرهیزید ،  سال نو را با دعا اغاز کنید ،  به سوی احسن الحال گام بردارید تا خداوند تبارک و تعالی از گناهان و معاصی ما درگذرد و ما را در سال اینده از بندگان خالص خود قرار دهد.امام جمعه موقت ورامین با گرامیداشت سالگرد وفات یادگار امام راحل عنوان کرد :  حاج سید احمد اقا یار و یاور و همراه و امین امام  ( ره )  بود ،  بعد از امام  ( ره )  نیز خالصانه ولایت‌مداری خود را به نمایش گذاشت.مسئول شورای هماهنگی تبلیغات اسلامی شهرستان‌های استان تهران افزود :  یاد امام عزیز  ( ره )  فرزندان گرانقدر و همسر با وفایش گرامی باد ،  امیدوارم ما در پیمودن خط امام ( ره )  که همان خط مقام معظم رهبری است موفق باشیم.وی سپس انتخابات مجلس شورای اسلامی را مورد اشاره قرار داد و گفت :  در 12 اسفندماه حضور حماسی مردم بهت همگان را برانگیخت ،  مردم با حضور خود در انتخابات مجلس پیروی واقعی خود از ارزش‌ها را به نمایش گذاشتند ،  در حقیقت ملت رشید ایران پیروز اصلی انتخابات بود ،  نامزدهای انتخاباتی نیز همه این پیروزی نقش داشتند.مسئول شورای هماهنگی تبلیغات اسلامی شهرستان‌های استان تهران افزود :  در شهرستان ورامین بیش از 190 هزار نفر رای دادند ، 60 هزار نفر بیشتر از انتخابات قبلی مجلس ، حضور 67 درصدی ،  نامزد منتخب مردم حدود 85 هزار رای داشت ،  اینها همه عظمت و افتخار و زیبایی است.وی سپس گفت :  نماینده منتخب از این پس نماینده همه مردم است و باید مدافع حقوق همه مردم باشد ،  نامزدها هم بدانند دیگر رقابت‌ها به پایان رسیده است ،  دست در دست هم برای این ملت کار کنند.امام جمعه موقت ورامین افزود :  دولت و مسئولان بیشتر قدر مردم را بدانند ،  این مردم علی‌رغم تبلیغات وسیع دشمن حماسه افریدند ،  دولت‌مردان به جای شوخی و توپ در زمین یکدیگر انداختن به مشکلات مردم بپردازند ،  از مسئولیت شانه خالی نکنند ،  این گرانی‌ها جان مردم را به لب رسانده است ،  منطقی نیست در استانه سال جدید 200 هزار تومان به نرخ بیمه‌ها افزوده شود ،  مسئولان نظام قدر این مردم را بیشتر بدانند ،  بیشتر به ملت خدمت کنند.وی با اشاره به فرمان تشکیل شورای عالی مجازی توسط رهبر انقلاب عنوان کرد :  مردم از مسئولان عالی رتبه و مخاطبان رهبری انتظار دارند فرمان مقام معظم رهبری را جدی بگیرند ،  فقط شعار ندهند ،  باید توجه داشت که دشمن از این ابزار چگونه بهره می‌برد و تهدیدها را به فرصت تبدیل کرد ،  رهبری به هنگام حساسیت را درک کرده و فرمان را صادر کردند.محمودی در ادامه به رواج برخی بی ارزشی‌ها اشاره کرد و خطاب به مردم ورامین گفت :  به شما مردم مومن و انقلابی هشدار می‌دهم ،  امام  ( ره )  و رهبری همواره از شما تجلیل کردند ،  روح شهدای 15 خرداد و دفاع مقدس نظاره‌گر اعمال شما است ،  نگذارید شهر شما الوده شود ،  اگرچه اکثریت زنان ما در شهرستان با چادر و حجاب کامل هستند اما برخی صحنه‌ها هم وجود دارد که انسان را متالم می‌سازد.وی گفت :  از برخی تالارها صداهای ناهنجار شنیده می‌شود ،  چه نانی به خانه خود می‌برید ،  برخی مهاجران بسیار زننده در خیابان‌ها حاضر می‌شوند ،  باید خود مهاجران متشرع و متدین استین بالا بزنند و با هموطنان بدحجاب خود برخورد کنند ،  لازم است میهمان حرمت میزبان را حفظ کند.امام جمعه موقت ورامین که سخنانش با تکبیرهای متعدد مردم تایید می‌شد ،  افزود :  بسیجیان با غیرت کجا هستند ،  امروز روزی نیست که تنها به جلسه‌ها و دعاها و کلاس‌ها در پایگاه‌های بسیج اکتفا کنید ،  امروز روز عمل است ،  مقطع حساس است ،  نباید گذاشت عده‌ای قلیل هویت دینی ،  ملی و انقلابی ما را مورد خدشه قرار دهند.وی سپس ضمن انتقاد از برخی سخنان مسئولان عالی رتبه کشور در مجلس شورای اسلامی گفت :  کسی نگفته است به دختر و پسرها گیر سه پیچ دهید ،  این‌جور سخن گفتن در مجلس صحیح نیست ،  قانون عفاف و حجاب و مصوبه مجلس را اجرا نمایید ،  وظیفه کیست اجرای این قانون ?  دشمن با چنگ و دندان به جنگ ما امده است ان‌وقت شما با شوخی و مزاح با این مساله روبرو می‌شوید ،  تهدیدات فرهنگی جدی است ،  شما همیشه مدیر و مسئول نیستید ،  از خود باقیات صالحات باقی بگذارید.محمودی سپس اوضاع جهان را دردناک خواند و تصریح کرد :  مردم غزه مورد تجاوز وحشیانه صهیونیست‌ها هستند ،  از 24 ساعت شبانه روز تنها شش ساعت برق دارند ،  در افغانستان امریکایی‌ها به منازل هجوم اورده و 16 زن و کودک را کشتند ،  در بروکسل مسجد شیعیان را با کمال بی‌رحمی به اتش کشیده و امام جماعت ان را وحشیانه به شهادت رساندند ،  ملت مظلوم بحرین و عربستان همچنان سرکوب می‌شوند.امام جمعه موقت ورامین در پایان خاطرنشان کرد :  این موارد بیانگر این است که امریکایی‌ها و رژیم صهیونیستی به شدت از رشد اسلام در هراسند ،  انها می‌دانند بیداری اسلامی خاموش شدنی نیست ،  مجلس مصر که روزی هم‌پیمان رژیم صهیونیستی بود قطع ارتباط با این رژیم را تصویب کرده است.