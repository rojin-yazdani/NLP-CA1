بازجویی از اعضای یک باند که تحت پوشش مسافرکش ،  سوژه‌های خود را سوار خودرو و اموال‌شان را با توسل به زور سرقت می‌کردند ،  جزییات تازه‌ای را از جرایم انها فاش کرد. به نوشته اعتماد  ،  روز 22 دی ماه سال گذشته مردی به کلانتری امین‌اباد رفت و گفت که طعمه سه سارق شده است. این مرد در شکایت خود توضیح داد :  از سه راه افسریه به مقصد شهرری سوار یک خودروی پیکان طوسی رنگ شدم. در صندلی عقب به غیر از من دو مسافر دیگر نیز نشسته بودند. پس از طی مسافتی ،  راننده به سمت امین‌اباد تغییر مسیر داد و سپس یکی از مسافران با تهدید چاقو ،  پول و تلفن همراهم را سرقت کرد و هر سه متواری شدند. پس از تشکیل پرونده‌ای در خصوص این سرقت ،  ماموران پایگاه نهم پلیس اگاهی ،  به تحقیق برای شناسایی دزدان پرداختند و سه روز بعد ،  توانستند راننده پیکان را در خاوران بازداشت کنند. این جوان 21ساله که حامد نام دارد ،  در بازجویی‌ها ضمن پذیرفتن جرم خود ،  دو همدست دیگر را به نام‌های حمید و سعید معرفی کرد. از انجا که این دو متهم فراری شده بودند ،  دستگیری انها تا اخرین روز بهمن ماه سال گذشته طول کشید و سرانجام حمید و سعید به صورت جداگانه به دام افتادند. سه سارق که ابتدا قصد داشتند دزدی‌های خود را همین یک مورد اعلام کنند ،  در بازجویی‌های تکمیلی ،  پنج فقره سرقت دیگر را نیز بر عهده گرفتند و مالباختگان با حضور در پلیس اگاهی ،  انان را شناسایی کردند. از انجا که احتمال داشت تعداد دزدی‌های این باند باز هم بیشتر باشد ،  تحقیقات ادامه یافت تا این‌که مردی دیگر نیز این سه نفر را به عنوان سارق اموالش معرفی کرد و مشخص شد حامد و دو همدستش ،  در سال 85 نیز سرقت انجام می‌دادند. این مالباخته گفت :  در سال 85 در خیابان دماوند سوار خودروی این افراد  ( که ان زمان پراید داشتند )  شدم و انها پس از پیمودن مسافتی کوتاه ،  با تهدید چاقو مبلغ چهار میلیون تومان وجه نقد مرا به همراه تعدادی سند و مدرک سرقت کردند.بنابر این گزارش ،  اکنون تلاش برای افشای سایر جرائم احتمالی این گروه ادامه دارد و سرهنگ خدایار احمدی ،  رئیس پایگاه نهم پلیس اگاهی تهران ،  با اشاره به درخواست بازپرس پرونده برای چاپ بدون پوشش تصویر متهمان ،  از افرادی که طعمه این باند شده‌اند ،  خواست برای پیگیری پرونده خود به شعبه چهارم دادسرای شهرری یا پلیس اگاهی مراجعه کنند.