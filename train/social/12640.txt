هدفمندی یارانه‌ها از اغاز تا کنون ،  با مسائلی همچون ،  چگونگی پرداخت یارانه ،  شیب مناسب جهت افزایش قیمت حامل‌های انرژی ،  تخصیص سهم بخش‌های کشاورزی ، صنعت ،  بهداشت و درمان و حمل‌ونقل ،  دست به گریبان بوده است. در این مسیر ،  عدم اجرای کامل قانون توسط دولت پیشین در بازه زمانی تعیین شده ( 5 سال )  باعث بروز مشکلات گسترده‌تر در اقتصاد بیمار ایران شد. طرحی که قرار بود جراحی بزرگ اقتصادی کشور باشد ،  عملیاتی شد اما این جراحی ،  به شکلی صحیح صورت نگرفت و موجبات شکنندگی بیشتر اقتصاد ایران را فراهم اورد.به نوشته ابتکار ،  یارانه کالایی نخستین ابتکار دولت جدید در اجرای مرحله دوم هدفمندی یارانه‌ها بود که فاز نخست توزیع ان جنجال‌های زیادی را برانگیخت. طرحی که رئیس‌جمهور نیز وعده ان را به رسانه‌ها و مردم داده بود و صد البته که مردم هم با یارانه کالایی بیگانه نبودند و سیاست‌های کوپنی و توزیع غیرنقدی یارانه‌ها ،  در زمان جنگ را ،  که البته پس از ان با شدت و ضعف دنبال شد ،  به خوبی به خاطر دارند. لازم به ذکر است که سیاست توزیع یارانه کالایی هم اکنون در نقاط دیگر جهان نیز در حال اجراست که مبنی بر نوعی عدالت توزیعی است. پوشش شکاف‌های درامدی در میان دهک‌های پایین ،  از جمله مزایای اجرای این طرح است. دولت تا جایی که در لایحه بودجه سال جاری نشان داد ،  مصمم به اجرای صحیح و کامل این طرح ملی است و فقط به پرداخت نقدی در راستای حرکات تبلیغاتی توجه ندارد ،  بلکه به دنبال این است که با اجرای صحیح این طرح ،  به دور از جنجال و حاشیه‌های رسانه‌ای ،  هم امنیت غذایی مردم را تامین و هم سلامت پایدار جامعه را تضمین کند. در این راستا دولت هم به دنبال رونق تولید است هم توانمندسازی مستضعفان را در میان اهداف خود گنجانده است. در این میان سبد کالا یکی از اقدامات مناسب و موثری است که در عین حمایت از افراد کم‌درامد ،  موجب افزایش نقدینگی نشده و تورم افسارگسیخته را در اقتصاد کشور مهار می‌کند. با این همه توزیع نخستین سبد کالا در دولت جدید چندان بی‌عیب و نقص هم نبود و با توجه به اینکه در نیمه دوم خرداد قرار است دومین سبدکالا با افزودن دو کیلوگرم خرما به مناسبت ماه رمضان به این سبد ،  توزیع شود عدم تکرار مشکلات و کاستی‌های پیشین باید مدنظر مسئولان قرار گیرد.در همین راستا ،  محمدرضا پورابراهیمی داورانی ،  نایب رئیس دوم کمیسون اقتصادی مجلس ،  در گفت‌وگو با ابتکار درباره مرحله دوم توزیع یارانه کالایی گفت :  اگر دولت بخواهد به مردم کمک کند و بخشی از کسری درامدها را برای مردم جبران کند ،  ارائه سبد کالا رویکردی مناسب است به شرط ان که همان‌گونه که مسئولین دولت اعلام کردند با شناسایی نقاط ضعف مرحله گذشته ،  اقدام به شناسایی گروه‌های هدف کرده و بدون اعمال تبعیض میان افراد مستحق در جامعه ،  توزیع شود. رویکرد مناسب دیگری که ،  بنابر شنیده‌ها ،  دولت به اجرای ان همت خواهد گماشت ،  توزیع یارانه کالایی از طریق کارت هوشمند است. این اقدام نه تنها باعث ترمیم قدرت خرید مردم می‌شود ،  بلکه کارت اعتباری خرید کالا ،  مشکل افزایش حجم نقدینگی را مدیریت می‌کند. از دیگر محاسن این طرح قابل شارژ بودن این کارت است. البته به شرطی که زیرساخت‌های نرم‌افزاری و سخت‌افزاری را مورد توجه قرار دهد. تصمیم دیگری که خبر ان از جانب دولت مطرح شده و قطعا به نفع تولید داخلی است ،  قرار دادن کالاهای ایرانی در سبد مذکور است. برای نمونه اینکه دولت به جای برنج‌های هندی و تایلندی که کیفیت مناسبی هم ندارند و تولید داخلی را نیز مورد هدف قرار می‌دهند ،  برنج مرغوب ایرانی قرار بگیرد ؛  که این اقدام موجبات حمایت از تولید داخلی را فراهم می‌کند. به نظر من یکی دیگر از مشکلاتی که با اجرای این طرح از بین می‌رود ،  مشکل نقل‌وانتقال کالا در نواحی مختلف کشور است ضمن اینکه مشکلات دیگری همچون ابهام زمانی و مکانی را مرتفع می‌سازد.وی افزود :  دولت باید سریع‌تر نسبت به اعلام رقم مبنا اقدام کند برای مثال دولت رقم مبنا را یک‌میلیون تومان قرار دهد و هر کس درامدی بیش از این مبلغ دریافت می‌کند را از دریافت یارانه نقدی و کالایی محروم سازد. اینکه وزیر محترم اقتصاد و دارایی اعلام کردند که 10‌میلیون ثروتمند شناسایی کردیم ،  در صورت تایید شدن این موضوع ،  دولت باید با این افراد از در مذاکره وارد شده و با اقدامات تشویقی موجبات انصراف این دسته از مردم را فراهم کند. در این راستا نباید فراموش کرد که اقدامات شایان تقدیری در بحث کمک‌های درمانی و بهداشتی به مردم از جانب دولت در دست اجراست. نایب رئیس دوم کمیسون اقتصادی مجلس با تایید توزیع سبد کالا توسط دولت با ارائه نمونه‌های موفق این طرح در کشورهای دیگر ،  گفت :  پرداخت یارانه کالایی از طریق کارت ،  اقدام منطقی و خوبی است و سابقه خوبی از این طرح در سایر نقاط جهان بر جای مانده است به طور مثال در ایالات متحده ،  حدود 45‌میلیون نفر از مردم این کشور از بن غذایی استفاده می‌کنند که این امر امنیت غذایی در شرایط بحران اقتصادی را برای مردم فراهم می‌کند. از رسانه ملی ،  مطبوعات و سایر نهادهای خبری و رسانه‌ای خواهشمندم که در راستای این طرح ملی ،  در کنار دولت بوده و پروسه اطلاع رسانی به اقشار مختلف اجتماع را به نحو احسن انجام دهند.