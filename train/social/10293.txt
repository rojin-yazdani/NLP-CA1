دادستان عمومی و انقلاب اصفهان گفت :  عفو در احکام محکومان منوط به رای کمیسیون عفو است.حمیدرضا حبیبی در گفت‌وگو با ایسنا ،  اظهار کرد :  برای تجدیدنظر در حکم محکومان ،  پرونده ابتدا به کمیسیون عفو و پس از ان در صورت وجود شرایط مناسب به رییس قوه قضائیه ارجاع داده می‌شود و حکم نهایی در پایان به تایید مقام معظم رهبری می‌رسد.وی با اشاره به تاثیر حفظ قران بر تخفیف حکم متهمان ،  تصریح کرد :  برنامه‌های فرهنگی و قرانی در زندان برگزار می‌شود که تاثیرات بسیار مثبتی نیز داشته است ،  اما حفظ قران تنها یکی از شروط تخفیف حکم یا عفو محسوب می‌شود.دادستان اصفهان با اشاره به اینکه تاکنون هیچ حکم اعدامی به دلیل حفظ قران لغو نشده است ،  خاطرنشان کرد :  حفظ قران از جمله امتیازاتی است که افراد با جرایم مختلف می‌توانند از ان استفاده کنند ،  اما این امر ابتدا برای عفو باید در کمیسیون عفو استان و کشور بررسی شود و علاوه بر این شرایط دیگری نیز برای عفو نیاز است.حبیبی ادامه داد :  برای عفو حکم اعدام شرایط متعددی باید لحاظ شود. مثلا در خصوص مجرمان مواد مخدر مواردی مانند میزان ماده مخدر و سابقه مجرم نیز م نظر قرار می‌گیرد.