رییس مرکز مدیریت حوادث و فوریت‌های پزشکی دانشگاه علوم پزشکی کاشان گفت :  امار کشته شدگان برخورد یکدستگاه تریلر با اتوبوس در جاده اصفهان  -  کاشان  ( بزرگراه امیر کبیر )  به 10 تن افزایش یافت.دکتر سید محمدحسین مکی در گفت‌وگو با ایرنا اظهار داشت :  این حادثه شامگاه سه شنبه در 25 کیلومتری جاده کاشان  -  اصفهان بوقوع پیوست که هشت نفر در دم جان خود را از دست دادند و دو نفر دیگر در بیمارستان جان باختند.وی گفت :  در این حادثه 21 نفر دیگر جراحت برداشتند و توسط تکنسین‌های اورژانس به بیمارستان شهید بهشتی کاشان انتقال داده شدند که حال چهار نفر از انان وخیم گزارش شده است.دکتر مکی افزود :  انحراف تریلر که از سمت کاشان به اصفهان در حرکت بود به خط مخالف و برخورد با اتوبوسی که از سمت دیگر می‌امد ،  علت این حادثه دلخراش بوده است.شمار کشته شدگان این حادثه در ساعات اولیه وقوع ان چهار نفر اعلام شده بود.طبق اعلام پزشکی قانونی در 9 ماه امسال 13 هزار و 471 نفر در جاده‌های کشور جان خود را از دست داده‌اند که این رقم در مقایسه با سال قبل 6.3 درصد کاهش داشته است.