براساس ایین نامه برچسب روی جلد سیگارها هر 6 ماه یکبار باید تغییر کند بنابراین از شهریورماه برچسب جدید روی جلد سیگارها درج می‌شود. به گزارش واحد مرکزی خبر  ،  دکتر کاظم ندافی رئیس مرکز دفتر سلامت محیط و کار وزارت بهداشت ،  درمان و اموزش پزشکی در گفتگو با وب دا ضمن اعلام این خبرگفت :  هم اکنون کارگروه مشترک بین وزارت بهداشت و شرکت دخانیات دو تصویر جدید برای درج روی پاکت سیگارها پیشنهاد داده است که با تصویب نهایی یکی از انها این برچسب جدید بر روی پاکت سیگارهای تولید داخل و سیگارهای وارداتی مجاز از شهریور ماه درج خواهد شد.وی افزود :  یکی از این تصاویر کودکی را نشان میدهد که براثر قرار گرفتن درمعرض دود سیگار دچار مشکلات تنفسی شده و زیر دستگاه تنفس مصنوعی قرار دارد و تصویر دیگر اعضای داخلی بدن افراد هنگام سالم بودن و پس از تخریب توسط دود سیگار را نشان میدهد.وی با اشاره به اختلاف نظر موجود بین وزارت بهداشت و شرکت دخانیات درخصوص درج این تصاویر بر روی پاکتهای سیگار گفت :  شرکت دخانیات معتقد است این تصاویر هشداردهنده باعث شده مردم به سیگارهای فاقد برچسب روی بیاورند. ولی مطالعات علمی ما نشان میدهد 10درصد از خانم‌ها و 20 درصد از اقایان مراجعه کننده به کلینیکهای ترک سیگار انگیزه خود را توجه به این تصاویر هشداردهنده اعلام کردهاند.