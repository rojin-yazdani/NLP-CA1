پلیس فتا در مورد خریدهای الکترونیکی با استفاده از دستگاههای کارت خوان در نمایشگاه کتاب هشدارها و توصیه‌هایی را منتشر کرد.به گزارش خبرانلاین ،  معاونت اجتماعی پلیس فتای ناجا با صدور اطلاعیه‌ای ضمن هشدار به هموطنان در مورد استفاده از کارت خوان‌های هوشمند اعلام کرد :  به دلیل برگزاری برخی نمایشگاه‌های سالانه که با استقبال بیش از حد مردم روبرو هستیم و با توجه به اینکه برخی از غرفه‌ها برای رفاه حال مردم در هنگام خرید با قرار دادن دستگاه‌های کارت خوان و یا خودپردازهای سیار سعی در خرید اسان را دارند این پلیس هشدار داد به نکات مهم زیر حتما توجه و دقت کافی را داشته باشید.  -  از غرفه دار بخواهید تا خود شخصا کارت بانکی را بر روی کارت خوان بکشید.هیچ وقت رمز خود را در مکان‌های شلوغ اعلام نکنید. بعد از خرید خود بهترین گزینه امنیت کارت شما تغییر رمز ان خارج از نمایشگاه است. -  همچنین بر روی کارت بانکی هیچگاه رمز خود را یادداشت نکنید. در هنگام استفاده از خودپرداز‌های سیار حتما دقت داشته باشید تا تجهیزات اضافی بر روی انها نصب نشده باشد.  -  بدلیل استفاده از تبلیغات بلوتوثی نمایشگاه هیچگاه اطلاعات بانکی و حیاتی خود را بر روی گوشی قرار ندهید لازم به ذکر است که باید یاداوری کنیم که تلفن همراه شما رایانه شخصی شما نیست.  -  بدلیل حضور برخی از شرکت‌های تبلیغاتی که با ارسال بلوتوث بر روی گوشی سعی در تبلیغات نمایشگاهی دارند ،  مراقب افرادی که از این فضا جهت بهره برداری‌های شخصی خود سودجویی می‌کنند ،  باشید. معاونت اجتماعی پلیس فتا در پایان به کسانی که در محیط‌های نمایشگاهی بدنبال اهداف غیر اخلاقی و سودجویی باشند تذکر داد پلیس فتا اجازه هیچ گونه تخلفی را به این عده نخواهد داد و با متخلفان شناسایی شده برخورد قاطع و قانونی خواهد داشت.