رئیس پلیس پیشگیری تهران بزرگ از اجرای طرح نوروزی پلیس در تمامی مراکز خرید و نمایشگاه‌های بهاره خبر داد.سردار محسن خانچرلی در گفت‌وگو با ایسنا ،  در این‌باره گفت :  طرح نوروزی پلیس از 45 روز مانده به عید در محدوده بازار تهران اغاز شده است.وی با بیان اینکه در اجرای این طرح مواردی چون برخورد با بساط‌گستران و بساط‌فروشان و ایجاد امنیت برای شهروندان در دستور کار قرار گرفته است ،  اظهار کرد :  با توجه به اینکه از استان‌های مختلف برای خرید به بازار تهران مراجعه می‌کنند ،  در این خصوص نیز برنامه‌هایی را برای تامین امنیت به مرحله اجرا دراورده‌ایم.خانچرلی با بیان این که هر 15 روز این طرح وارد فاز تازه‌ای شده است ،  گفت :  هر 15 روز تعداد نیروها و مامورانمان به‌ویژه در محدوده خیابان 15 خرداد افزایش می‌یابد.اجرای طرح نوروزی پلیس در تمام مراکز خرید از امروزرئیس پلیس پیشگیری تهران بزرگ با بیان اینکه از روز جمعه طرح نوروزی خود را در مراکز خرید و نمایشگاه‌ها و فروشگاه‌های سراسر پایتخت اجرا خواهیم کرد ،  گفت :  در این طرح نیز تمامی نیروهای ما در حالت اماده‌باش خواهند بود و در قالب واحدهای گشت‌زنی سواره و پیاده و استقرار در مراکز شلوغ ،  تامین نظم را بر عهده خواهند داشت.خانچرلی که در حاشیه همایش روسای پلیس پیشگیری با ایسنا گفت‌گو می‌کرد ،  ادامه داد :  در اجرای این طرح از ظرفیت نگهبانان محله نیز استفاده خواهد شد.رئیس پلیش پیشگیری پایتخت همچنین با توصیه به شهروندان گفت :  در ایام خریدهای نوروزی توصیه می‌شود که شهروندان تا حد امکان از کارت‌های عابربانک برای پرداخت هزینه‌های خرید خود استفاده کنند و از حمل وجوه نقد بپرهیزند. همچنین برای استفاده از عابربانک باید حتما رمز ان را خودشان وارد کنند و از بیان رمز به فروشندگان خودداری کنند.