وزیر تعاون ،  کار و رفاه اجتماعی از واریز افزایش 25 درصدی حقوق بازنشستگان تا پایان خرداد خبرداد.به گزارش فارس ،  اسداله عباسی در حاشیه برگزاری جشنواره علی‌اکبر ( ع )  که با حضور وزیر ورزش و جوانان و رئیس سازمان بهزیستی کشور و جمعی از معاونین و مدیران بهزیستی در تالار زیتون برگزار شد ،  اظهارداشت :  تاشکیل شورای عالی معلولان یکی از اهداف وزارت تعاون ،  کار و رفاه اجتماعی و سازمان بهزیستی بوده که به زودی این شورا فعالیت خود را اغاز خواهد کرد.وی تصریح کرد :  تمامی برنامه‌ها و اهداف جامعه هدف بهزیستی در این شورا تدوین و نهایی خواهد شد.عباسی خاطرنشان کرد :  یکی دیگر از برنامه‌های امسال وزارت تعاون ،  کار و رفاه اجتماعی و بهزیستی  ،  پرداخت حق پرستاری معلولان ضایع نخاعی است که در منزل نگهداری می‌شوند.وی گفت :  بهزیستی موظف شده است هزینه پرستاری این معلولان را به طور 100 درصد پرداخت کند.وزیر تعاون ،  کار و رفاه اجتماعی در ادامه با اشاره به اینکه با برنامه‌ریزی انجام شده ،  افزایش 25 درصدی حقوق بازنشستگان تا پایان خرداد پرداخت خواهد شد ،  گفت :  رایزنی‌های لازم در این زمینه انجام شده و هیچ مشکل اعتباری وجود ندارد.عباسی خاطرنشان کرد :  یکی دیگر از برنامه‌های امسال وزارت تعاون ،  کار و رفاه اجتماعی ،  افزایش حق مسکن و اولاد کارگران است که این موضوع در شورای عالی کار پیگیری می‌شود.وی در پایان در پاسخ به این پرسش که خط فقر در حال حاضر چه میزان است ،  گفت :  این موضوع را باید از مرکز امار پرسید.