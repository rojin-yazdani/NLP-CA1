جنازه‌ها در کامیون‌هایی که اجساد منا را به سردخانه معیصم در مکه منتقل می‌کردند ،  مثل فرش روی هم قرار داشت ؛  طبیعی است وقتی جنازه‌ها اینطور روی هم قرار بگیرند ،  فردی سالم نمی‌ماند و از بین می‌رود. به گزارش ایسنا ،  حجت‌الاسلام والمسلمین سیدعلی قاضی عسکر ،  سرپرست حجاج ایرانی و نماینده ولی‌فقیه در امور حج و زیارت در تشریح انچه پس از فاجعه منا رخ داد و تاییدی بر سومدیریت عربستان در حج بود ،  به وضعیت زائران جان‌باخته در سردخانه‌ها و کامیون‌های حمل اجساد اشاره کرد و در ادامه گفت :  عربستان در امدادرسانی و مدیریت بحران نتوانست خود را نشان دهد و وخامت ان فاجعه به حدی است که به این زودی از صفحه تاریخ حذف نمی‌شود.وی افزود :  بسیاری از نیروهای امدادی مستقر در منا ،  نظامی بودند. در فیلم‌هایی هم که ما جمع‌اوری کرده‌ایم ،  این مشهود است که انها در زمان وقوع فاجعه هیچ کاری نمی‌کردند ،  چون نیروی امدادی نبودند و بحران عمیقی اتفاق افتاده بود.سرپرست حجاج ایرانی با بیان این که بر اثر بی‌تدبیری و سومدیریت عربستان در حج امسال زائران زیادی جان باختند ،  درباره برخی اظهارات مبنی بر اینکه نیروهای سعودی اولویتی برای جدا کردن مجروحان از جان‌باختگان قائل نشدند و در این چنین شرایطی بسیاری از مجروجان که امکان نجات دادن انها وجود داشت جان باختند ،  گفت :  انها شیوه و اصولی برای این کار نداشتند ،  اولویتی برای تفکیک مجروحان از جان‌باختگان نبود. حتی وقتی مجروحان را به بیمارستان‌ها منتقل کردند ،  امادگی پذیرش این حجم مجروح را نداشتند.وی اضافه کرد :  نیروهای امدادی ما در همان لحظات نخست برخی مجروحان ایرانی را شناسایی کردند ،  اما انها مانع ادامه کار شدند و این کار را دخالت نامیدند و حتی شاکی شدند ،  یا فرد مجروحی را در بیمارستان طائف شناسایی کرده بودیم و به خانواده‌اش اطلاع دادیم ؛  وقتی انها به بیمارستان رفتند ،  گفتند که مجروح منتقل شده ،  در حالیکه خودشان اصلا نمی‌دانستند به کجا منتقل شده است.نماینده ولی‌فقیه در امور حج و زیارت همچنین درباره جمع‌اوری جان‌باختگان از کانون حادثه با لیفتراک نیز توضیح داد :  قضیه ان لیفتراک‌ها این است که ماموران سعودی برای قراردادن اجساد در کامیون‌های سردخانه‌دار که داخلش قفسه‌بندی شده ،  از لیفتراک استفاده می‌کردند تا اجساد را بلند کنند و داخل جعبه‌ها قرار دهند.وی ادامه داد :  اما دیدیم در بعضی از کامیون‌ها که اجساد را به سردخانه معیصم در مکه می‌اوردند ،  جسدها مثل فرش روی هم قرار داده شده بود. طبیعی است وقتی جنازه روی هم قرار گیرد ،  دیگر سالم نمی‌ماند و از بین می‌رود.او در ادامه‌ی ناتوانی عربستان در مدیریت بحران فاجعه منا اظهار کرد :  جنازه‌ها در سردخانه شناسایی می‌شدند ،  اما وقتی مجددا مراجعه می‌کردیم تا امور مربوط به ان جنازه را پیگیر شویم ،  انها جسد را جابجا کرده بودند و نمی‌دانستند ان را به کجا منتقل کرده‌اند. دلیل همه این اتفاقات ان است که عربستان خودش را برای چنین بحرانی اماده نکرده بود و نتوانست ان را مدیریت کند و این فاجعه است.قاضی عسکر سپس با بیان این که عربستان با توسعه منا مخالفت می‌کند و اجازه نمی‌دهد سیستم ان تغییر کند ،  در حالی که قرار است از این پس پذیرای جمعیت بیشتری از حجاج باشد ،  گفت :  نزدیک 18 میلیون زائر اربعین به عراق می‌روند ،  کشوری که هیچ یک از زیرساخت‌های عربستان را ندارد و غیر از حملات انتحاری که گاهی در مسیر حرکت زائران اتفاق می‌افتد ،  هیچ یک از ان فجایعی که در عربستان رخ داده ،  انجا اتفاق نمی‌افتد. چون در عراق یکدیگر را همپوشانی می‌کنند و به زائر خدمات می‌دهند.او با اعتقاد بر این که عربستان با مشورت قبلی می‌توانست مانع وقوع این فاجعه و بحران شود ،  بیان کرد :  ما همیشه نقاط ضعف را به سعودی‌ها منتقل می‌کنیم ،  حتی مهندسی را که طرحی برای توسعه منا داشت به عربستان معرفی کردیم ،  اما بن زید با توسعه منا مخالفت کرد و انها همچنان می‌خواهند منا را با خیمه‌ها اداره کنند.سرپرست حجاج ایرانی که به تازگی از عربستان بازگشته ،  در گفت‌وگو با یکی از شبکه‌های سیما ،  به هلی‌کوپترهایی که در موسم حج مدام در حال گشت‌زنی و تهیه فیلم از زائران بودند اشاره کرد و گفت :  عربستان برای اطلاع از دلیل فاجعه هیچ محدودیتی ندارد ،  چرا که هلی‌کوپترها مدام درحال گشت زدن و فیلم گرفتن هستند و تمام خیابان‌های منا مجهز به دوربین است و اگر روزی ان کمیته حقیقت‌یاب بخواهد مساله را بررسی کند ،  بهترین سند فیلم همان دوربین‌های منا است.نماینده ولی فقیه در امور حج و زیارت همچنین اظهار کرد :  تشکیل کمیته حقیقت‌یاب را در دیداری که با یکی از مقامات عالی‌رتبه عربستان داشتم ،  مطرح کردم. ما مستندات فراوانی را جمع‌اوری کردیم. شهود زیادی داریم که مدارک ان را به عربی ترجمه خواهیم کرد و به عربستان ارائه می‌دهیم.قاضی عسکر همچنین تاکید کرد :  اولویت ما این است که عاملان ان فاجعه شناسایی شوند و به مجازات خود برسند و برای از دست‌رفتگان مثل حادثه اول  ( سقوط جرثقیل در مسجدالحرام )  دیه مشخص و پرداخت شود.