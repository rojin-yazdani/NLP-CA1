یکی از اشتباهات جبران ناپذیر زوج‌ها بعد از اغاز زندگی مشترک ،  فراموش کردن ابراز علاقه و گذاشتن وقت برای یکدیگر است. گویا همه چیز فدای روزمرگی‌ها می‌شود. غافل از اینکه این مساله باعث دور شدن و دلخوری زن و شوهر از یکدیگر و ایجاد فاصله بین ان دو می‌گردد. در حالی که با یک شاخه گل ،  یک کلمه محبت امیز و چند دقیقه صحبت صمیمانه می‌توان مشکلات و دلخوری‌ها را از سر راه برداشت و زندگی شیرینی را در کنار همسر خود در پیش گرفت. شاید باور نکنید ولی راه‌های ساده‌ای برای ابراز علاقه به همسرتان وجود دارد :  1 -  برای او پیام‌های محبت امیز بفرستید. به تلفن همراه او پیامی صمیمانه بفرستید. مطمئن باشید که این کار هم شیرین و هم جالب است. 2 -  یکی از کارهای مشکل او را انجام دهید. یکی از کارهای روزمره که او رغبتی به انجام ان ندارد ،  مانند چیدن علف‌های هرز ،  را انتخاب و برای او انجام دهید و هنگامی که او از انجام گرفتن ان توسط شما احساس راحتی می‌کند ،  نظاره گر باشید. 3 -  با هم یک کار سرگرم کننده انجام دهید. یک سرگرمی مانند حل جدول ،  تکمیل پروژه‌ای برای بهتر کردن محیط خانه ،  یا فروش اجناس غیرقابل مصرف منزل که می‌تواند شما را به هم نزدیک کند را انتخاب و در انجام ان با یکدیگر مشارکت کنید. 4 -  با هم بازی کنید. با انجام بازی‌هایی نظیر شطرنج ،  لحظات خوبی را ایجاد کنید. فقط به یاد داشته باشید که اگر شما را شکست داد ،  با او درگیر نشده و تنها لبخند بزنید. 5 -  حس قدردانی خود را ابراز کنید. وقتی همسرتان سخت کار می‌کند یا برایتان کاری انجام می‌دهد ،  بگذارید بداند که شما قدردان زحمات او هستید. 6 -  خانه را تبدیل به پناهگاهی برای او کنید. خانه را محل امنی برای همسرتان کنید تا بتواند از استرس‌های زندگی رهایی یابد. تمام تلاش خود را برای ساختن محیطی مطلوب در خانه ،  بنمایید. 7 -  به کارهای عجیب و غریب او بخندید. اجازه ندهید کارهای کوچکی که همسرتان انجام می‌دهد ،  اعصاب شما را درهم بریزد. اگر درباره ان بیندیشید ،  ممکن است برخی از انها شما را بیشتر به همسرتان جذب کند. اگر او این کارها را انجام نداده ،  فقط می‌خواسته که تکراری عمل نکند. 8 -  برای او دعا کنید. از خداوند بخواهید که در درست انجام دادن همه کارها ،  او را یاری کند. همچنین گاهی اجازه دهید همسرتان این دعا را بشنود. این کار سبب می‌شود تا او دریابد که وقتی او قادر به انجام کاری نیست ،  شما از شخصی توانا برایش درخواست کمک می‌کنید. 9 -  قبل از دور انداختن چیزی هماهنگ کنید. اگر همسرتان وسایلی دارد که به نظر شما غیرقابل استفاده است ،  پیش از ان که مطمئن نشده‌اید که به ان احتیاجی ندارد ،  ان را دور نیندازید. 10 -  قبل از نظافت هماهنگ کنید. پیش از جابه جایی یا مرتب کردن وسایل روی میز کار همسرتان ،  از او اجازه بگیرید. شاید او وسایلی را طوری قرار داده که دسترسی به انها برایش راحت‌تر است و ممکن است در صورت جابه جا کردن انها ،  برای او بی نظمی به وجود اید. 11 -  با هم به پیاده روی یا گردش بروید. بگذارید طبیعت خلق و خوی شما را برای دوست داشتن تنظیم کند. صحبت کنید ،  گوش دهید. 12 -  انتظار نداشته باشید انچه را در ذهنتان می‌گذرد را بخواند. اگر موضوعی هست که می‌خواهید همسرتان بداند ،  به او بگویید ،  از او انتظار نداشته باشید که از افکار و احتیاجاتتان باخبر باشد. 13 -  با هم بخندید. دوران بزرگسالی خود را برای لحظاتی فراموش کنید و با هم کارهای بچه گانه و شادی اور انجام دهید. همچنین ،  اگر کار اشتباهی انجام شد ،  سعی کنید با شوخی و خنده از ان بگذرید. این کار سبب کاهش استرس در ان شرایط خواهد شد. 14 -  از جاسوسی کردن بپرهیزید. از مخفیانه زیر نظر گرفتن و بررسی همسرتان دوری کنید. اگر می‌خواهید چیزی را بدانید ،  بدون رودربایستی از او سؤال کنید. 15 -  کارت پستال‌های عاشقانه به او بدهید. منتظر یک مناسبت خاص نباشید تا به او هدیه‌ای بدهید. عاشقانه‌ترین کارتی که می‌توانید را پیدا کنید و در ماشین او بگذارید. فراموش نکنید که پیام عاشقانه خود را هم در ان بنویسید. 16 -  خوراکی‌های مورد علاقه او را تهیه کنید. شکلات یا هر خوراکی دیگری که او دوست دارد را بخرید و در کنار ظرف غذای او با یک جمله زیبا بسته بندی کنید. 17 -  درباره اینده گفت وگو کنید. اینده خیلی هم از انچه که به نظر می‌رسد دور نیست. درباره جاهایی که دوست دارید وقتی 50 سال از ازدواجتان گذشت بروید ،  با هم حرف بزنید و سعی کنید تا ان رویاها به واقعیت تبدیل شوند. 18 -  شک و تردیدها را روشن کنید. اگر همسرتان گفتار یا رفتاری مشکوک داشت ،  زود نتیجه گیری نکنید. به او فرصت دهید تا پیش از ان که شما قضاوت کنید ،  ان را توضیح دهد. 19 -  بگذارید او مرد خانه باشد. اگر چه این مسئله هر روز کمتر در نظر گرفته می‌شود ،  اما هنوز هم مفید است. اما این بدان معنا نیست که چون فقط همسرتان خانه را اداره می‌کند و چرخ زندگی را می‌چرخاند ،  شما نباید حق انتخاب داشته باشید. این یعنی او رئیس تیم است. 20 -  بگویید معذرت می‌خواهم . اگر چه شرایطی وجود دارد که ممکن است شما نخواهید بپذیرید که اشتباه می‌کنید. شاید حرف ازاردهنده‌ای گفته باشید یا کار بی اهمیتی انجام داده باشید. هیچ گاه برای اظهار تاسف و عذرخواهی از همسرتان غرور نداشته باشید. 21 -  به قول‌های خود عمل کنید. اگر به همسرتان قول انجام کاری را داده‌اید ،  باید تا پایان ان را دنبال کنید. 22 -  گذشته‌ها ،  گذشته !  چنانچه همسرتان با رفتار یا گفتارش باعث ازردگی شما شده است ،  او را ببخشید. هرگاه اختلافی به وجود امد ،  گذشته‌ها را به رخ او نکشید ،  به خصوص اگر اظهار پشیمانی کرده بود. 23 -  صادق باشید. چیزی را از همسرتان مخفی نکنید. روراست و شفاف باشید. این مورد به درستکاری بیشتر شما کمک خواهد کرد. 24 -  در برابر دوستانش به او افتخار کنید. مردها به طور ذاتی روی بالا بردن خود حساب می‌کنند. گاهی اوقات به منظور دلگرمی دادن به او بگذارید تعریف‌های شما را در مورد رفتارها و کردارهای خوبش بشنود. 25 -  ماشینش را بشویید. او را با شستن و تمیز کردن ماشینش غافلگیر کنید. اگر نمی‌توانید خودتان کار را برعهده بگیرید ،  ان را به یک متخصص بسپارید. 26 -  عکس او را در صفحه کامپیوتر قرار دهید. با قرار دادن عکس او بر پس زمینه کامپیوتر خود ،  اجازه دهید او بداند که هنوز هم مردی خوش تیپ است. 27 -  با هم عبادت کنید. زوجی که با هم نماز می‌خوانند ،  با یکدیگر می‌مانند. اینها لحظاتی لطیف و خاص هستند که بین هر دو شما به یک میزان تقسیم شده و به یک اندازه اهمیت دارد. 28 -  غذایتان را زیر نور شمع بخورید. غذای مورد علاقه او را بپزید و شمعها را روشن کنید. زمانی را به تمرکز و توجه به یکدیگر و نگاه کردن در چشمان هم اختصاص دهید. 29 -  در مقابل دیگران با او مخالفت نکنید. این کار سبب شرمنده شدن او خواهد شد و باعث می‌شود تا احترام دیگران نسبت به او از بین برود. درنظر داشتن این نکته به خصوص اگر دارای فرزند هستید ،  بسیار اهمیت دارد. 30 -  در برابر دیگران او را مورد انتقاد قرار ندهید. اگر حس می‌کنید همسرتان نیاز به کمی انتقاد سازنده دارد ،  به هیچ وجه ان را مطرح نکنید مگر خصوصی و با لحنی دوستانه مورد انتقاد قرار گرفتن در جمع ،  سبب پایین امدن عزت نفس و جریحه دار شدن احساسات می‌گردد. 31 -  از او حمایت کنید. به دیگران اجازه ندهید به همسرتان بی احترامی کنند. حتی نظریه‌ای کنایه امیز می‌تواند ازار دهنده باشد. از او دفاع کنید. نگذارید شخصی ،  مهم‌ترین و با ارزش‌ترین فرد زندگیتان را به زمین بزند. 32 -  خودتان را دوست بدارید. خیلی وقتها ما به عنوان یک زن ،  به خاطر سستی خودمان ،  جلوی شوهرانمان را می‌گیریم. یاد بگیرید که انها را ازاد بگذارید. موضوعاتی که شما را نگران می‌کنند ،  اغلب حتی انها را ازار هم نمی‌دهند. انچه انها را اذیت می‌کند ،  زمانی است که ما مانع انها می‌شویم. به یاد داشته باشید ،  گرچه ممکن است عجیب به نظر برسد ،  اما وقتی خودتان را دوست نداشته باشید نمی‌توانید واقعا شخص دیگری را دوست بدارید. 33 -  هنگام بیماری مراقبش باشید. مردها نازپروردگی را دوست دارند ،  بخصوص هنگامی که بیمارند. همه چیز را برای او فراهم کنید و سوپ مخصوصی هم برایش بپزید. 34 -  در چشمان او بنگرید. زمانی که همسرتان با شما صحبت می‌کند ،  مستقیم به چشمان او نگاه کنید. نه تنها این کار نشانگر این است که شما به انچه او می‌گوید علاقه مندید ،  بلکه چیزی در نگاه کردن در چشمان او وجود دارد که به شما والایی خواهد داد. 35 -  عکسهای عروسی تان را قاب کنید. پس از این که مدتی از ازدواجتان گذشت ،  عکسهای عروسی تان را مخفی نکنید. بلکه انها را در قاب عکس بگذارید. این کار یاداوری خواهد کرد که چگونه در ابتدا عاشق هم شدید و چقدر این عشق افزایش یافته است. 36 -  سند ازدواجتان را به نمایش بگذارید. سند مقدس ازدواجتان را قاب بگیرید. این کار یک یاداوری شگفت انگیز و پایدار مبنی بر این خواهد بود که عشق شما مهر و موم شده است و شما به طور قطع به یکدیگر تعلق دارید. 37 -  به او اعتماد کنید. بیشتر اوقات زنها نشسته‌اند و منتظرند تا همسرشان کار خطایی انجام دهد. تا مچشان را بگیرند. جرات داشته باشید و او را باور کنید. منبع :  روزنامه کیهانترجمه از :  نسیبه رجبی