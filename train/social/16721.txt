دقایقی پیش یکی از واگن‌های متروی مسیر تجریش به حرم مطهر در ایستگاه شهید مفتح دچار حریق شد.به گزارش خبرنگار فارس ،  دقایقی پیش یکی از واگن‌های مترو مسیر تجریش به حرم مطهر در ایستگاه شهید مفتح دچار حریق شد که بلافاصله پس از توقف قطار در این ایستگاه ،  ماموران مترو به کمک نیروی انتظامی مسافران را از قطار خارج کردند.بعد از اینکه مسافران سراسیمه قطار را ترک کردند ،  ماموران مترو به سرعت وارد عمل شده و اتش‌سوزی را مهار کردند.قطار بعد از اطفا حریق پس از دقایقی همچنان که دود ناشی از اتش سوزی سقف این واگن در ایستگاه مشاهده می‌شد ،  با سوار کردن مسافران در قطار و واگنی که اتش گرفته بود ،  به مسیر خود ادامه داد.قطار در حالی در ایستگاه شهید مفتح توقف کرد که بوی ناشی سوختگی از چند ایستگاه قبل در داخل واگن‌ها استشمام می‌شد.فرسودگی ترمز واگن دود ایجاد کرده بودمدیر عامل شرکت بهره برداری مترو تهران با اعلام اینکه خبر اتش سوزی ظهر پنجشنبه واگن قطار مترو در ایستگاه شهید مفتح صحت ندارد  ، گفت :  تنها سیستم ترمز این قطار به دلیل فرسوده و قدیمی بودن دود ایجاد کرده است.جعفر ربیعی در گفت‌وگو با خبرنگار مهر در مورد خبر اعلام شده از سوی برخی رسانه‌ها مبنی بر اتش سوزی واگن مترو تهران در ایستگاه شهید مفتح افزود :  سقف یکی از قطارهای مترو به علت قدیمی بودن واگن به هنگام گرفتن ترمز داغ شده و دود ایجاد کرده است.وی ادامه داد :  این موضوع برای اولین بار رخ نداده و پیش از این نیز واگنهای قدیمی مترو به دلیل فرسوده بودن سیستم ترمزگیری دچار این مشکل شده‌اند.مدیرعامل شرکت بهره‌برداری مترو گفت :  این مشکل هیچ خطری برای مسافران ندارد و ظرف سه تا چهار دقیقه از سوی ماموران برطرف می‌شود.وی عنوان کرد :  ظهر پنجشنبه نیز این اتفاق در واگن مترو ایستگاه شهید مفتح روی داده که پس از مدت کوتاهی مشکل برطرف شد و کوچکترین خسارت جانی نیز در پی نداشت.