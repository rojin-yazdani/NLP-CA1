در ادامه بررسی برنامه پنجم تکالیف دولت برای تقویت کمی و کیفی نیروهای بسیج در قالب تصویب ماده 176 این لایحه مصوب شد.به گزارش خبرانلاین ،  دولت موظف است به منظور تقویت کمی و کیفی بسیج مستضعفان و حضور بیشتر نیروهای مردمی در صحنه‌های امنیت و دفاع از کشور ،  ارمان‌ها و مبانی اندیشه انقلاب اسلامی و توسعه فرهنگ امر به معروف و نهی از منکر اقدامات و تسهیلات لازم را در طول برنامه فراهم کند.بر این اساس پشتیبانی لازم برای افزایش حداقل یک و نیم میلیون نفر بسیجی فعال و ویژه تا پایان برنامه پنجم با تاکید بر تربیت نیروی انسانی متعهد و انقلابی ازجمله این اقدامات است. همچنین دولت مکلف به حمایت از زیرساخت‌ها برای توسعه نواحی شهرستانی و رده‌های مقاومت بسیج ،  متناسب با توسعه و تغییرات تقسیمات کشوری شد.نمایندگان تصویب کردند ؛  پشتیبانی از رده‌های مقاومت بسیج و بسیج اساتید حوزه و دانشگاه‌ها در دستگاه‌های اجرایی به‌ویژه در فعالیت‌های پژوهشی و علمی صورت گیرد.در این مصوبه امده است :  کمک به تعمیق ارزشهای انقلاب اسلامی و توسعه فرهنگ و تفکر بسیجی از طریق تشکیل هسته‌های تربیتی ،  غنی‌سازی اوقات فراغت ،  توسعه فرهنگ ارزشی و استفاده از نخبگان بسیجی برای مشاوره و تولید فکر ،  توسعه فرهنگ عفاف و حجاب ،  اشنایی با مبانی اندیشه حضرت امام  ( ره ) با اجرا طرح‌های دانشجویی ،  دانش اموزی ،  اقشار و رده‌های مقاومت بسیج از وظایف دولت است.پشتیبانی و کمک به مقابله با جنگ نرم در حوزه‌های مختلف با اولویت حضور فزاینده در فضای مجازی و سایبری با رویکرد بومی از دیگر اقدامات تعیین شده مجلس برای دولت است. امکان استفاده از خدمت کارکنان بسیجی فعال و ویژه شاغل برای شرکت در اموزشها و اردوها و سایر برنامه‌ها حداکثر به‌مدت پانزده روز در سال به جای خدمت اداری بدون دریافت حق ماموریت قرار گیرد.همچنین به سازمان بسیج مستضعفین اجازه داده شد از محل اعتبار مصوب خود حمایت لازم را برای تامین پوشش بیمه‌ای و جبران خسارت‌های ناشی از به کارگیری بسیجیان فاقد پوشش بیمه‌ای در ماموریت‌های مختلف به ویژه دفاعی ،  امنیتی و کاروان‌های راهیان نور به عمل اورد.نمایندگان مجلس به دستگاه‌های اجرایی اجازه دادند متناسب با میزان امادگی سازمان بسیج سازندگی ،  اجرا بخشی از فعالیت‌های اموزشی ،  بهداشتی ،  فرهنگی و غنی‌سازی اوقات فراغت و پروژه‌های عمرانی خود از قبیل احداث و تعمیر مساجد ،  مدارس و خانه‌های بهداشت روستایی ،  بیابان‌زدایی ،  جنگل‌کاری ،  ابرسانی به روستاها و همچنین در مناطق محروم ،  روستایی و مرزی را به ان سازمان واگذارکند تا با استفاده از نیروهای داوطلب بسیجی و مردمی وجوانان و متخصصان به نحو سازمان یافته ،  اجرا کند.