صدای پایش که اروم اروم به اتاق نزدیک می‌شه دلم می‌ریزه به هم !  در را که تق تق می‌زنه دلم میخواد با سر بخوره زمین و استکان‌های چای از دستش بیفته و ولو بشه روی زمین. چند ماهی که به این میز مدیرکلی تکیه زدم ،  فقط دارم تحملش می‌کنم. اگه سفارش مدیر قبلی نبود ،  تا حالا عذرش را خواسته بودم. مدیر که عوض میشه ،  باید ابدارچی و رئیس دفترش را هم با خودش بیاره. اومدیم این یارو با مدیر قبلی ساخت و پاختی داشت. و برای مدیر جدید نقشه‌ای کشید. اگه این چای را که میاره با یه چیزی …  ! نه نه !  نباید این فکر و خیال‌ها را بکنم که ذهنم اشفته‌تر می‌شه. سفارش مدیر قبلی را که نمی‌تونم بزنم زمین. شانس ما همینه دیگه !  مدیر قبلی ارتقا پیدا می‌کنه ،  میشه بالا دستی ؛  من میشم زیردستی !  می‌تونم سفارشش را رد کنم ? طفلکی ادم خوبیه. گناه داره. معصومه. بیچاره است. پارتی مارتی نداره. اگه مثل من با چند تا وزیر و وکیل اشنا بود ،  حالا اینجا نبود. شاید عوض اینکه چای ریز من باشه ،  کار ابرومندتری دست و پا می‌کرد. هزار ماشالله در فلسفه بافی و حرف زدن که چیزی از من کم نداره. دلشوره اصلی‌ام از اون روزی شروع شد که سینی چای را اورد توی جلسه ،  یه کمی جلوی معاونین بهش رو دادم و اجازه دادم اظهار نظری بکنه. همه که رفتند بیرون ،  معاونم گفت :  قربان خودش که چیزی بروز نمی‌ده. ولی ایا واقعا دانشگاه ندیده است ?  گفتم :  چطور ?  گفت در اون صورت ،  باید فکری به حال خودت می‌کردی چون با سر زبونی که داره زیرابت را زده و روی صندلی مدیرکل تکیه می‌زد !  این را گفت و رفت و من به استکانی نگاه می‌کردم که مثل برف شب یلدا تمیز و سفید بود .چای را که روی میز میگذاره ،  انگار از من طلبی داشته باشه ،  چند ثانیه زول می‌زنه توی چشام. می‌گم فرمایشی داری ?  میگه نه ،  اگه اجازه مرخصی می‌دهید ،  مرخص شوم ?  جوری هم مرخص شوم را ادبی ادا می‌کنه که احساس می‌کنم میخواد ادبیاتش را به رخم بکشه. میخوام داد بزنم :  اصلا من کی گفتم چای بیاری که اجازه رفتنت را از من می‌خواهی. ولی تو چشاش که نگاه می‌کنم حرفم را قورت می‌دم. لال بشه این زبونم. کاش خودم از اول سفارشش را برای ابدارچی شدن توی این اداره ،  به مدیر قبلی نکرده بودم تا همون هندونه فروش باقی می‌موند. یعنی این کار از هندونه فروشی ،  سخت تره ?  به این جماعت نباید رو داد و الا با سرعتی خودشون را بالا می‌کشند که کسی به گردشون نرسه .دنبال یه بهونه می‌گردم که نقطه ضعفی ازش بگیرم و اون را علم کنم بعد زنگ بزنم به مدیر قبلی ،  رضایتش را بگیرم و کلکش را از اداره بکنم. ولی نه حرف بدی ،  نه جسارتی ،  نه کم کاری ،  هیچ ضعفی بروز نمی‌ده. انگار دکترای ادب داره .کارمندان اداره می‌گن چند ماه پیش که رئیس جمهور اومده بود به استان ،  یه نامه بهش داده و از او تقاضایی کرده. میگن ظاهرا یه کار ابرومند از رئیس جمهور خواسته. می‌گم از کارت ناراضی هستی ?  میگه نه راضیم به رضای خدا. می‌گم :  برو خدا را شکر کن. اون قدر فوق دیپلم و لیسانس و حتی فوق لیسانس کارهایی کم ارزش‌تر از تو دارند و جیکشون در نمیاد. میگه حالا جیک من هم در بیاد چی میشه ? نمی‌دونم چه دشمنی با من دارد که حسی عجیب و غریب از او بر من سایه افکن می‌شه ?  اخه مگه من جای او را گرفته‌ام. می‌خواست اگه تحصیلاتی داره چند نفر را ببینه و یه شغل درخور دست و پا کنه .حس می‌کنم همش داره برام نقشه می‌کشه. کم حرفه ولی چونه‌اش که گرم بشه حرف‌های گنده‌تر از دهانش می‌زنه. جوری حرف می‌زنه که هر کی ندونه خیال می‌کنه دکترای فلسفه داره. یه روز نشد بیاد توی اتاقم و به میز و صندلی من چشم طمع نیندازه. با این حال دلم براش می‌سوزه. شاید اگه به خاطر دو تا بچه معصومش نبود ،  دل را می‌زدم به دریا و گره‌اش را از سرم باز می‌کردم. ولی نه توی این اداره بهتر می‌تونم زیر نظرش داشته باشم. نمی‌دونم چی از جون من می‌خواد ?  اصلا مگه ما به این جماعت بیکار بدهکاریم ?  از صبح علی الطلوع تا بعد از ظهر ،  همین که میاییم اینجا و با این جماعت کل کل می‌کنیم و غر و لند اونها را می‌شنویم باید خدا را شکر کنند .رئیس جمهور هم کی هی اینها را سر ما شیر می‌کنه. سفر رئیس‌جمهور که تموم میشه ،  هی نامه روی نامه ،  نامه پشت نامه. اخه مگه من می‌تونم از توی کشوی میزم کار تولید کنم ?  که این بدبخت بیچاره‌ها را سر کار بزارم ?  همین دیروز بود که جوونی اومد جلوی اداره. چقدر داد و هوار راه‌انداخت. می‌گفت :  اگر کار من را راه نیندازید خودم را می‌کشم. می‌گفت :  از طرف رئیس جمهور سفارش شده. گفتم چطوری سفارش کرده ?  گفت :  نامه دادم به کسی که در سفر همراهش بود و شنیدم نامه‌ها را بادقت می‌خونند. الان یک سال از نوشتن نامه گذشته هنوز خبری نشده معلومه که شما این پایین مایین‌ها نمی‌گذارید کارها درست بشه و الا من الان باید سر کار باشم .خلاصه بدجوری از دست این ابدارچی در عذابم. دیروز اومد و گفت اگه میشه بگو حقوق این ماه را زودتر بپردازن. گفتم نمیشه. مقررات ،  مقرراته. باید تا سر برج صبر کنی. گفت اخه شب یلدا نزدیکه ،  مادرم میخواد بچه‌ها را جمع کنه ،  برای امام حسین احیا بگیره و به یاد اون قدیما مثل مادر بزرگ براشون روضه بخونه. یادت نیست قدیما ،  تو بچه بودی ،  من 9 سال از تو بزرگتر بودم ،  شب یلدا که توی محرم می‌افتاد و برف نمی‌گذاشت بچه‌ها به مسجد پایین ده برن ،  مادربزرگ به من می‌گفت :  برو بچه‌های در و همسایه را جمع کن. بعد یه هندونه بزرگ می‌خرید ،  به بهونه هندونه ،  بچه‌ها را تا پاسی از شب بیدار نگه می‌داشت و با کوره سواد اکابری خودش ،  از روی کتاب طریق البکا روضه میخوند. یادته ،  اونوقتا هم تو به من کلک می‌زدی ?  با اینکه تو فقط همسایه ما بودی و غریبه ،  خودت را تو دل مادر بزرگ جا زدی ،  و شدی همه کاره مادر بزرگ و ما شدیم غریبه !  مادر بزرگ ،  در حالی که روضه می‌خوند ،  تو را روی زانوش می‌نشوند ،  یواشکی قاشی از هندونه را می‌برید و به تو می‌داد. تا میومدم حرفی بزنم ،  چشم می‌جنباندی که روضه است ،  حرف نزن. روضه هم که تموم می‌شد الکی چند قطره اشک می‌ریختی و مادر بزرگ هی قربون صدقه ات می‌رفت و نصف بیشتر هندونه را به تو می‌داد. سال‌های بعد ،  با اینکه امام حسین  ( ع )  را نمی‌شناختی به هوای هندوانه بچه‌ها را صدا می‌زدی. بچه‌هایی که شب‌های یلدای هر سال عشقشون امام حسین بود را با خود شیرینی هات از روضه امام حسین  ( ع )  بیرون انداختی و خودت جاشون را گرفتی ! این حرف‌ها همین دیروز که کمی باهاش گرم گرفتم به من می‌زد و اون روزها را به رخم کشیدن. اگه خودم را جمع نمی‌کردم انگار میخواست از بچگی تا حالا را برام تعریف کنه ! هنوز به استکان نگاه میکردم و منتظر بودم دوباره از در وارد شود. با دست دیگرم کارتابل نامه‌ها را باز کردم. نامه‌ای از دفتر وزیر لای کارتابل جا خوش کرده بود. با تعجب نگاه کردم نوشته بود :  اقای مدیر کل !  فورا و به محض خواندن نامه ،  جای خود را به اقای ابدارچیان ،  بده. ما با خبر شدیم که تحصیلات او از شما بیشتر و رشته تحصیلی‌اش هم کاملا با نیاز اداره سازگارتر است .کارتابل نامه‌ها را فورا بستم. گفتم بالاخره کار خودش را کرد. استکانی که در دست راستم بود و با بی میلی چایی‌اش را سر می‌کشیدم روی میز رها شد و صدای ابدارچی را شنیدم که مثل پتکی بر سرم نواخته شد. روی شونه‌ام می‌زد. گفت :  اقای مدیر کل بلند شو. بلند شود !  چقدر پشت میز می‌خوابی ?  نکند چائی‌های من قرص خواب دارد ? سراسیمه از خواب پریدم گفتم چرا خوشحالی ?  گفت :  جواب نامه‌ای که به رئیس جمهور نوشته بودم امده. گفتم چی نوشته ?  با خوشحالی وصف ناشدنی گفت :  بفرما باز کن و بخوان. قلبم به شدت می‌زد. رنگم پریده بود. دست و پایم را گم کرده بودم. نامه را پس زدم و گفتم می‌دانم چی نوشته. خودت بخوان. گفت :  نه شما ،  بخوان. اینجوری مزه‌اش برای هر دو بیشتره. با عصبانیت از جایم بلند شدم و در حالی که از میز کارم دور می‌شدم ،  خواستم میز را دو دستی تقدیمش کرده و بدون خداحافظی اداره را ترک کنم. با بی میلی نامه را گرفتم ،  ان را روی میز پرت کردم ،  گفتم می‌دانستم این کار را می‌کنی. سرم درد می‌کند اگر زحمتی نیست خواهش می‌کنم یک چای بیاروید تا بعد ان را بخوانم. التماس کرد. گفت :  خواهش می‌کنم ،  اول دستورش را بده بعد چایی  سفارشی خواهم اورد. گفتم :  چه می‌فرمائید مگر نیاز به دستور من دارد !  ?  گفت :  بخوان ،  می‌فهمی. تای نامه را باز کردم. مسئول بالاترم نوشته بود :  مبلغ پانصد هزار تومان وام به اقای ابدارچی داده شود و نتیجه جهت ارائه به بالاتر به این نهاد گزارش شود  .سریعا دستورش را دادم. به رئیس دفترم گفتم ماشین را اماده کن. از مسیر میوه و تره بار برو تا چند تا هندوانه بخریم.