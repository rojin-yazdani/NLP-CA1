سایت شبکه ایران عصر سه‌شنبه از بروز تشنج در نمایشگاه رسانه‌ای دیجیتال خبر داد.به گزارش ایسنا این شبکه در خبر نخست خود از این جریان نوشت بر اساس برخی اخبار تائیدنشده ،  دلیل این تشنج ،  محتوای ارائه شده در یک غرفه ویژه نمایشگاه بوده است. گویا در این غرفه که ویژه مدیران و شخصیت‌هاست ،  خطرات و ناهنجاری‌های پیش روی کودکان و نوجوانان در فضای سایبر به نمایش درامده است. با این وجود چند نفر از نیروهای گشت ارشاد حاضر در نمایشگاه ،  بدون اطلاع از ماهیت این غرفه ،  به محض مواجهه با محتوای ارائه‌شده در ان ،  با مسئولان غرفه به شدت برخورد می‌کنند.دقایقی بعد جروبحث‌ها میان مسئولان و برخی بازدیدکنندگان حاضر در غرفه از یک طرف و نیروهای گشت ارشاد از سوی دیگر ،  شدت می‌گیرد ؛  طوری که حتی پای یک مقام ارشد وزارت ارشاد که در محل حاضر بوده نیز به این ماجرا باز می‌شود.با ادامه جر و بحث‌ها ،  کار به تشنج و درگیری می‌کشد. در این میان یک مسئول ارشد دولتی نیز در جریان این درگیری زخمی می‌شود.بر اساس اخرین شنیده‌های خبرنگار شبکه ایران ،  ماجرای تنش در غرفه  + 18 با استفاده نیروهای گشت ارشاد از اسپری اشک اور به اوج می‌رسد ،  اما در نهایت با دخالت نیروهای حراست نمایشگاه ،  دقایقی بعد ارامش به ششمین نمایشگاه رسانه‌های دیجیتال بازمی‌گردد.به گزارش ایسنا این شبکه در گزارش تکمیلی خود افزوده است :  یک منبع اگاه که در جریان زد و خورد امروز نمایشگاه رسانه‌های دیجیتال حاضر بوده است ،  در خصوص حوادث اتفاق افتاده ،  اظهار داشت :  در نمایشگاه دیجیتال امسال یک غرفه محرمانه با نام 18 +  به صورت اختصاصی برای نمایندگان ،  شخصیت‌ها و مسئولان کشوری با هدف اشنایی بیشتر انها با تهدیدات فرهنگی توسط وزارت ارشاد و فرهنگ اسلامی دایر شده و ان چه نمی‌شود به عموم مردم ارائه کرد ،  در این غرفه برای مسئولان به نمایش در امده است.وی افزود :  بی‌تجربگی و کج‌فهمی یک مامور گشت ارشاد موجب بروز برخورد زشت با مشاور وزیر ارشاد شد و نیروی انتظامی ضمن دست بند زدن به مشاور وزیر ارشاد به ایشان توهین کرد.این مقام اگاه اضافه کرد :  در ادامه ماموران نیروی انتظامی به بهانه اینکه در این غرفه فساد صورت گرفته است در مکان سر بسته مصلا اقدام به شلیک گاز اشک‌اور کپسولی کردند.وی تصریح کرد :  بدون ارائه دادن حکم قضایی و بدون هیچ دلیلی ماموران نیروی انتظامی به کارمندان رسمی وزارت ارشاد دست بند زدند و ابایی هم از خالی کردن اسپری اشک‌اور روی صورت کارکنان نداشتند.وی در پایان گفت :  معاون وزیر ازاد شده است ،  اما کارمندان بازداشت شده وزارت ارشاد هنوز هم در ون‌های نیروی انتظامی تحت مراقبت هستند.خبرنگار شبکه ایران افزوده است در تلاش است چند و چون ماجرا را از مقامات ذیربط در نیروی اتنظامی پیگیری کند ،  اما تا لحظه محابره خبر پیگیری‌ها بی‌نتیجه مانده است.ششمین نمایشگاه رسانه‌های دیجیتال ،  از 14 تا 23 مهر ماه 91 در محل مصلای تهران در حال برگزاری است.