توفان شدیدی که چند روز پیش سازمان هواشناسی درباره ان هشدار داده بود از امروز شمال سیستان و بلوچستان را دربرگرفت . گردو غبارکارشناس هواشناسی سیستان و بلوچستان در این باره به ایرنا گفت :  این پدیده از اوایل بامداد امروز اغاز شده و با گذشت زمان بر سرعت ان افزوده می‌شود . رضا پیراینده بیان کرد :  اکنون سرعت توفان به 85 کیلومتر در ساعت می‌رسد و گرد و غبار شدیدی منطقه سیستان و شهرستانهای زابل و زهک را احاطه کرده است .وی ادامه داد :  غلظت گرد و غبار پراکنده در هوا به حدی است که زندگی عادی مردم منطقه را مختل و تنفس را برای انان با مشکل مواجه کرده است .او افزود :  این وضعیت و عوارض ناشی از ان همچنین باعث حبس مردم در منازل و در صورت نیاز به رفت و امد در بیرون از خانه و محل کار انان را به استفاده از ماسک مجبور کرده است .او بیان کرد :  وزش توفان و خشکسالی دهه گذشته علاوه بر تشدید بیماریها و مشکلات روحی سبب حرکت شنهای روان در منطقه سیستان نیز شده است .پیراینده گفت :  توفان شدید کنونی تا دو روز اینده ادامه دارد و از عصر پنجشنبه کم کم از شدت ان کاسته می‌شود .فرمانده پلیس راه سیستان و بلوچستان نیز در این باره به ایرنا گفت :  این پدیده منجر به گرد و غبار شدید و کاهش دید افقی در محورهای اصلی و فرعی سیستان شده است .سرهنگ اردوان قاسمی از رانندگان وسایل نقلیه خواست از رفت و امد غیرضرور در محورهای ارتباطی زابل و خراسان جنوبی خودداری کرده و در صورت لزوم پیش از سفر با پلیس راه هماهنگی کنند .به گزارش ایرنا ،  اکنون دمای هوا در زابل بالای 32 درجه سانتیگراد گزارش شده است.