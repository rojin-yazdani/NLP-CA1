معاون حقوقی و بین الملل پلیس فتا توضیحاتی درباره اخبار منتشر شده در نرم افزارهای پیام رسان تلفن همراه در خصوص فیلتر شدن لاین ،  وایبر واتس اپ و تانگو را مطرح کرد.به گزارش باشگاه خبرنگاران ،  سرهنگ حسین رمضانی معاون حقوقی و بین الملل پلیس فتا با اشاره به اخبار منتشر شده در نرم افزارهای پیام رسان تلفن همراه در خصوص فیلتر شدن لاین ،  وایبر  ،  واتس اپ و تانگو گفت  :  امروز خبری به نقل از پلیس فتا در نرم افزارهای پیام رسان تلفن همراه منتشر شد که در ان ادعا شده بود نرم‌افزارهای وایبر ،  لاین ،  واتس‌اپ و تانگو تا ساعاتی دیگر فیلتر می‌شود.معاون حقوقی و بین الملل پلیس فتا اادامه داد :  پلیس فتا در صورتی که قصد اطلاع رسانی درباره موضوعات مرتبط با فعالیتش را داشته باشد ،  از طریق رسانه‌های رسمی و سایت رسمی این نهاد اطلاع رسانی خواهد کرد.سرهنگ رمضانی از هموطنان خواست به هیچ عنوان به اخبار غیر رسمی توجه نکنند و برای بررسی این اخبار به سایت پلیس فتا به نشانی www.cyberpolice.ir مراجعه کنند ،  ضمنا لینک‌های منتشر شده در این پیام‌رسان‌ها هیچ ارتباطی با موضوع مورد نظر پلیس فتا ندارد.