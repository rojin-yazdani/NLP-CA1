رییس پلیس راهنمایی و رانندگی تهران بزرگ از تغییر کلاه ماموران پلیس راهور طی روزهای اینده خبر داد.سردار حسین رحیمی در گفت‌وگو با ایسنا ،  با اشاره به اینکه سالهاست کلاه ماموران پلیس راهنمایی و رانندگی به شکلی خاص است ،  افزود :  برابر موافقت فرمانده نیروی انتظامی و رییس پلیس راهنمایی و رانندگی نیروی انتظامی طرح تغییر کلاه ماموران پلیس راهور به صورت ازمایشی در تهران اجرا می‌شود.وی با اشاره به اینکه با گرم شدن هوا لباس تابستانی جایگزین لباس‌های زمستانی ماموران پلیس شده است خاطرنشان کرد :  در صورت موفقیت‌امیز بودن اجرای این طرح ،  اجرای ان در سراسر کشور فراگیر خواهد شد.رییس پلیس راهور تهران به ایسنا گفت :  با توجه به این که ماموران عملیاتی پلیس راهور ساعات زیادی را در پایتخت برای امور ترافیکی در معابر اختصاص می‌دهند ،  کلاه‌های قبلی مشکلاتی را برای انها ایجاد می‌کرد که در این راستا مقرر شد کلاه سرمه‌ای با نوار شطرنجی و ارم ناجا در بالای نقاب ،  پیراهن سفید و شلوار سرمه‌ای لباس فرم ماموران عملیاتی پلیس راهنمایی و رانندگی شود.وی خاطرنشان کرد :  بدین ترتیب پس از گذشت چهار دهه کلاه ماموران پلیس راهور تغییر کرده و کلاه‌های قدیم برای افسران ستادی یا با لباس تشریفات استفاده خواهد شد.