تقاطع خیابان رودکی و ازادی ،  روبروی سازمان حج و زیارت ،  دلالان براحتی قدم می‌زنند و در حال خرید و فروش فیشهای حج عمره مفرده و تمتع هستند. اینها از نام خدا ،  نان فراوانی را به کام می‌زنند.به گزارش خبرنگار مهر ،  خرید و فروش غیرقانونی فیشهای حج ان هم در چند قدمی سازمان حج و زیارت چند سالی است که برای رهگذران خیابان رودکی عادی شده ؛  دلالانی که با ازادی تمام در خیابان ازادی درحال معامله هستند و از هیچ چیز ابایی ندارند.اگر طالب زیارت خانه خدا باشید ،  کافی است دقایقی را در این خیابان قدم بزنید و با دلالان سر صحبت را باز کنید ؛  انها از جدیدترین فیشهای حج ،  چند ماه اینده و حتی سال بعد را در چنته دارند و شما را به سفر هر چه سریعتر به خانه خدا تشویق می‌کنند.فیشهای یک میلیون و 300 هزار تومانی تا سه میلیون تومان و چهار میلیون تومان و … .البته چانه زنی در این مقوله راه ندارد و فروشنده به راحتی خداحافظی می‌کند ؛  انقدر مشتری هست ،  شما نه !  یکی دیگه اما وقتی از فروش فیش حجتان سخن بگویید ،  ورق بر می‌گردد ،  دلالان کمترین قیمت ممکن را برای خرید عنوان می‌کنند و با لحنی سرد و با چندین بهانه سعی می‌کنند فیشتان را بی ارزش جلوه دهند. این تاریخ فیش زیاده ،  زمان اعزام هوا گرمه ،  خریدار این فیشها کم هستن ،  در این تاریخ فیش زیاد داریم قیمتش پایینه و …  به هر حال نان این دلالان در روغن پر چرب زیارت خانه خدا سرخ شده و کارشان هیچ گاه از سکه نمی‌افتد ؛  کسب و کاری که شیفتگان خانه خدا با غفلتشان نسبت به قوانین سفر به ان رونق می‌دهند و بازار کاذبی را ایجاد می‌کنند.البته جدا از این دلالان ،  تبلیغات وسیع خرید فیشهای حج را در خیابانها هم می‌توان دید ،  پوسترهای تبلیغاتی که در معابر اصلی شهر نصب شده‌اند و شهروندان را دعوت به خرید و فروش فیشهای حج می‌کنند.تعداد این تبلیغات به حدی در سطح شهر وسیع است که تصور ان می‌رود که این عمل کاملا قانونی است و شرکتهای مذکور دارای مجوز از سازمان حج و زیارت هستند.البته بارها مسئولان سازمان حج و زیارت از غیر قانونی بودن خرید و فروش ازاد فیش حج سخن گفته و تاکید داشته‌اند که با عاملین برخورد شدید می‌شود ،  اما جای سئوال است که چطور با اولین عاملان این امر غیرقانونی که روبروی درهای سازمان تجمع کرده‌اند ،  برخورد نمی‌شود.معرفی متخلفان به دادستانیحجت الاسلام سید علی قاضی عسگر ،  نماینده ولی فقیه در سازمان حج و زیارت عنوا در پاسخ به این پرسش که چرا هنوز خرید و فروش فیش حج در روزنامه‌ها و در سطح شهر انجام می‌شود ،  گفت :  خرید و فروش فیش حج در حوزه سازمان حج است و این کار غیرقانونی است.وی افزود :  متاسفانه افرادی هستند که از نااگاهی مردم سواستفاده کرده و فیش‌های حج را ارزان خریده و به صورت گران به دیگران عرضه می‌کنند که در این مورد سازمان حج دادخواستهایی را علیه برخی از متخلفان به دادستانی و دادگاه ارائه کرده و هم اکنون برخی از متخلفین در زندان به سر می‌برند.نماینده مقام معظم رهبری در سازمان حج و زیارت اظهار داشت :  براساس برنامه ریزی انجام شده قرار است پشت برگه‌های فیش‌های حج این نکته لحاظ شود که این فیش قابل نقل و انتقال نیست و تنها افراد می‌توانند به بستگان نزدیک خود فیش را ارایه کنند.با وجود این تاکید حجت الاسلام قاضی عسگر ،  این برچسبها بر فیش‌های موجود در دست متقاضیان نخورده و بازار دلالان داغ داغ است.