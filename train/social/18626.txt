همشهری نوشت :  پسر سارق که جیب بری را از پدرش یاد گرفته بود راه پدرش را ادامه داد و با 3 نفر دیگر دست به سرقت می‌زد.او دستانش را با اتل می‌بست و در یک چشم به‌هم‌زدن از طعمه‌های خود جیب‌بری می‌کرد. از مدتی قبل در پی وقوع سرقت‌های جیب بری در شمال غرب پایتخت توسط 4سرنشین یک پراید مشکی رنگ تیمی از کاراگاهان پایگاه دوم پلیس اگاهی تحقیقات خود را در این زمینه شروع کردند. بررسی‌ها نشان می‌داد ،  یکی از اعضای باند مدعی شده که دستش شکسته و ان را با اتل بسته بود.یکی از مالباخته‌ها به ماموران گفت : در خیابان سعادت اباد نزدیک میدان کاج سوار یک پراید مشکی رنگ شدم تا به چهارراه قدس بروم. در بین راه یکی از سرنشینان صندلی عقب که کنار من نشسته بود عنوان کرد که دست راستش شکسته و به این بهانه از من خواهش کرد تا دستش را پشت گردنم قرار دهد. این شخص اما در لحظه‌ای که من متوجه نشدم جیب مرا خالی کرده و گوشی موبایل و پول‌هایم را دزدیده بود.اعضای این باند وقتی موفق به اجرای نقشه جیب بری نمی‌شدند با سلاح سرد و گاز اشک اور طعمه‌های خود را تهدید می‌کردند و دست به زورگیری می‌زدند.کاراگاهان که خود را در برابر یک گروه حرفه‌ای می‌دیدند وقتی متوجه شدند که بیشتر سرقت‌های این باند در محدوده میدان کاج است انجا را به‌صورت نامحسوس زیرنظر قرار دادند تا اینکه سرانجام صبح 18بهمن‌ماه ماموران انها را که سوار بر یک پراید مشکی رنگ بودند در جریان تعقیب و گریز با شلیک چند تیرهوایی دستگیر کردند.در جریان تحقیقات مشخص شد پسر جوانی که برای فریب طعمه‌هایشان دستانش را با اتل بسته بود تا جیب بری کند ،  فرزند یکی از مجرمان سابقه دار است. وی جیب بری را از پدرش یاد گرفته بود. پدر این جوان در سال 90طی یک تعقیب و گریز که منجر به تیراندازی در بزرگراه چمران شده‌بود دستگیر و به 40سال زندان محکوم شد.سرهنگ داوود مرادی ،  رئیس پایگاه دوم پلیس اگاهی تهران ،  با اعلام این خبر گفت :  با توجه به سریالی بودن سرقت‌های اعضای این باند ،  قاضی مجوز چاپ عکس متهمان را صادر کرده است ،  شاکیان احتمالی می‌توانند به پایگاه دوم پلیس اگاهی تهران مراجعه کنند.