زنی که مدتها در صحن امام زاده صالح به هر گونه سرقتی دست می‌زد توسط پلیس فاتب دستگیر شد.رئیس کلانتری 101 تجریش در گفتگو با باشگاه خبرنگاران در تشریح خبر فوق گفت :  عوامل این یگان با امادگی کامل خود و تجربه‌های کسب کرده از فرماندهی به راحتی مجرمان را شناسایی و دستگیر نمایند.سرهنگ سعید کفراشی در ادامه اظهار داشت :  ماموران این کلانتری در پی مراجعه و تماس تعدادی شهروندان مبنی بر سرقت‌های کیف پول ،  موبایل ،  کفش و کتاب‌های دعا و در محدوده صحن امام زاده صالح بلافاصله جهت شناسایی و ردیابی این سارق اقدامات خود را اغاز نمودند.وی افزود :  عوامل تخصصی با کسب اطلاعاتی در خصوص متهم توانستند پس از چندین ساعات کار اطلاعاتی و مراقبتی سارق را که زنی به نام فرح ناز 34 ساله بود شناسایی و در همان منطقه ردیابی کنند که ماموران پس از حضور در محل فرد مورد نظر را که در حال پرسه زنی و انتخاب طعمه بود رویت و بلافاصله در یک اقدام ضربتی دستگیر نمایند.طی بازرسی بدنی از متهم توسط ماموران پلیس زن یک عدد جلد شناسنامه ،  یک برگ کارت ملی متعلق به متهمه مبلغ 385 هزار تومان وجه نقد و پول خرد در داخل کیف مشکی کمری ،  کیف قهوه‌ای جیبی به همراه کارت عابر بانک متعلق به غیر و مقادیری دارو  ،  یک عدد کیف مشکی زنانه با یک برگ کارت شناسایی متعلق به خانم کتایون ،  چندین قطعه عکس ،  یک عدد کیف سرخ ابی زنانه متعلق به خانم سیما به همراه یک جلد کارت مترو و تعداد چند برگ کار و 60 هزار تومان وجه نقد ،  کیف مشکی را که متعلق به خانم زهره ،  یک عدد ساعت مچی زنانه سفید ،  یک عدد عابر بانک متعلق به فردی به نام حسین و یک عدد کارت مترو و …  کشف گردید.سرهنگ گودینی در پایان خاطر نشان کرد :  پس از اعتراف صریح متهم به دها فقره سرقت از زائران امام زاده صالح پرونده‌ی وی جهت بررسی بیشتر به پلیس اگاهی پایتخت ارجاع شد.