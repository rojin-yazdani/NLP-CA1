رئیس مرکز منطقه‌ای علوم و فناوری ISC گفت :  با افزایش تعداد مقالات پژوهشگران ایرانی ،  رتبه علمی ایران از سه کشور سوئد ،  روسیه و ترکیه پیشی گرفت.به گزارش پایگاه رسمی وزارت علوم ،  دکتر جعفر مهراد با بیان این خبر افزود :  در حالی که ایران رتبه اول منطقه و 16 تولید علم جهان را در دست دارد ،  کشورهایی مانند روسیه ،  ترکیه و سوئد هر کدام به ترتیب با تولید 31 هزار و 425 مدرک ،  30 هزار و 384 مدرک ،  29 هزار و 396 مدرک و 26 هزار و 495 مدرک رتبه‌های 19 ،  20 ،  18 ،  17 تولید علم جهان را در اختیار دارند.وی افزود :  درهمین بازه زمانی یعنی 2013 میلادی از کشورهای در حال توسعه علمی تنها هندوستان ،  کره‌جنوبی ،  برزیل و تایوان نسبت به جمهوری اسلامی ایران پیشی دارند.مهراد گفت :  میزان تولیدات علمی هندوستان 81 هزار و 908 مدرک رتبه هفت جهان ،  کره‌جنوبی 56 هزار و 178 مدرک رتبه 12 جهان برزیل 43 هزار و 851 مدرک رتبه 13 جهان و تایوان 32 هزار و 770 مدرک رتبه 15 جهان را کسب کرده‌اند.