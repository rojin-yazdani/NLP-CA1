وزیر بهداشت در حالی اول تیر ماه سال جاری مدعی حل مشکل کمبود دارو در بازار شد و اعلام کرد که بانک مرکزی مجوز ترخیص دارو را از گمرک‌های داخلی صادر کرده که یک فعال حوزه واردات دارو و تجهیزات پزشکی این اظهارات را رد می‌کند.به گزارش ایسنا ،  دارو و برخی تجهیزات پزشکی سال قبل در اولویت 1 واردات کالا قرار داشتند و برای واردات نیز ارز مرجع دریافت می‌کردند اما بانک مرکزی از اوایل اردیبهشت سال جاری ارز مرجع واردات دارو را حذف و اعلام کرد که از این پس دارو صرفا با ارز مبادله‌ای وارد خواهد شد.سازمان غذا و دارو نیز چندی بعد از اغاز روند اختصاص ارز مبادله‌ای به واردات دارو خبر داد. این در حالی است که بانک مرکزی در سال 1391 بیش از سه میلیارد دلار ارز مرجع به واردات دارو اختصاص داده بود. طی دو ماه نخست امسال هم حدود 500 میلیون دلار به واردات دارو ،  مواد اولیه دارویی و تجهیزات پزشکی اختصاص یافت.از سوی دیگر براساس گزارش‌های منتشر شده مقادیر زیادی دارو و مواد اولیه دارویی به دلیل مشکلات ارزی به وجود امده در گمرک‌ها انباشت شده و گمرک به انها اجازه ترخیص نمی‌دهد.اگرچه امار دقیقی از میزان انباشت دارو در گمرک‌ها در دست نیست اما این نگرانی وجود دارد که انباشت بیش از حد دارو در گمرک‌ها به فاسد شدن و از بین رفتن این داروها منجر شود.در همین حال وزیر بهداشت در جدیدترین اظهارات خود با اشاره به اینکه مشکل دارو در کشور حل شده است ،  گفت که بانک مرکزی مجوزهایی را داده است تا هر کسی بتواند دارو را وارد گمرک کند و براساس استانداردهای ما مواردی که ارز انها تعیین شده یا نشده می‌توانند از گمرک ترخیص شوند.با این وجود یک فعال حوزه واردات دارو و تجهیزات پزشکی با اشاره به این‌که مشکل دپوی دارو در گمرک‌ها حل نشده است ،  گفت :  علاوه بر مشکلات قبلی مشکلات جدیدی هم برایمان به وجود امده است. به عنوان مثال حتی وقتی واردکننده دارو مابه‌التفاوت نرخ ارز مرجع و مبادله‌ای را به بانک می‌دهد ،  چند هفته طول می‌کشد که بانک مرکزی مجوز ترخیص دارو را به واردکننده بدهد که تازه شاید هم مجوز داده نشود.هاشم تبریزی دانا با بیان این‌که اظهارات مطرح شده درباره حل مشکل کمبود دارو در حد شعار باقی مانده است ،  افزود :  بانک‌ها ارز مبادله‌ای را هم به زور به واردات دارو اختصاص می‌دهند و متاسفانه وزارت بهداشت هم توانایی مدیریت وضعیت کنونی را ندارد.عضو اتحادیه واردکنندگان دارو با اشاره به اینکه مافیای دارو در کشور به صورت کاملا علمی عمل می‌کند ،  گفت :  مافیای دارو برخلاف دیگر مافیاها از افراد باسواد و باتجربه تشکیل شده است و مقابله با ان کار ساده‌ای نیست.او با بیان این‌که دولت می‌تواند با پول بلوکه شده در خارج از کشور اقدام به واردات دارو کرده و مشکل کمبود ان را در بازار برطرف کند ،  افزود :  براساس اظهارات اخیر یکی از مقامات بهداشتی کمبود دارو هم‌اکنون سه رقمی شده است. یعنی بیش از 100 قلم کالای دارویی دچار کمبود شده‌اند.وی افزود :  افزایش ارزش پول ملی طی یکی دو هفته اخیر تاثیری بر حل مشکل واردات دارو نداشته است ،  چرا که 80 درصد از دارو با یورو به نرخ مبادله‌ای وارد می‌شود و نرخ یورو مبادله‌ای هم برخلاف قیمت ان در بازار ازاد در چند وقت اخیر 150 تومان بیشتر شده است.