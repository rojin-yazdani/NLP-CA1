وزیر تعاون ،  کار و رفاه اجتماعی از رایزنی برای توزیع بسته‌های امنیت غذایی خبر داده و گفته است :  بسته‌های امنیت غذایی به زودی در اختیار خانوارهای نیازمند قرار می‌گیرد.به گزارش خبرنگار ایسنا ،  علی ربیعی با بیان اینکه بسته‌های امنیت غذایی به صورت هدفمند توزیع خواهد شد ،  اظهار کرد :  افراد تحت پوشش بهزیستی و کمیته امداد امام  ( ره )  و خانوارهای دارای سو تغذیه جزو گروههای هدف بسته امنیت غذایی خواهند بود.وی اطلاع رسانی در خصوص توزیع بسته‌های امنیت غذایی را منوط به اعلام دولت دانست و پیش بینی کرد :  بسته‌های امنیت غذایی به میزان اعتبار اختصاص یافته در چندین مرحله توزیع شود و در اختیار خانوارهای نیازمند قرار بگیرد.به گفته ربیعی وزارت کار رایزنی‌هایی را برای توزیع بسته‌های حمایتی دولت تا پیش از اغاز ماه رمضان صورت داده است.وزیر تعاون ،  کار و رفاه اجتماعی در ادامه تصریح کرد :  سیاست دولت دیدن واقعیتهاست و هرگز انها را کتمان نمی‌کند ،  دولت سفره‌های خالی ،  بیکاری ،  دردها و رنج‌ها را می‌بیند و همه هدف دولت یازدهم این است که لبخندی بر لبان مردم بنشاند.ربیعی درعین حال از درمان و اشتغال به عنوان دو اولویت مهم دولت نام برد و با اشاره به تشکیل کارگروه اشتغال در دولت اظهار کرد :  با توجه به بیکاری تلنبار شده سالهای گذشته باید سالانه یک میلیون شغل ایجاد کنیم تا شاهد کاهش بیکاری باشیم بر این اساس اشتغال و بیکاری دغدغه اول دولت است و تلاش می‌کنیم تا با برنامه‌ریزی‌های مناسب بیکاری در کشور کاهش یابد.