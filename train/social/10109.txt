استاندار تهران با اشاره به جزئیات ترور داریوش رضایی‌نژاد خاطرنشان کرد  :  مطمئنا پروژه ترور داریوش رضایی‌نژاد یک پروژه امریکایی و اسرائیلی است.مرتضی تمدن استاندار تهران در حاشیه مراسم تشییع پیکر داریوش رضایی‌نژاد دانشجوی کارشناسی ارشد دانشگاه خواجه نصیر طوسی در گفت‌وگو با خبرگزاری فارس  ،  در پاسخ به این سؤال که ایا جزئیات جدیدی از ترور رضایی‌نژاد به دست امده است  ،  گفت  :  جزئیات جدیدی داریم اما قابل بازگو نیست و تا زمانی که به نتیجه نرسیم  ،  قابل بازگو نخواهد بود.وی افزود  :  دستگاه‌های اطلاعاتی  ،  امنیتی و انتظامی تمامی شواهد و قرائن صحنه ترور و پیرامون ان و مشاهدات افراد را جمع‌اوری کرده و در چارچوب وظایف ذاتی خود تجزیه و تحلیل می‌کنند تا منجر به شناسایی تروریست‌ها شوند.تمدن در پاسخ به این سؤال که فکر می‌کنید تحقیقات چه زمانی به پایان می‌رسد  ،  به فارس گفت  :  در حال حاضر اظهارنظر در این خصوص زود است و اجازه دهید  ،  پیگیری‌های لازم در این خصوص انجام شود.استاندار تهران تاکید کرد  :  در اینکه این پروژه امریکایی و اسرائیلی است تردیدی وجود ندارد و قطعا دست امریکا و اسرائیل در این ترور مشهود است.وی در ادامه گفت  :  هنر نیست که یک دانشجو در مسیر دانشگاه یا یک پزشک در مسیر محل کار یا یک متخصص در حوزه کار خود بدون هیچ‌گونه هشدار غافلگیر شود و به شهادت برسد.تمدن با بیان اینکه ملت ایران از طرق مشروع راه مقابله به مثل را برای خود حق می‌داند  ،  اظهار داشت  :  همانطور که در دفاع مقدس شهدای بزرگی را تقدیم کردیم  ،  در این جهاد علمی هم شهدایی را تقدیم می‌کنیم که نمونه‌های ان شهیدان علیمحمدی  ،  شهریاری و رضایی‌نژاد هستند.