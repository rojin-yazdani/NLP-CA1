رئیس سازمان وظیفه عمومی ناجا با تصریح کرد :  مقتضی خدمت‌های سال 85 به بعد ،  تا پایان سال مهلت دارند نسبت به تعویض کارت پایان خدمت خود اقدام کنند. به گزارش پایگاه اطلاع رسانی پلیس ،  رئیس سازمان وظیفه عمومی ناجا سردار سید حمید صدرالسادات با اشاره به اینکه از 22 مهرماه امسال‌ ،  تعویض کارت پایان خدمت در کشور اغاز شده است ،  تصریح کرد :  کسانی که از تاریخ 1 / 1 / 85 به بعد خدمتشان به اتمام رسیده باید برای تعویض کارت پایان خدمت با در دست داشتن مدارک لازم به دفاتر پلیس  +  10 مراجعه کنند.وی یاداور شد :  مقتضی خدمت‌های سال 85 به بعد ،  تا پایان سال مهلت دارند تا نسبت به تعویض کارت پایان خدمت خود اقدام کنند.رئیس سازمان وظیفه عمومی ناجا ،  با اعلام اینکه استقبال مردم برای تعویض کارت‌های معافیت بسیار خوب بوده است ،  خاطرنشان کرد :  تا کنون بیش از یک میلیون و 300 نفر اقدام به تعویض کارت معافیت خود کرده‌اند.سردار صدرالسادات در خصوص افرادی که براساس زمان بندی‌های اعلام شده ،  موفق به تعویض کارت معافیت خود نشدند ،  اظهار داشت :  با توجه به اینکه کارت‌های معافیت قدیمی فاقد اعتبار هستند ،  لذا این افراد هرچه سریع‌تر برای تعویض کارت‌های معافیت ،  اقدام کنند.متقاضیان برای اطلاع از مدارک لازم برای تعویض کارت معافیت و پایان خدمت می‌توانند به سایت سازمان وظیفه عمومی در سایت پلیس به نشانی www.police.ir مراجعه کنند.