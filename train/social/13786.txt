امروز در سایت‌های خبری تصاویر و خبر مردی که برگ‌ها را جان می‌داد منتشر شده است.به گزارش مشرق بوم و رنگ و قلمو نداشت ،  منظره‌ای هم پیش رویش نبود. اما تن سبز برگ را چنان با خط مشکی خودکار می‌اراست که خیالت راحت می‌شد از این که دیگر زردی و پژمردگی سراغ این برگ نخواهد امد.دفتری داشت که لا به لای هر ورقش ،  برگ درختی بود بزک شده و با نشان دادن هر کدامش خاطره‌ای برایمان گفت. حیف !  که خاطراتش همه درد بود و بدبخنی.از چهره بشاش و سرزنده‌اش معلوم نبود یک دریا غم و قصه در دلش پنهان است. اما شکایت داشت از عالم و ادم. از کسانی که قدر هنرش را نمی‌دانستند و برایش احترام قائل نبودند. از ماموران پلیسی گفت که گاه و بیگاه به جرم سد معبر از او اخاذی می‌کردند. از کارمندان شهرداری گفت که حاضر نبودند در ازای هنرش ،  در ازای استفاده رایگان از هنرش یک سرپناه در اختیار او بگذارند.هر چه کردیم نامش را به ما نگفت. همین قدر دانستیم که روزی از روزهای خدا خانه‌اش طعمه اتش شد و دار و ندارش خاک شد و خاکستر. حالا بی خانمان است و تهی دست. و چه چیزی سخت‌تر از این که دستان یک هنرمند را تهی بنامی !