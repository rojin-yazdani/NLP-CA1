محدوده جنوب به شمال خیابان ولیعصر از خیابان شهید بهشتی تا چهارراه پارک وی به منظور افزایش سرعت حرکت اتوبوس‌ها و جا به جایی مردم از ساعت 24 امشب یک طرفه می‌شود .به گزارش شبکه خبر به نقل از واحد مرکزی خبر ؛  تشکری هاشمی  ،  معاون حمل و نقل و ترافیک شهرداری تهران گفت :  این طرح به منظور افزایش 30 درصدی سرعت اتوبوس‌ها و افزایش 60 درصدی ظرفیت جا به جایی مسافران ناوگان اتوبوسرانی و همچنین کاهش زمان سفر مسافران اتوبوس شهری اجرا می‌شود .هاشمی درباره مسیرهای جایگزین از پارک وی تا میدان ونک افزود : مسیر اول پارک وی شهید چمران یادگار امام سئول شیهد خدامی میدان ونک  ، مسیر دوم پارک وی شهیدان چمران ملاصدرا خیابان ونک میدان ونک  ، مسیر سوم پارک وی شهید مدرس افریقا میدان ونک ومسیر چهارم پارک وی شهید مدرس شهید حقانی و میدان ونک هستند .معاون حمل و نقل و ترافیک شهرداری تهران تاکید کرد :  مسیرهای جایگزین از میدان ونک به خیابان شهید بهشتی و پس از ان تا میدان ولیعصر شامل : مسیر اول میدان ونک ملاصدرا کردستان شهید گمنام فاطمی میدان ولیعصر  ، ‌مسیر دوم میدان ونک شهید حقانی گاندی خیابان شهید خالد اسلامبولی شهید بهشتی میدان ولیعصر و مسیر سوم میدان ونک شهید حقانی افریقا ارژانتین شهید احمد قصیر شهید بهشتی و میدان ولیعصر است.