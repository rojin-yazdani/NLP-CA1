نماینده ولی فقیه و سرپرست حجاج ایرانی با اشاره به همکاری و تعامل خوب مسئولان ایرانی وعربستان اعلام کرد :  فضای ارام و مطلوبی بر حج امسال حاکم است و برخی مشکلات سال‌های گذشته نیز برطرف شده است.به گزارش واحد مرکزی خبر ،  حجت الاسلام والمسلمین قاضی عسکر گفت :  مسئولان کشور میزبان رفتار معتدل‌تری نسبت به سالهای گذشته دارند.وی افزود :  فضای قابل قبولی بر مراسم حج حاکم است و مشکلات احتمالی هم با تفاهم و گفتگو قابل حل است.وی همچنین گفت :  هماهنگی و تفاهم لازم با دولت عربستان برای برگزاری نخستین دعای کمیل در موسم حج در بین الحرمین در مدینه منوره صورت گرفته است.نماینده ولی فقیه و سرپرست زائران ایرانی خانه خدا شایعه تغییر در برنامه برائت را تکذیب و تاکید کرد :  مراسم برائت از مشرکین با حضور انبوهزائران روز عرفه در صحرای عرفات برگزار خواهد شد.وی با اشاره به توطئه امریکا برای ایجاد اختلاف بین کشورهای اسلامی گفت :  دشمنان نمی‌توانند وحدت اسلامی را در کنگره عظیم حج ببینند و تلاش می‌کنند فتنه انگیزی کنند.قاضی عسکر حج را یک ظرفیت عظیم برای جهان اسلام دانست و گفت مهمترین تلاش ما تنویر افکار عمومی مسلمانان و رسیدن به وحدت اسلامی است.وی تصریح کرد :  امروز بیش از هر زمان دیگری به وحدت نیاز داریم و اندیشمندان و سیاستمداران مسلمان می‌توانند از ظرفیت عظیم حج استفاده و در خصوص مشکلات جهان اسلام تبادل نظر کنند.