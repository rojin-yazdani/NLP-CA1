رییس شورای شهر تهران و رییس شورای عالی استان‌ها تاکید کرد که به هیچ وجه موضوع انحلال شورای شهر اهواز مطرح نیست.مهدی چمران در گفت‌وگو با ایسنا ،  با تکذیب خبر انحلال شورای شهر اهواز ،  گفت :  تنها پنج نفر از اعضای این شورا سلب عضویت شده‌اند .وی با اعلام این مطلب که اعضای سلب عضویت شده پرونده قضایی داشته‌اند افزود :  این افراد دستگیر شده و سه نفر انها به زندان منتقل شده‌اند.رییس شورای عالی استانها تاکید کرد که به هیچ وجه موضوع انحلال این شورا مطرح نیست.چمران همچنین نسبت به برخی اخبار در مورد سلب عضویت یکی از اعضای شورای شهر اسلامشهر نیز اظهار بی‌اطلاعی کرد.به گزارش ایسنا ،  هفته گذشته اخبار متفاوتی در مورد انحلال و سلب عضویت تعدادی از اعضای شورای شهر اهواز در رسانه‌ها مطرح شد که برخی از رسانه‌ها این موضوع را تخلفی کاملا اقتصادی و برخی رسانه‌ها نیز ان را اقدامی سیاسی و تنها به دلیل گرایش‌های سیاسی و در جهت تضعیف شوراها عنوان می‌کردند.