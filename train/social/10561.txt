اتش سوزی سه دستگاه خودروی سواری در پارکینگ ساختمان مسکونی در خیابان سعادت اباد مرگ سه شهروند را در پی داشت.به گزارش پایگاه خبری 125 با تماس شهروندان با سامانه 125 مبنی بر مشاهده دود و اتش از درون پارکینگ ساختمان مسکونی ،  ستاد فرماندهی اتش نشانی تهران ساعت 21 : 44 شب گذشته اتش نشانان ایستگاه‌های 58 ،  25 ،  55 ،  84 ،  43 و گروه امداد و نجات 3 را به صدا دراورد و نیروهای عملیات به همراه 2 خاور دستگاه تنفسی ،  تشک نجات و بالابر راهی محل حادثه درخیابان سعادت اباد ،  بالاتر از میدان کاج ،  خیابان نهم شرقی شدند.براساس گزارش این حادثه ،  با رسیدن نیروهای عملیات دود شدید و غلیظی یک ساختمان 5 طبقه مسکونی را در بر گرفته بود که پس از بررسی‌های بیشتر معلوم شد کانون شعله‌های اتش طبقه منفی دو و پارکینگ این ساختمان مسکونی است.در این حادثه سه دستگاه خودروی سواری به علت نامعلوم طعمه شعله‌های اتش شده و دود غلیظ ناشی از ان ساختمان را فرا گرفته بود که اتش نشانان به سرعت به چند گروه تقسیم شدند و گروه اول به جستجوی محبوسین احتمالی در ساختمان رفته و در طبقه زیرین پارکینگ دو مرد را که بی حال بر روی زمین افتاده بودند از ساختمان خارج کرده و تحویل امدادگران اورژانس دادند که بنابر تائید انان متاسفانه مرگ هر دو نفر بر اثر دود گرفتگی تائید شد.گروهی دیگر از اتش نشانان نیز با بستن دستگاه‌های تنفسی وارد ساختمان شده و 15 نفر از ساکنان را که در میان دود گرفتار شده بودند به سلامت از ساختمان خارج کردند و پس از جستجوهای تکمیلی اتش نشانان یکی از ساکنان نیز در طبقه دوم بیهوش در دود گرفتار شده بود که اتش نشانان وی را به همراه سه نفر دیگر که مصدوم شده بودند به عوامل اورژانس تحویل دادند.در این عملیات اتش نشانان همزمان با گروه‌های دیگر با بکارگیری تجهیزات خاموش کننده و دستگاههای تنفسی برق و گاز ساختمان را قطع کرده و به سرعت از چند جهت به سوی شعله‌های اتش حمله ور شدند و دریک عملیات نفسگیر اتش سوزی را مهار و خاموش کردند.بنا بر گزارش عوامل اورژانس مردی که در طبقه دوم در دود گرفتار شده بود نیز بر اثر دود گرفتگی شدید جان خود را از دست داد.گفتنی است ؛  در این حادثه سه نفر از ساکنان و 4 نفر از اتش نشانان دچار مصدومیت شدند که به مراکز درمانی منتقل شدند. در این حادثه معاون خدمات شهری شهردار تهران همچنین مدیر عامل و معاون عملیات سازمان اتش نشانی حضور داشتند.