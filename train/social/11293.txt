نخستین گروه زائران عمره بامداد فردا  ( چهارشنبه ،  27 دی‌ماه )  عازم مدینه خواهد شد.به گزارش ایسنا ،  معاون حج ،  عمره و عتبات سازمان حج و زیارت در این‌باره توضیح داد :  اولین گروه زائران عمره ساعت 50 دقیقه بامداد چهارشنبه  ( 27 دی‌ماه 91 )  عازم مدینه خواهد شد و لازم است برای امادگی و انجام مقدمات پرواز ،  در ساعت 22 سه‌شنبه  ( 26 دی‌ماه )  در فرودگاه باشند.غلامرضا رضایی ادامه داد :  اولین پرواز عمره‌ی مفرده حامل عوامل اجرایی عملیات عمره ،  روز گذشته  ( دوشنبه ،  25 دی‌ماه )  به مقصد فرودگاه جده انجام شد. عملیات عمره در هفته‌ی نخست با اعزام حدود 6500 نفر اغاز می‌شود و در ادامه ،  به هفته‌ای 15هزار نفر افزایش خواهد یافت.او اظهار کرد :  همکاری با سفارت و کنسولگری عربستان سعودی در تهران و مشهد تداوم دارد و تا پایان وقت اداری روز گذشته ،  2500 روادید توسط سفارت عربستان در تهران و 2000 روادید از سوی کنسولگری در مشهد صادر شده است.معاون سازمان حج و زیارت اعلام کرد :  امسال اعزام زائران عمره به سرزمین وحی از 19 ایستگاه پروازی ایران انجام خواهد شد که در مقایسه با سال قبل ،  دو ایستگاه زنجان و خراسان جنوبی اضافه شده‌اند. همچنین پروازهای عمره‌ی امسال توسط دو شرکت هواپیمایی داخلی ایران‌ایر و ماهان و همچنین هواپیمایی سعودی انجام می‌شود.رضایی با توجه به تداوم همکاری با شرکت‌های هواپیمایی و همچنین سفارت و کنسولگری عربستان اظهار امیدواری کرد که تا پایان عملیات عمره ،  اعزام زائران به بیت‌الله الحرام و حرم شریف نبوی با موفقیت انجام شود.به گزارش ایسنا ،  معاون سازمان حج و زیارت همچنین جزییات اعزام زائران به سرزمین وحی و هزینه‌های دوره‌ی جدید را اعلام کرد.او درباره‌ی دلیل افزایش قیمت عمره‌ی امسال نسبت به عمره‌ی سال گذشته ،  گفت :  از نظر ما و طبق قراردادهایی که با طرف‌های سعودی در زمینه‌ی مسکن ،  تدارکات و نقل و انتقال در عربستان داریم ،  نرخ‌ها در عمره‌ی امسال نسبت به سال‌های گذشته تغییری نکرده ،  اما چرا هزینه‌ی عمره‌ی امسال نسبت به سال گذشته افزایش یافته است ? رضایی در این‌باره توضیح داد :  اگر به فرض در سال گذشته ،  اتاقی را در هتل‌های مکه و مدینه برای زائران در گروه قیمتی متوسط می‌گرفتیم ،  یک اتاق را برای سرویس‌دهی به زائر 200 دلار اجاره می‌کردیم. امسال هم همان اتاق با قیمت 200 دلار اجاره شده است ،  حتا شاید کمتر از سال گذشته اجاره شده باشد ؛  اما تفاوت قیمت در این است که سال گذشته ،  ما این 200 دلار را با ارز مرجع تهیه می‌کردیم ،  ولی امسال باید با ارز مبادله‌یی تهیه کنیم. به این ترتیب ،  تفاوت قیمت ارز مرجع با مبادله‌یی ،  بر افزایش قیمت سفر عمره اثر گذاشته است.وی بیان کرد :  یکی از عوامل افزایش قیمت عمره‌ی امسال ،  بلیت هواپیماست که منشا ان هم محاسبه‌ی ارز مبادله‌یی به‌جای ارز مرجع است ،  یعنی اگر سال گذشته برای بلیت هواپیما در مسیرهای دور 480 دلار به شرکت هواپیمایی سعودی پرداخت می‌کردیم ،  امسال همان مبلغ با یک تغییر جزیی پرداخت شده است. تفاوت افزایش نرخ بلیت امسال نسبت به سال‌های گذشته در اصل ،  تفاوت نرخ ارز مرجع و مبادله‌یی است. این عوامل باعث افزایش قیمت در گروه‌های قیمتی شده است. همچنین تمام اقلام تدارکاتی و تغذیه با همان قیمت سال گذشته و با ارز خریده شده‌اند.رضایی درباره‌ی سهم پروازهای شرکت‌های هواپیمایی در عمره‌ی امسال ،  گفت :  امسال مانند سال گذشته ،  در عمره طبق توافقات ،  50 درصد تعداد زائرانی که به عربستان اعزام می‌شوند ،  سهم شرکت‌های هواپیمایی کشور میزبان است و 50 درصد بقیه توسط شرکت‌های هواپیمایی ایرانی ،  ایران‌ایر و ماهان جابه‌جا می‌شوند.او درباره‌ی افزایش تعداد معتمرین در سال 91 نیز اظهار کرد :  ان‌شاالله با شروع عملیات اعزام معتمرین ،  با بررسی شرایط و امکانات کشور میزبان از نظر ظرفیت‌های هتلی و اقامتی و وجود شرکت‌های فعال و دارای سابقه‌ی قابل قبول در ارائه‌ی خدمات و امکانات ،  درصدد افزایش تعداد معتمرین خواهیم بود.معاون حج ،  عمره و عتبات سازمان حج و زیارت درباره‌ی سفرهای درون‌شهری در مکه و مدینه و تمهیداتی که برای رفاه بیشتر زائران اندیشیده شده است ،  گفت :  حمل و نقل درون‌شهری مکه و مدینه طبق روال سال‌های پیش انجام خواهد شد. البته امسال برای رفاه و اسایش معتمرین از اتوبوس‌های مدل بالا که از نظر کیفیت هم بهتر از قبل هستند ،  استفاده می‌کنیم و قراردادهای ان را با شرکت‌های سعودی بسته‌ایم. برای زیارت دوره در مکه‌ی مکرمه و مدینه‌ی منوره هم از اتوبوس‌های جدید و باکیفیت و مدل بالا استفاده خواهیم کرد تا سرویس بهتری را به زائران بدهیم.