بانی فیلم نوشت : با وجود ممنوعیت حضور هنرمندان در تبلیغات تجاری ،  واحد بازرگانی صدا و سیما طی بخشنامه‌ای این مسئله را بلامانع اعلام کرد. از اواخر دهه 80 تاکنون ،  وزارت ارشاد شرکت هنرمندان و به ویژه بازیگران را در تبلیغات بازرگانی غیرقانونی دانسته است و برهمین اساس ،  چند سالی است که از حضور چهره‌های اشنا و سرشناس در اگهی‌ها خبری نیست.محمدرضا گلزار ،  محمدرضا فروتن ،  بهرام رادان ،  پژمان بازغی ،  مهران مدیری ،  علی صادقی ،  رضا داودنژاد ،  حسین رضازاده و جمشید مشایخی از اخرین چهره‌هایی بودند که در اینگونه تبلیغات طی سال‌های 85 تا 87 حاضر شدند. با این وصف در حال حاضر می‌توان چهره هنرمندان یا ورزشکاران خارجی از جمله جورج کلونی ،  کریستیانو رونالدو و اندره اغاسی را در برخی تبلیغات روی بیلبوردها مشاهده کرد.ضمن اینکه ممنوعیت استفاده از تصویر بازیگران در تبلیغات ،  سازندگان تیزرها را به این فکر انداخت تا از صدای ان‌ها در اگهی‌ها بهره ببرند. سیامک انصاری ،  اتنه فقیه نصیری ،  اتیلا پسیانی و …  از بازیگرانی هستند که صدایشان را می‌توان در چند تیزر تبلیغاتی تشخیص داد ،  اما در دستورالعمل جدیدی که با امضای عباس مهدوی مهر ،  مدیر کل بازرگانی صدا و سیما اواسط اردیبهشت امسال به شرکت‌های تبلیغاتی ارسال شده ،  امده :  به منظور ارتقا ظرفیت و بهبود سطح کیفی اگهی‌های بازرگانی ،  به اطلاع می‌رساند استفاده از تصاویر هنرمندان و بازیگران سریال‌ها و انیمیشن‌های ایرانی در تولید کالاها و محصولات داخلی حسب نظر اداره کل بازرگانی بلامانع می‌باشد. پژمان بازغی اواخر سال 89 در این باره به ماهنامه مدیریت ارتباطات گفته بود :  در تلویزیون ما قانونی وجود دارد با این مضمون که کسانی که قبل یا بعد از تیزرهای تبلیغاتی ،  مشغول همکاری در سریال‌ها یا برنامه‌های دیگر تلویزیون هستند ،  تبلیغات برایشان ممنوع است ؛  این یعنی تلویزیون تکلیف خودش را روشن کرده و اگر شما بازیگر فلان سریال هستید ،  نمی‌توانید همزمان تیزر تلویزیونی هم داشته باشید .او در ادامه از این ممنوعیت گله کرده و گفته بود اصلا دلیل این ممنوعیت را نمی‌داند. به نظر می‌رسد حالا با این بخشنامه و تصمیم جدید صداوسیما به زودی شاهد حضور بازیگران و چهره‌های هنری ،  فرهنگی و ورزشی در تبلیغات تلویزیونی باشیم. تصمیمی که احتمالا به دلیل نزول کیفیت اگهی‌های بازرگانی صدا و سیما اتخاذ شده تا با توجه به روند افزایشی زمان پخش این تبلیغات و واکنش‌های منفی مخاطبان ،  به عنوان یک راهکار نجات دهنده کاربرد پیدا کند.