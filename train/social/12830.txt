نایب رئیس کمیسیون کشاورزی مجلس ،  اجرای تصمیم‌های عجولانه برای نجات دریاچه ارومیه را خطرناک خواند و گفت :  سازمان حفاظت از محیط زیست اعتبار 950 میلیارد تومانی نجات دریاچه ارومیه را از کدام محل تامین می‌کند و در چه طرحی ان را هزینه می‌کند .      به گزارش خانه ملت ،  کاظم فرهمند تصریح کرد :  دریاچه ارومیه با تصمیم‌های عجولانه و تخصیص اعتبار بدون پشتوانه و ضمانت اجرایی از خشکی نجات نمی‌یابد . نماینده مردم مهریز ،  بافق ،  ابرکوه و خاتم در مجلس شورای اسلامی افزود :  وقتی هنوز هیچ تحقیقی علمی و دقیقی از علت‌ها و عوامل خشک شدن دریاچه ارومیه انجام نشده است ،  دولت چگونه برای نجات ان اعتباری میلیاردی در نظر گرفته است ?   950 میلیارد تومان از کدام محل تامین می‌شود ?  فرهمند با بیان این‌که دولت 950 میلیارد تومان اعتبار نجات دریاچه ارومیه را از کدام محل تامین کرده است ،  گفت :  سازمان حفاظت از محیط زیست 950 میلیارد تومان اعتبار را برای انتقال اب دو رودخانه ارس و کردستان از کدام منابع تامین می‌کند . وی تاکید کرد :  کدام مطالعات تحقیقاتی انتقال اب رودخانه ارس به دریاچه ارومیه را نجات دهنده این دریاچه معرفی کرده است .  انتقال اب ارس به دریاچه ارومیه با کدام پشتوانه علمی و تحقیقاتی این نماینده مردم در مجلس هشتم ،  تصمیم‌های عجولانه برای نجات دریاچه ارومیه را خطرناک خواند و گفت :  اگر با اجرای طرح انتقال اب رودخانه ارس به دریاچه ارومیه اسیب‌های جدی دیگری به محیط زیست منطقه تحمیل شد ،  چه سازمان و نهادی مسئولیت این اسیب‌ها را به عهده می‌گیرد . وی ادامه داد :  تا زمانی که با انجام مطالعات دقیق تحقیقاتی علل و عومل خشک شدن دریاچه ارومیه مشخص نشود ،  انجام هر اقدامی هزینه‌اور و خطرناک است .  سدهای ساخته شده ،  نفس دریاچه ارومیه را گرفته‌اند فرهمند ،  یکی از علت‌های خشک شدن دریاچه ارومیه را خشک‌سالی‌های مکرر خواند و گفت :  خشک‌سالی در ایران در طول سال‌های گذشته اگرچه اثر مخربی بر محیط زیست ایران و دریاچه ارومیه داشته است ،  ولی خشک شدن دریاچه ارومیه تنها به علت بروز خشک‌سالی در سال‌های گذشته نبوده است . وی با انتقاد از ساخت سدهای مختلف در حوزه ابریز این دریاچه در طول سال‌های گذشته افزود :  ساخت بدون مطالعه سدهای مختلف بر روی رودخانه‌های تغذیه کننده دریاچه ارومیه و ذخیره کردن اب این رودها در پشت سدها ،  اسیب بسیار زیادی به دریاچه ارومیه زده است .  مجامع بین‌المللی را برای نجات دریاچه ارومیه به یاری بخواهیم نماینده مردم بافق در مجلس تاکید کرد :  سناریوهای مختلفی برای نجات این دریاچه وجود دارد که باید برای انتخاب و اجرای بهترین ان فعالیت‌های گسترده تحقیقاتی انجام گیرد . فرهمند با بیان این‌که بهره‌گیری از تجربه و دانش مؤسسه‌ها و تشکل‌های بین‌المللی محیط زیست تاثیر مثبتی در نجات دریاچه ارومیه خواهد داشت ،  گفت :  درخواست کمک از گروه‌های تحقیقاتی بین‌المللی و استفاده از تجربه سازمان‌های بین‌المللی برای نجات دریاچه ارومیه نیز راهکار مناسبی است که باید به ان توجه شود .  نجات دریاچه ارومیه دغدغه ملی است فرهمند ،  نجات دریاچه ارومیه را موضوع ملی خواند و گفت :  همه مردم ایران نگران خشک شدن دریاچه ارومیه هستند ،  ولی این حساسیت نباید زمینه را برای بروز ناامنی در کشور فراهم کند . وی تصریح کرد :  راهپیمایی و اعتراض در شرایط کنونی هیچ مشکلی را حل نمی‌کند و تنها مشکلات دیگری را برای کشور به ارمغان می‌اورد .  مجلس به دنبال برگزیدن بهترین راه حل برای نجات فیروزه ایران وی تاکید کرد :  تخصیص اعتبار برای نجات این دریاچه بدون فعالیت‌های تحقیقاتی و مطالعاتی و بی‌توجهی به اثرهای مخرب وضعیت کنونی هیچ کمکی به این دریاچه نخواهد کرد .  فرهمند با بیان این‌که رای منفی نمایندگان مجلس به دو فوریت طرح کمک به دریاچه ارومیه به معنی بی‌توجهی مجلس به خشک شدن این دریاچه نیست ،  گفت :  نمایندگان مجلس راه‌حل نجات دریاچه را اقدامی علمی و منطقی با انجام مطالعات تحقیقاتی و بهره‌گیری از نظر و تجارب کارشناسان می‌دانند و با هر گونه اقدام شتاب‌زده در این زمینه مخالف هستند . نایب رئیس کمیسیون کشاورزی مجلس تاکید کرد :  نجات دریاچه ارومیه بدون تشخیص عوامل موثر در خشک شدن این دریاچه غیرممکن است و هرگونه تصمیم عجولانه در این زمینه تنها تحمیل اسیب‌های دیگری را به محیط زیست کشور تحمیل می‌کند .  نوش‌دارو پس از مرگ سهراب محمد جواد محمدی‌زاده ،  رئیس سازمان حفاظت از محیط زیست از تخصیص اعتبار 950 میلیارد تومانی  ( معادل 900 میلیون دلار )  برای انتقال اب رودخانه‌های ارس و کردستان به دریاچه ارومیه خبر داده است . بیش از نیمی از مساحت این دریاچه که افزون بر سه هزار کیلومترمربع است ،  خشک و تبدیل به شوره‌زار شده است ؛  بسیاری از کارشناسان محیط زیست انتقال اب رودخانه ارس به دریاچه ارومیه را اقدامی بیهوده و ناکافی می‌خوانند و معتقدند تا اجرا و بهره‌برداری از طرح انتقال اب رودخانه ارس به دریاچه ارومیه ،  این دریاچه به‌طور کامل خشک شده است.