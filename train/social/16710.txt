عضو کمیسیون تلفیق مجلس شورای اسلامی ،  با بیان اینکه تاکنون هیج مبلغی به اعتبارات دستگاه قضایی در این کمیسیون اضافه نشده است ،  از بررسی ردیف‌های درامدی در کمیسیون متبوعش خبر داد .      به گزارش خانه ملت ،  عبدالرضا مرادی در باره اخرین مصوبات کمیسیون تلفیق در ارتباط با اعتبارهای قوه قضاییه اظهار کرد :  به دلیل اینکه کمیسیون در حال بررسی ردیف‌های درامدی بود ،  تاکنون هیچ مبلغی به اعتبارهای دادگستری کشور و سازمان‌ها تابع ان اضافه نکرده است . نماینده مردم ممسنی و رستم در مجلس شورای اسلامی ،  افزود :  کمیسیون تلفیق در حال حاضر وارد بررسی بندهای درامدی است و هنوز وارد مباحث هزینه‌ای نشده‌ایم ،  به همین دلیل الان نمی‌توانیم در مورد افزایش اعتبارات دستگاه قضایی به طور قاطع صحبت کرد . این عضو کمیسیون قضایی و حقوقی مجلس ،  با اعلام این خبر که مبلغی در دریف درامدهای هزینه‌ای به تملک‌دارایی‌های دادگستری کشور و سازمان‌های تابع ،  اضافه کردیم ،  گفت :  در کمیسیون تلفیق مبلغی را به درامدهای مربوط به خدمات ثبتی و همچنین به ردیف درامدهای مربوط به فروش اموال غیرمنقول تملک‌دارایی‌های دستگاه قضایی اضافه شد . به گفته مرادی ،  کمیسیون تلفیق تا به امروز همکاری خوبی درباره افزایش اعتبارات هزینه‌ای و تملک‌دارایی‌ها داشت ؛  اما واقعیت امر این است که اعضای کمیسیون تلفیق معتقدند که باید منابع درامدی برایشان موجود باشد که اعتبارات هزینه‌ای را افزایش دهند .  اعتبارات دستگاه قضایی افزایش چشمگیری نداشته است وی با اشاره به برخی کمبودهای اعتباری قوه قضاییه افزود :  دولت در سفرهای استانی خود برای دادگستری یکهزار میلیارد تومان تعهد ایجاد کرد که دستگاه قضایی باید انها را اجرایی کند ؛  اما در اعتبارات سنواتی که هر ساله به مجلس تقدیم و با عنوان بودجه از ان خارج می‌شود ما با افزایش چشمگیری مواجه نیستیم . مرادی همچنین یاداور شد :  اگر قوه قضاییه بخواهد به تعهدات خود نسبت به مردم و کارکنانش عمل کند به طور قطع با این بودجه کم این کار به طور کامل محقق نخواهد شد و نمی‌تواند سیاست‌های ابلاغی مقام معظم رهبری و تکالیف برنامه پنجم توسعه عمل کند ،  بنابراین دولت باید همکاری بیشتری در زمینه اعتبارات داشته باشد.