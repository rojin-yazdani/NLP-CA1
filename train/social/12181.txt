ماموران انتظامی ساوه ،  سه زورگیری را که با بستن دست و پای راننده خودروی او را به سرقت برده بودند ،  دستگیر کردند.به گزارش ایسنا ،  سرهنگ ویسمه‌ای در این‌باره گفت :  در پی اطلاع واصله مردمی مبنی بر اینکه در کنار محور قدیم ساوه – سلفچگان روبروی روستای صالح‌اباد یک‌دستگاه خودرو پراید دچار اتش‌سوزی شده است و سه نفر در بیابان‌های اطراف در حال فرار هستند ،  ماموران برای بررسی موضوع به این محل اعزام شدند.فرمانده انتظامی شهرستان ساوه گفت :  ماموران پس از حضور در محل ،  برای مهار اتش‌سوزی با عوامل اتش‌نشانی هماهنگی کردند و به تعقیب متهمان پرداختند که در نهایت با محاصره محل هر سه تن دستگیر و برای بررسی بیشتر به یگان منتقل شدند.وی افزود :  در بازجویی‌های فنی و پلیسی از متهمان مشخص شد که همگی اهل و ساکن همدان بوده و خودرو را از همدان به مقصد تهران به صورت دربستی کرایه و در مسیر راه با تهدید چاقو دست و پای راننده را بسته و در کنار جاده رها کرده‌اند و سپس خودرو را سرقت کرده‌اند.ویسمه‌ای گفت :  با توجه به اینکه خودرو سرقتی دچار حریق شده بود سارقان زورگیر قصد فرار داشتند که با دستگیری انان پرونده در این باره تشکیل و برای تحقیقات بیشتر تحویل پلیس اگاهی استان شد.