در حالی که وزیر نیرو در مصاحبه‌های گوناگون مطبوعاتی خود ،  از کم شدن و توقف کامل خاموشی‌ها در شهریور خبر داده بود ،  بی برنامگی و عدم تحقق این وعده در برخی کلان شهرها مشکلات بسیاری را به وجود اورده است.به گزارش خبرنگار تابناک در اصفهان ،  از روزهای اغازین شهریورماه با قطع شدن دو مرتبه‌ای برق در روز ،  معضلات بسیاری گریبانگیر مردم این شهر شده است. بنا بر این گزارش ،  این گونه قطعی برق که در طی ماه‌های گذشته بی‌سابقه بوده است و مجموع ساعات ان در روز به چهار ساعت می‌رسد ،  در حالی اتفاق می‌افتد که در برخی مناطق شهر اصفهان شاهد قطعی سه باره برق در طی روز هستیم .بنا بر این گزارش ،  بی‌برنامگی و پاسخگو نبودن مسئولان به مردم ،  سبب شده تا مشکلات عدیده اقتصادی ،  امنیتی و اجتماعی دامنگیر مردم شود که از جمله ان می‌توان به خرابی چند برابر لوازم خانگی و نیز ناامن شدن سیستم‌های ایمنی فروشگاه‌ها و موسسات تجاری و معابر عمومی اشاره نمود.این در حالی است که در برخی مناطق اصفهان به دلیل حضور و سکونت افرادی خاص ،  پدیده‌ای به نام قطعی برق و خاموشی کوچه و خیابان تعریف نشده و همین امر سبب تشدید ناخرسندی و یاس مردم شده است . یک منبع اگاه ،  افزایش ساعات قطعی برق در اصفهان را ناشی از مدار خارج شدن دو نیروگاه در این استان دانست .