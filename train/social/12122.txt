معاون حمل و نقل ترافیک شهرداری تهران گفت : در هفته نخست مهر ،  دانش اموزان و دانشجویان با اتوبوس‌های شرکت واحد و مترو ،  رایگان جابجا می‌شوند . هاشمی تشکری در مصاحبه با خبرنگار واحد مرکزی خبر  ،  با بیان این که بر اساس اعلام اموزش و پرورش ،  بیش از دوازده هزار دستگاه تاکسی برای سرویس مدارس اماده سازی شده است ،  افزود :  نرخ کرایه این سرویس‌ها مانند سال گذشته است تا والدین با کمترین مشکل از سرویس استفاده کنند .وی گفت :  برای ایمن سازی اطراف مدارس ،  در گذرگاه‌های عابر پیاده و تقاطع‌ها ،  تابلوها و چراغ‌هایی نصب شده است .هاشمی تشکری با اشاره به اینکه بر اساس پیش بینی ،  ترافیک مهر ،  25 درصد افزایش می‌یابد ،  گفت :  در جلسه کمیته فنی شورای عالی ترافیک برای تنظیم ساعات اغاز کار ،  برنامه‌ای مطرح شد که اعضای شورا با پیشنهاد داده شده موافقت کردند .معاون حمل و نقل ترافیک شهرداری تهران گفت :  این پیشنهاد به هیئت وزیران ارسال شده است که در صورت تصویب در مهر اجرایی خواهد شد .وی گفت :  بر اساس این پیشنهاد ساعات اغاز کار مراکز صنعتی -  نظامی و انتظامی 6 صبح ،  مراکز اداری ،  نهادها و ادارات دولتی 7 صبح ،  مراکز اموزشی دانشگاه ،  مدارس و مجموعه‌های مرتبط با فعالیت‌های اموزشی 8 صبح و بازاریان و کسبه 9 و نیم صبح خواهد بود .هاشمی تشکری گفت :  برای بهبود ترافیک اول مهر ،  8 هزار دستگاه اتوبوس به کار گرفته می‌شود و در کنار ان مترو نیز فعال است .وی با اشاره به این که مراکز کنترل ترافیکی در محله‌ها راه اندازی شده است ،  گفت :  با این شیوه مقامات محلی می‌توانند ترافیک محله را کنترل کنند .هاشمی تشکری گفت :  خودروهای امدادی ،  اورژانس ،  اتش نشانی ،  امداد خودرو ،  واحد ،  پلیس راهنمایی و رانندگی ،  خدمات شهری و همه دستگاههای امدادی در روز اول مهر در مرکز کنترل ترافیک شهرداری جمع و تیم‌های عملیاتی نیز در مناطق حساس مستقر می‌شوند .معاون حمل و نقل ترافیک شهرداری تهران از والدین دانش اموزان خواست از تجمع جلوی مدارس و اوردن خودروها خودداری کنند و از اول مهر فرزندانشان را با سرویس به مدرسه بفرستند.