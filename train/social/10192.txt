استاندار لرستان با حضور در منزل خانواده کاظم صفر زاده با اهدای تندیس ایثار از معلم فداکار پلدختر تجلیل کرد.به گزارش مهر ،  هوشنگ بازوند عصر چهارشنبه در دیدار با خانواده مرحوم کاظم صفرزاده در محل شهر پلدختر ضمن تسلیت ،  از صبر و شکیبایی خانواده این معلم فداکار پلدختری تجلیل کرد.وی گفت :  برای پیدا کردن پیکر معلم فداکار پلدختری جستجوی وسیعی از زمان حادثه تا زمان پیدا شدن جسد در مناطق مختلف که احتمال وجود جسد این معلم فداکار بود صورت گرفت.بازوند افزود :  در این رابطه از پنج استان همجوار دعوت به عمل امد ولی با وجود امدن غواصان و پیگیری‌های شبانه روزی موفق به یافتن پیکر معلم فداکار پلدختری نشدیم.وی اتفاق سیل را با حوادث دیگر متفاوت دانست و گفت :  ما در طول این مدت از هیچ کوششی فرو گذار نبودیم به طوریکه در روز نخست حادثه ستاد بحران و فرمانداران پلدختر و دوره چگنی پای کار بودند.استاندار لرستان از تلاش تمام نیروهای امدادی ،  احاد مختلف مردم ویسیان ،  اعضای شورای اداری ،  شورای تامین دوره چگنی ،  ارتش ،  نیروی انتظامی ،  بسیج  ،  سپاه که در این مدت برای تسلی خاطر بازماندگان در راستای یافتن جسد معلم فداکار پلدختری متحمل زحمات شبانه روزی شدند تقدیر کرد.بازوند افزود :  سرانجام پیکر پاک معلم فداکار با دعای خیر مردم در روز تاسوعای حسینی پیدا شد و در روز شهادت اباعبدالحسین ( ع )  و در روز دانش اموز بر روی دستان مردم قدرشناس و با حضور گسترده مردم با شکوه خاصی تشییع و به خاک سپرده شد.وی گفت :  شاید نکته در این است که کاظم صفرزاده که به دانش اموزان عشق و علاقه زیادی داشت در روز دانش اموز به خاک سپرده شود.بازوند افزود :  ایثار و فداکاری این معلم فداکار پلدختری در تاریخ پر افتخار لرستان برای همیشه مانا و جاویدان و همیشگی ثبت خواهد شد و تاریخ ان را به نسل‌های اینده منتقل خواهد کرد.استاندار لرستان افزود :  اجر ،  بزرگی و ارزش کاظم صفرزاده معلم فداکار پلدختری به اندازه ایثار و از خودگذشتگی رزمندگان دفاع مقدس است که ما خود شاهد ایثار و فداکاری این معلم بودیم.بازوند گفت :  وقوع این حادثه قلب همه لرستانی‌ها را داغدار کرد که این مصیبت را به جامعه معلمان ،  خانواده داغدار صفرزاده و مردم لرستان به ویژه مردم قدرشناس پلدختر تسلیت می‌گوییم.مدیر کل اموزش و پرورش لرستان نیز در این دیدار وقوع این پیشامد تلخ را به خانواده مصیبت زده کاظم صفر زاده تسلیت گفت و اظهار داشت :  وزیر اموزش و پرورش در این رابطه پیامی برای خانواده معلم فداکار لرستانی ارسال کرده است.گودرز کریمی فر به تلاش‌های استاندار لرستان در زمینه پیدا کردن جسد این معلم اشاره کرد و افزود :  استاندار لرستان پیگیری‌های فراوانی در این رابطه داشته و بازدیدهای نماینده عالی دولت در استان و تدابیر مناسبی که اندشیده شد موجب شد که احاد مختلف مردم در این زمینه بسیج شده و ورود پیدا کنند.وی با بیان این که معلم فداکار پلدختری با این اقدام خداپسندانه توانست واژه ایثار را به معنای واقعی صرف کند گفت :  ماه اینده از خانواده این معلم فداکار و ایثارگر در جشنواره کشوری جلوه‌های معلمی تجلیل به عمل خواهد امد.وی افزود :  مراسم بزرگداشت معلم فداکار از سوی اداره اموزش و پرورش لرستان فردا پنج شنبه در گلدشت خرم اباد برگزار خواهد شد.بنابر این گزارش در پایان این مراسم که فرمانداران پلدختر و دوره چگنی ،  مدیر حوزه علمیه پلدختر و جمعی از مسئولان استانی و شهرستان پلدختر و دوره چگنی حضور داشتند استاندار لرستان تندیسی به فرزند کاظم صفرزاده معلم فداکار پلدختری اهدا کرد.