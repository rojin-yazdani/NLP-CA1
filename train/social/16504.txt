مهدی افروزمنش در روزنامه شرق نوشت : اینکه از روحیه طنزپرداز ماست یا عادت کردن‌مان به مشکلات ،  برای نگارنده مشخص نیست اما تجربه زیستن به‌خصوص در تهران نشان داده است که اثرات معضل چه زود از رنج به شادی بدل می‌شوند و خود مشکلات چه سریع تغییر شکل داده و به طنز تبدیل می‌شوند. شاهد ان‌که هنوز یک ماه از بحران بارندگی در تهران و سیراب شدن مترو نگذشته است که مردم خاطره رنج‌اور ان صبح و عصر را به طنز تبدیل کرده و می‌سازند و می‌گویند :  می‌خوام برم مترو کنار – مترو کنار هنوز قشنگه …  . یا می‌نویسند که مترو به جهت تکمیل کادر اداری و اجرایی خود ،  تعدادی غواص استخدام می‌کند حتی این نیز گفته شد که از هفته ابتدای اردیبهشت‌ماه تور گردشگری سواحل مترو در تهران برگزار خواهد شد . این از ریخت‌افتادگی معانی در جامعه ایرانی چه بسا ناشی از یک داروینیسم مدرن در راستای مقاوم‌سازی خود در برابر مساله یا حتی یک مکانیزم دفاعی در جهت کاهش الام و رنج حادث شده ،  در شرایطی که قدرت مقابله یا تغییر ان به شکل طبیعی در ما و جامعه پیرامون‌مان دیده نمی‌شود. شهروندان ،  حساسیت خود در برابر مشکلات را از دست داده‌اند یا تصمیم گرفته‌اند که خود را به مکانیزم فراموشی الام در کوتاه‌مدت مجهز کنند و از همین‌رو به طنز روی اورده‌اند. طنزی که به گفته میلان‌کوندرا نشانی از خارج شدن شرایط از حالت عادی به شکلی اغراق شده است. روی‌اوری شهروندان به طنز تا حدی قابل قبول است زیرا انها بیشتر از این توانایی نداشته ،  امکانات پیشگیری از وقوع یک مساله را در اختیار ندارند و حتی گاهی تا لحظه اخر از ان بی‌اطلاع هستند. هر چند که اگر مطلع هم باشند تاثیرگذاری‌شان به سبب کمبود امکانات هرگز از حوزه فردی یا خانوادگی فراتر نخواهد رفت اما در میان مسوولان شهری و استانی این طنز به‌گونه‌ای دیگر رخ داده است و در نهایت حتی با مداخله در مکانیزم‌های دفاعی شهروندان لذت طنزپردازی پس از بحران را نیز از شهروندان دریغ می‌کند.مسوولان چه در سطح استان تهران که از دولت دستور می‌گیرند و چه در شهرداری تهران که جدا از دولت عمل می‌کنند در واقعه اخیر نه‌تنها تاکنون عذرخواهی از شهروندان نکرده‌اند بلکه رفته‌رفته با تقویت دستگاه‌های تبلیغاتی خود هر روز نشانه‌ای از کارامدی خود یا ناکارامدی حریف را روانه بازار افکار عمومی می‌کنند. از دولت شروع می‌کنیم که هنوز مشخص نشده مقصر حادثه کیست تصمیم گرفت که از شهرداری به دلیل حیف‌ومیل کردن اموال عمومی شکایت کند. در ستایش این شکایت همین بس که برای شکایت ،  روز پنجشنبه در نظر گرفته شد که معمولا دادسراها تعطیل هستند ،  معاون استاندار تصمیم می‌گیرد این خبر را هم زودتر از همه اعلام کند تا از سویی دست بالا را در مقابل شهرداری داشته باشد و از سویی دیگر نشان دهد که خود و سازمان متبوعش چه میزان دلسوز اموال بیت‌المال هستند اما به این پرسش پاسخی داده نمی‌شود که چرا وضعیت رودخانه مبدا تحت‌کنترل نبوده است ،  چرا هشدارهای لازم داده نشده بود و …  . از حیرت‌انگیز بودن گفته‌هایی نظیر کتک‌خوردن مسوولان استانی از مدیران شهرداری هم فعلا می‌شود گذر کرد که شنونده خود حدیث مفصل از مجمل خواهد خواند. اما در این میان شهرداری تهران فیلم حضور شهردار در سانحه و مستندی از در خطر افتادن جان شهردار در هنگام دور کردن بحران از سر مردم را روانه بازار می‌کند. نماینده شورا می‌گوید که سرعت عمل شهرداری در مهار بحران در جهان بی‌نظیر بوده است و سخنگوی شهرداری می‌گوید که تنها 21‌میلیارد تومان خسارت به تجهیزات شهرداری وارد شده است. ایازی البته این را هم می‌گوید که بدانیم و شاکر باشیم که اگر تونل‌های مترو نبودند اب به خانه‌های مردم در شهرک اکباتان اسیب می‌رساند. معنای این حرف این می‌تواند باشد که ورود اب به متروی تهران ناشی از یک راهکار مبارزه با بحران بوده است و نه خود بحران ؛  چنانچه این جمله را هم می‌گوید که معاونین و تمام پرسنل شهرداری با حضور مستقیم شهردار تهران در حرکتی جهادی طی کوتاه‌ترین زمان ممکن به مهار سیل پرداختند و اگر این حرکت جهادی اتفاق نمی‌افتاد مردم با مشکلات و خطراتی بسیار جدی روبه‌رو می‌شدند. بگذریم از اینکه شهرداری و استانداری در حالی از حیف و میل شدن دست‌کم 21 میلیارد تومان سخن می‌گویند که شاید تنها با کمی مدیریت می‌شد از هدر رفت ان جلوگیری کرد. پرسش بی‌پاسخ استاندار این است که چرا رسانه‌ها موضوع اب گرفتگی مترو را پیگیری نمی‌کنند اما همین اظهارنظرش نشان می‌دهد که اصلا روزنامه نمی‌خواند و هدف از این جمله به ظاهر دلسوزانه تنها انتهای ان است. انجا که می‌گوید :  شهرداری اجازه نمی‌دهد رسانه‌ها برخی اخبار مربوط به خودشان را واقع‌بینانه منتشر کنند. واضح است که هدف از طرح چنین پرسش‌هایی چیست. چنانکه هدف از اقدامات مشابه مسوولان شهرداری روشن است انجا که مراسم بازگشایی ایستگاه‌های اسیب‌دیده چنان برگزار می‌شود که گویی جشن افتتاح بزرگ‌ترین مترو دنیا در حال برگزاری است و در همان جا هم از اقدامات شهردار در مهار بحران فیلم نمایش داده می‌شود اما کسی نیست بگوید ،  دیواره برای چه فرو ریخت و اصلا حضور شهردار در ان شب به چه کار می‌اید جز به هم ریختن سیستم مدیریت و سلسله مراتب مهندسی محل حادثه. در تایید نااشنایی شهردار با این پروسه همین بس که ساده‌ترین اصل ایمنی  ( گذاشتن کلاه ایمنی )  از سوی شهردار رعایت نمی‌شود اما از سوی کارگر ساده اما فنی اشنا به اصول ساخت و ساز در همان فیلم شهرداری رعایت شده است. البته طبیعی است که شهردار با این امور نااشنا باشد ،  چرا که او شهردار است و اهل مدیریت کلان. چنانچه شهردار لندن یا شهردار مادرید و نیویورک هرگز در هنگام حادثه مترو لندن یا بمب‌گذاری قطار مادرید و 11سپتامبر در حادثه خود را نشان ندادند و بحران را از دفاترشان هدایت و رهبری کردند. کاری که اینجا عکس ان انجام می‌شود. شهردار و استاندار می‌خواهند با کت و شلوار شیک در محل دوربین‌ها و حادثه‌ها حضور داشته باشند تا در نهایت بگویند که ان یکی کار نابلد است و ما خوب.این مسوولان استانی و شهری واقعا درباره مخاطبان چه فکر کرده‌اند ?  اینکه نمی‌دانند بحران وقتی پیش امده که نظارتی بر عملکرد پیمانکار ساخت دیواره حایل بین مترو و رودخانه صورت نگرفته است ?  اینکه تشخیص نمی‌دهند ورود اب به مترو یک اتفاق خارج از اختیار شهرداری بوده است نه یک حرکت جهادی برای نجات خانه‌های مردم ?  اینکه حافظه ما تا این حد ضعیف است که ندانیم شکایت از شهرداری ان هم از سوی استانداری ،  بیشتر یک جنگ تبلیغاتی است ?  واقعا مدیران چه فکر کرده‌اند که فیلم تبلیغاتی می‌سازند ،  ادعای شکایت مطرح می‌کنند ،  از حرکت جهادی سخن می‌گویند اما پاسخ نمی‌دهند که ان دیواره چرا باید غیراستاندارد ساخته می‌شد ?  با پیمانکار ان دیواره چه خواهند کرد ?  چرا خیابان‌های پایتخت دچار اب‌گرفتگی‌های به این شدت شده‌اند و اصلا چرا باید با این دستگاه‌های عریض و طویل در شهرداری و استانداری یک باران بهاری به بحرانی 21‌میلیارد تومانی ختم شود ?  و اصلا چرا تاکنون کسی بابت زحماتی که بر مردم وارد شد عذرخواهی نکرد. این هم گونه‌ای از مواجهه با بحران است. تبدیل بحران به فرصت.