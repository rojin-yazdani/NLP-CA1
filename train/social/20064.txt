رئیس سازمان بازرسی کل کشور درباره پرونده برنج‌های الوده گفت :  زمانی که در دادستانی بودم اقداماتی انجام داده بودم ؛  در این موضوع و هر معضلی که مربوط به نظام باشد ،  ورود می‌کنیم اما اینکه چه زمانی به نتیجه برسد ،  قابل پیش‌بینی نیست.ناصر سراج در گفت‌وگو با خبرگزاری تسنیم ،  درباره بحث دعوت کمیسیون بهداشت و درمان مجلس شورای اسلامی برای حضور مسئولان سازمان بازرسی برای بررسی موضوع مافیای دارو در کشور اظهار داشت :  هنوز چیزی درباره دعوت به مجلس نشنیده‌ام و در جریان این موضوع نیستم.وی همچنین درباره طرح مجدد الوده بودن برنج‌های وارداتی ،  گفت :  زمانی که در دادستانی بودم اقداماتی در این زمینه انجام دادم اما به تازگی به این موضوع ورود نکرده‌ام.رئیس سازمان بازرسی کل کشور با بیان اینکه این موضوع و اساسا هر معضلی که مربوط به نظام باشد ،  ما ورود می‌کنیم ،  خاطرنشان کرد :  اما اینکه این بررسی ،  چه زمانی نتیجه می‌دهد ،  قابل پیش‌بینی نیست.سراج در پاسخ به این سوال که ایا سازمان بازرسی مشخصا به موضوع برنج‌های الوده ورود کرده است یا خیر ،  اظهار داشت :  اقدامات و بررسی‌های سازمان بازرسی محرمانه است و نمی‌توان به طور مصداقی صحبت کرد.وی ادامه داد :  اصلاح امور کشور و نظارت بر اجرای صحیح قوانین ،  از وظایف سازمان بازرسی است و در هر موردی که خلاف قانون انجام شود ،  سازمان بازرسی ورود پیدا می‌کند.به گزارش خبرگزاری تسنیم ،  حسینعلی شهریاری رئیس کمیسیون بهداشت و درمان مجلس ،  یکشنبه هفته گذشته و در حاشیه مراسم روز جهانی غذا ،  در پاسخ به پرسش خبرنگار خبرگزاری تسنیم درباره چگونگی نظارت مجلس و مافیای غذا و دارو در کشور اظهار داشت :  مجلس قوه اجرایی نیست ولی اطلاعاتی در این زمینه به خصوص لیست مافیاهای دارویی توسط سازمان بازرسی کل کشور در حال تهیه است و چند هفته دیگر طی جلسه‌ای که مسئولان این سازمان را به مجلس دعوت خواهیم کرد این اطلاعات را از انها خواهیم گرفت.وی افزود :  متاسفانه در زمینه واردات محصولات دارویی و خریدهای خارجی همیشه یک درصدی به عنوان پورسانت ارائه می‌شود و این مقوله فقط مربوط به دولت نیست بلکه در بخش خصوصی نیز وجود دارد.شهریاری ادامه داد :  مثلا بنده خودم 20 سال قبل که به یکی از کشورهای اروپایی رفته بودم محصولاتی را خریداری کرده بودیم ولی شرکت فروشنده اصرار داشت با توجه به تخفیفی که به ما داده بود پورسانت ان را ما دریافت کنیم و ما نیز مصر بودیم که چنین پورسانتی را دریافت نکنیم ولی انها بر اصرار خود تاکید داشتند. بنابراین متاسفانه چنین مسائلی در زمینه خریدهای خارجی وجود دارد که ما در حال رسیدگی به ان هستیم.