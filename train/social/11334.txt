6 برادر اصفهانی همزمان در رشته روابط عمومی از دانشگاه جامع علمی کاربردی فرهنگ و هنر واحد اصفهان فارغ التحصیل شدند.به گزارش واحد مرکزی خبر ،  ابوذر سلطانی یکی از این برادران امروز گفت :  ما 6 برادر بهمن سال 1389در رشته روابط عمومی مقطع کاردانی دانشگاه جامع علمی کاربردی فرهنگ و هنر واحد اصفهان پذیرفته شدیم.وی افزود :  نامشان در کتاب رکوردهای ملی ایران با عنوان رکورد هم زمان تحصیل بیشترین افراد از یک خانواده در یک دانشگاه و یک رشته به ثبت رسیده است.وی با بیان اینکه60 درصد از مراحل ثبت این کار نیز در کتاب گینس انجام شده است ،  گفت :  برای به ثبت رسیدن این کار در کتاب گینس تمام تلاش خود را خواهیم کرد.سلطانی افزود  :  ما برادران در بیشتر فعالیت‌ها و مناسبت‌های اجتماعی به صورت دسته جمعی شرکت و همه در واحدهای زیرپوشش دانشگاه علوم پزشکی اصفهان کار می‌کنیم.