مدیرعامل انجمن تخصصی معلولان ایران گفت :  ایران در حالی از پیوستن به پروتکل بین المللی حمایت از حقوق معلولان به خود می‌بالد که بسیاری از معلولان از حداقل حق مسلم خود به عنوان یک شهروند نیز محروم هستند.اصغر شیرزادی در گفتگو با خبرنگار مهر افزود :  متاسفانه به حل مشکلات معلولان و همچنین اجرای قوانین مرتبط با انان توجه لازم صورت نمی‌گیرد و عمده مطالب در قالب همان جشنها و مراسمهایی است که به مناسبت روز جهانی معلولان برپا می‌شود و مسئولان در این مراسمها وعده‌هایی می‌دهند که خیلی زود فراموش می‌شود.وی افزود :  مسئولان از اقدامات و حمایتهایی یاد می‌کنند که در حقیقت همان وظایف محقق نشده سازمانهای تحت مدیریت انهاست که اغلب در حد بخشنامه و دستورالعمل و قوانین روی کاغذ باقی مانده است.بازرس تشکلهای معلولان تهران تاکید کرد :  در ایران سازمان بهزیستی به عنوان دستگاه اجرایی دولتی عهده دار حمایت از معلولان و نظارت بر چگونگی عملکرد دستگاههای مختلف در اجرای قوانین معلولان است.به گفته شیرزادی ،  بودجه سازمان بهزیستی در چند سال گذشته چندین برابر شده اما در حقیقت باید دید در زمینه اشتغال ،  بیمه ،  اموزش ،  سوخت خودروهای معلولان و توانمندسازی مددجویان تا چه اندازه موفق بوده است.مدیرعامل انجمن تخصصی معلولان ایران گفت :  ایران در حالی از پیوستن خود به پروتکل بین المللی حمایت از حقوق معلولان می‌بالد که بسیاری از معلولان از حداقل حق مسلم خود به عنوان یک شهروند مانند حضور در کوچه و خیابان محرومند.وی گفت :  عدم مناسب سازی اماکن شهری ،  ساختمانها و معابر ،  اجرای قانون 3 درصد استخدام معلولان ،  قانون بازنشستگی پیش از موعد معلولان و …  از جمله مشکلات این افراد است.