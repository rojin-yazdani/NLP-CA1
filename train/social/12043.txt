عدم تحویل پلاک خودروهای ساخت داخل به مشتریان ،  به علت مناقشات بین شرکت‌های خودروسازی و نیروی انتظامی باعث نارضایتی مشتریان شده است.به گزارش خبرنگار تابناک  ،  واحد شماره‌گذاری نیروی انتظامی مستقر در شرکت‌های خودروسازی ،  از تحویل پلاک به مشتریان این شرکت خودداری می‌ورزد.این در حالی است که مبلغ ثابت شماره‌گذاری  ( 250 هزار ریال )  به هنگام نام‌نویسی از مشتریان گرفته شده است . بنا بر این گزارش ،  موج نارضایتی مردم نسبت به شرکت‌های خودروسازی تا به انجا پیش رفته است که برای مثال ،  واحد شماره‌گذاری نیروی انتظامی مستقر در ایران‌خودرو ،  از تحویل پلاک به هزاران مشتری این شرکت خودداری و اقدام به تعطیلی این مرکز کرده است ؛  این وضعیت ،  باعث نارضایتی شدید و تجمع مراجعان شد. حراست ایران‌خودرو نیز به پراکنده کردن مردم اقدام کرده و قول انجام کار در روز چهارشنبه ،  23 بهمن ماه را به بهانه قطع بودن سیستم در ان روز داده است.گفتنی است ،  از صبح امروز  ( چهارشنبه )  این وضعیت ادامه داشته و این در حالی است که هر لحظه تعداد مشتریان ناراضی از این وضعیت ،  در اداره تحویل ایران‌خودرو ،  در حال افزایش است .بنا بر اطلاعات رسیده به خبرنگار تابناک  ،  مشکل عدم تحویل پلاک ،  مربوط به مصوبات نهادهای دولتی است ،  ولی نارضایتی‌ها متوجه شرکت‌های خودروسازی شده است.شماره گذاری از سر گرفته شددر پی بروز وقفه در شماره‌گذاری محصولات ایران خودرو ،  یک مقام مسئول در این شرکت اعلام کرد ،  این وقفه به دلیل امتناع پلیس راهور ناجا از شماره گذاری بوده و این امر از سر گرفته شده است.منصور اورکی مدیر لجستیک و تحویل ایران خودرو تصریح کرد :  قرار بود نسبت تولید خودروهای گازسوز به بنزین سوز از 60 درصد به 30 درصد کاهش یابد و مصوبه هیات ویژه نمایندگان رئیس‌جمهور نیز در این زمینه دریافت شد.اورکی افزود :  پلیس راهور ناجا به دلیل عدم وجود مصوبه هیات ویژه نمایندگان رئیس‌جمهور ،  شماره‌گذاری محصولات بنزین سوز خودروسازان داخلی را متوقف کرده بود که در همین رابطه مهندس محرابیان وزیر صنایع و معادن امروز طی نامه‌ای به سردار رویانیان ،  خواستار تداوم شماره‌گذاری خودروهای بنزین سوز تا اخذ مصوبه یادشده گردید.بنا بر تاکید وزیر صنایع و معادن ،  هم‌اکنون مراتب در دستور کار هیات نمایندگان ویژه رئیس‌جمهور قرار گرفته تا در اولینجلسه مطرح و مصوبه مورد نیاز اخذ شود.