سخنگوی سازمان اتش نشانی و خدمات ایمنی شهرداری تهران گفت  :  اتش سوزی گسترده در یک انبار با چهار هزار مترمربع وسعت در حوالی میدان شوش تهران مهار شد .'سیدجلال ملکی' در گفت و گو با ایرنا اظهار کرد :  این انبار بامداد امروز به دلایل نامعلومی دچار حریق شد و بخشی قابل توجهی از اجناس و کالاهای موجود انبار در اتش سوخت.وی با اشاره به اینکه اتش به ساختمان مجاور این انبار نیز سرایت کرد ،  افزود :  با اعلام وقوع حادثه ،  نیروهای امداد و نجات سه ایستگاه اتش نشانی برای اطفا حریق به محل اعزام شدند که به دلیل گستردگی اتش ،  نیروهای کمکی هفت ایستگاه دیگر نیز به همراه تجهیزات کامل در محل حادثه حضور یافتند.ملکی با اشاره به اینکه با تلاش چند ساعته نیروهای اتش نشانی ،  حریق گسترده این انبار مهار و خاموش شد ،  تصریح کرد :  درحال حاضر نیروهای اتش نشانی مشغول لکه گیری اتش و ایمن سازی محل حادثه هستند.به گفته وی ،  دراین حادثه یکی از نیروهای اتش نشان از ناحیه پا و کمر دچار اسیب شد که برای مداوا تحویل عوامل اورژانس حاضر در محل شد.سخنگوی سازمان اتش نشانی و خدمات ایمنی شهرداری تهران افزود :  علت وقوع این اتش سوزی توسط کارشناسان سازمان اتش نشانی و خدمات ایمنی شهرداری تهران درحال بررسی است.