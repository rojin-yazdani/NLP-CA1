نماینده مردم اصفهان گفت  :  نباید در مورد اختلاس اخیر و احضار برخی افراد به دادستان فشار بیاوریم.به گزارش فارس  ،  حسن کامران نماینده مردم اصفهان در مجلس شورای اسلامی امروز چهارشنبه طی نطق میان دستور در صحن علنی مجلس اظهار داشت  :  بنده یک روز در جلسه سالمندان در اصفهان شرکت کردم و وقتی ساعت 12  :  30 شد ناهاری برای صرف کردن وجود نداشت  ؛  یک نفر یادداشتی به من داد که در ان نوشته بود ایا می‌شد که از این 3 هزار میلیارد تومان برای ما ناهار تهیه کنند.وی با بیان اینکه موضوع فساد مالی اخیر در کشور فرارگیر شده است  ،  افزود  :  بررسی این موضوع به یک روحانی سفت و سخت به نام اقای محسنی‌اژه‌ای سپرده شده است و باید دقت کنیم که به وی فشار نیاوریم چرا که اگر به اقای اژه‌ای فشار بیاوریم بودار است. کامران با بیان اینکه باید دادستان را ازاد بگذاریم تا هر کسی را که احضار کند ادامه داد  :  بنده عضو غیر دائم کمیسیون اصل 90 هستم و گزارشی در این کمیسون تهیه شده است که یکشنبه در مجلس قرائت می‌شود.نماینده اصفهان گفت  :  با توجه به اینکه گزارش کمیسیون اصل 90 وجود دارد ما باید از اقداماتی که موجب التهاب سیاسی می‌شود پرهیز کنیم و از سوی دیگر هم باید انتصابات‌مان را در این زمینه اصلاح کنیم و رفیق بازی و باند بازی را کنار بگذاریم.وی تصریح کرد  :  ما باید اجازه دهیم که قوه قضائیه در مورد پرونده فساد مالی تصمیم گیری کند و به این قوه هم کمک کنیم  ؛  البته سه قوه با قوت و همت به دنبال پیگیری این موضوع هستند.کامران به موضوع خشکسالی شهر اصفهان نیز اشاره کرد و گفت  :  4 سال است که کشاورزان اصفهان روزگارشان سیاه شده است و در این 4 سال در رودخانه زاینده رود توپ بازی می‌کنند.نماینده اصفهان افزود  :  متاسفانه نه مشکل بیمه کشاورزان و نه مشکل استمهال وام‌های انها مرتفع نشده و شاهدیم کشاوزان در میدان‌های اصفهان می‌ایستند تا کارگری کنند.کامران در بخش دیگر از سخنانش به موضوع تونس اشاره کرد و اظهار داشت  :  بنده به عنوان مسئول گروه پارلمانی تونس به مردم این کشور تبریک می‌گویم.وی افزود  :  در حال حاضر که ایران به الگو در کشور اسلامی تبدیل شده ما باید رفتار و کردارمان طوری باشد که خروجی ان چیزی جز وحدت نباشد و اگر خروجی رفتار ما تفرقه امیز باشد در واقع ظلم به مردم و رهبری و اسلام انجام داده‌ایم.کامران در پایان سخنانش برای وزیر خارجه مالدیو که نامش هم شهید است ابراز تاسف کرد و گفت  :  متاسفانه این فرد گزارش‌هایی را می‌دهد که فقط به نفع امریکایی‌ها است.