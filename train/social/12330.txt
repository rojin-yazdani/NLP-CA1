معاون عملیات نیروی انتظامی تهران بزرگ حمله برخی اراذل اوباش به مردم در خیابان نیروی هوایی پایتخت را تکذیب کرد.به گزارش مهر سرهنگ محسن خانچرلی با تکذیب خبری مبنی بر اقدامات وحشیانه اوباش در خیابان نیروی هوایی افزود :  طی پیگیریهایی که پلیس از کلانتری خیابان نیروی هوایی و مردم این منطقه به عمل اورد هیچ موردی مبنی بر حمله اراذل و اوباش به این منطقه گزارش نشده است.برخی منابع خبری از حمله اراذل و اوباش با قمه و قداره و زنجیرهای میخ دار به به اتومبیلهای عبوری ،  مردم و مغازه‌ها در خیابان پنجم نیروی هوائی در دوشنبه شب خبر داده و اعلام کرده بودند که خسارتهای زیادی به مردم تحمیل شده است.