دادستان عمومی و انقلاب مرکز استان گلستان گفت :  نزاع خیابانی چندی پیش دو جوان در گرگان با قتل یکی از انان به پایان رسید.به گزارش خبرگزاری مهر ،  حجت الاسلام مصطفی حقی ،  از تکمیل تحقیقات پرونده نزاع خیابانی در خیابان کاشانی گرگان خبر داد و گفت :  نزاع خیابانی چندی پیش دو جوان حدود 30 ساله در گرگان با قتل یکی از انان به پایان رسید.حجت الاسلام حقی افزود :  مقتول بر اثر اصابت سه ضربه چاقو به کتف ،  سینه و پا مجروح و پس از انتقال به بیمارستان بر اثر شدت جراحات وارده و قطع شریان‌های حیاتی ،  جان باخت.دادستان حقی با اشاره به تلاش نیروی انتظامی و مردم منطقه در دستگیری متهم گفت :  متهم در ابتدا وارد اوردن یک ضربه به مقتول را بر عهده گرفته بود که با تحقیقات بعدی ،  مواجهه حضوری با مطلعین و بازسازی صحنه و بازجویی‌های فنی صورت گرفته در دادسرا ،  به وارد اوردن سه ضربه به مقتول ،  اعتراف کرد.بازپرس شعبه ویژه قتل دادسرای مرکز استان هم ،  علت اصلی این اتفاق تلخ را اختلاف طرفین بر سر یک موضوع و در ادامه ان عصبانیت بیجا ،  عکس العمل نامناسب طرفین و تصمیم عجولانه متهم عنوان کرد و گفت :  در صورت خویشتنداری طرفین ،  شاهد این اتفاق ناگوار نبودیم.