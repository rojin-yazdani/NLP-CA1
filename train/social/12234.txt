رئیس سازمان جهاد کشاورزی مازندران معتقد است :  اختصاص نیافتن یارانه مناسب به بخش کشاورزی از دلایل اصلی تغییر کاربری اراضی در مازندران است.دلاور حیدرپور در گفت‌وگو با ایسنا ،  توضیح داد :  در استان در سطح 200 هکتار تغییر کاربری غیرمجاز و 236 هکتار تغییر کاربری مجاز در سال 91 گزارش شده است. در سال گذشته نیز در استان شاهد تغییر کاربری غیرمجاز در سطح 197 هکتار اراضی و در سطح 317 هکتار تغییر کاربری مجاز اراضی بوده‌ایم.وی تصریح کرد :  علت اصلی تغییر کاربری زمین‌های استان ،  حمایت نکردن دولت و اختصاص نیافتن یارانه مناسب به بخش کشاورزی ،  به صرفه نبودن بخش زراعت و باغداری و سوداوری مناسب بخش صنعت ،  خدمات ،  دلالی و واسطه گری است.رئیس جهاد کشاورزی مازندران در خصوص تاثیر تغییر کاربری بر معیشت کشاورزان مازندرانی گفت :  کشاورزان با فروختن زمین و یا تبدیل و تغییرکاربری ان به سوداوری بهتری می‌رسند و از وضعیت معیشتی بهتری برخوردار خواهند شد اما برای نسل‌های بعدی مشکلات عدیده‌ای ایجاد خواهد شد.حیدر پور ادامه داد :  افزایش سرمایه ،  ایجاد اشتغال برای خود و فرزندان در بخشهای دیگر ،  حل مشکل اقتصادی کشاورز و فرزندان شامل تامین هزینه ازدواج فرزندان و ساخت مسکن برای فرزندان ،  طاقت فرسا بودن کار در بخش کشاورزی و سوداوری ناچیز ان سبب ترغیب کشاورزان به تغییر کاربری می‌شود.وی ،  کمبود مواد غذایی ،  سو تغذیه ،  به خطر افتادن محیط زیست ،  فرسایش خاک ،  کاهش فضای سبز و الودگی هوا از چالش‌های موجود تغییر کاربری دانست.رئیس سازمان جهاد کشاورزی مازندران یاداور شد :  قانون حفظ کاربری اراضی زراعی و باغ‌ها در تاریخ 31 خرداد سال 1374 و اصلاحیه ان در تاریخ اول ابان سال 1385 به تصویب مجلس شورای اسلامی رسیده و بر اساس این قانون ،  اصل بر ممنوعیت تبدیل و تغییر کاربری اراضی زراعی و باغی با توجه به محدوده شمول ان  ( خارج از محدوده قانونی شهرها و شهرکها و روستاهای دارای طرح )  است.حیدرپور اضافه کرد :  تنها در موارد ضروری ،  که ضرورت ان را کمیسیون تبصره یک ماده یک قانون شامل رئیس سازمان جهاد کشاورزی ،  مدیر کل راه وشهرسازی ،  مدیر کل حفاظت محیط زیست ،  مدیرامور اراضی و نماینده استانداری تشخیص می‌دهند ،  اراضی قابل تغییر کاربری خواهد بود.وی اظهار کرد :  نبود نیروی کافی مجرب به خصوص کارشناسان حقوقی در ستاد و شهرستانها ،  کمبود امکانات شامل ماشین الات ،  نبود حقوق و مزایای مناسب برای کارکنان این بخش ،  همکاری نامناسب تمامی دستگاه‌ها با مدیریت‌های جهاد کشاورزی شهرستانها ،  دخالت برخی مسئولین سیاسی و غیرمسئول در بخش مربوطه و امنیت نداشتن همکاران از عوامل بازدارنده در اجرای قوانین بوده است.رئیس سازمان جهاد کشاورزی مازندران یاداور شد :  بیشتر شهرستان‌های غرب استان از جمله تنکابن ،  رامسر ،  نور  ،  چالوس به دلیل ارزش بالای طبیعی کشاورزان راغب به فروش زمینهایشان هستند و عمدتا خریداران غیربومی زمین را تغییر کاربری می‌دهند.