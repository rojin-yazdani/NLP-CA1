رهبر انقلاب اسلامی در پیامی به مناسبت اغاز سال نو ،  سال جدید را سالی مهم خواندند و با ابراز امیدواری درباره غلبه قدرت ایمانی ملت ایران بر همه حوادث و تحولات این سال ،  افزودند :  با توجه به اهمیت حیاتی و اساسی مصرف مدبرانه و عاقلانه منابع کشور  ،  سال جدید را در همه زمینه‌ها و امور ،  سال اصلاح الگوی مصرف می‌دانم. اهمیت و سبب این نامگذاری را زمانی در می‌یابیم که میزان مصرف در ایران را با کشور‌های دیگر مطالعه ،  مقایسه و مورد بررسی قرار دهیم .بر اساس گزارش ،  موسسه مارکت اوراکل ایران از نظر ارائه بنزین ارزان سومین کشور و از نظر میزان یارانه پرداختی به این کالا نخستین کشور در میان کشورهای جهان است و بیش از 36 درصد کل مصرف بنزین خاورمیانه در سال 2007 در ایران مصرف گردیده است. متوسط مصرف سوخت خودروهای بنزینی در کشورمان حدود 11 لیتر در روز است در حالی که متوسط مصرف سوخت در کشورهای دیگر نظیر المان و ژاپن 5 / 2 ،  در انگلیس 5 / 3 ،  در فرانسه 9 / 1 ،  در کانادا 5 / 6 و در کشور امریکا 3 / 7 لیتر در روز است.هر 10 سال یک بار میزان مصرف سوخت در ایران 2 برابر می‌شود اما این نرخ رشد در مقیاس جهانی یک تا 2 درصد بیشتر نیست و میزان سوخت مصرفی جهان در حدود هر 50 سال یک بار 2 برابر می‌شود. یعنی ایران در مقایسه با میانگین جهانی 4 تا 5 برابر بیشتر سوخت مصرف می‌کند. هم‌اکنون 9 درصد سوخت جهان در ایران و توسط تنها یک درصد جمعیت جهان مصرف می‌شود. و هر ساله بیش از 38درصد از بودجه سالانه دولت ایران به یارانه بنزین اختصاص می‌یابد در حالی که در صورت مصرف استاندارد ،  ایران می‌تواند یکی از صادر کنندگان بنزین باشد .سرانه مصرف نان در ایران به گفته معاون وزیر بازرگانی حدود 160 کیلوگرم در سال است که نسبت به کشورهای اروپایی نظیر فرانسه که 56 کیلوگرم و در المان 70 کیلوگرم در سال است بیش از 2 تا 3 برابر است. و به اذعان رئیس کمیسیون برنامه و بودجه مجلس یارانه نان طی پنج سال اخیر به طور متوسط سالانه بیش از 30 درصد رشد داشته است و در سال جاری این رقم بالغ بر 26 هزار میلیارد ریال است و ادامه این روند طی 10 سال اینده با رشد متوسط 15 درصد بدون در نظر گرفتن افزایش یارانه قیمت نان  ،  میزان یارانه پرداختی به 600 هزار میلیارد ریال خواهد رسید .براساس گزارش صندوق بین‌المللی پول ،  ایران دومین کشور جهان از نظر پرداخت یارانه انرژی با رقم 37 میلیارد دلار می‌باشد .مصرف سرانه انرژی در ایران به ازای هر نفر بیش از 5 برابر مصرف سرانه کشوری مانند اندونزی با 225 میلیون نفر جمعیت ،  2 برابر چین با یک میلیارد و 300 میلیون نفر جمعیت و 4 برابر کشور هند با یک میلیارد و 122 میلیون نفر جمعیت است که با مقایسه شاخص شدت مصرف انرژی در ایران با بسیاری از کشورهای جهان  ،  شاهد وضعیت ناهنجار بهره برداری انرژی هستیم  .در بخش ساختمان و مسکن ایران براساس امار و ارقام منتشره ،  متوسط مصرف انرژی به ازای هر مترمربع در ایران 6 / 2 برابر متوسط مصرف در کشورهای صنعتی است که در بعضی از شهرهای کشورمان ،  این رقم به حدود 4 برابر می‌رسد .الگوی مصرف اب اشامیدنی بر اساس اعلام بانک جهانی برای یک نفر در سال ،  یک متر مکعب و برای بهداشت در زندگی به ازای هر نفر ،  100 متر مکعب در سال است. بر این اساس ،  در کشور ما 70 درصد بیشتر از الگوی جهانی اب مصرف می‌شود !  از نظر مصرف برق هم  ،  ایران نوزدهمین کشور پرمصرف برق در دنیاست.ودولت سالیانه یارانه 4 هزار میلیارد تومانی برای برق در نظر می‌گیرد. دکتر داوودی معاون اول رئیس‌جمهور در همایش ملی نگاه قدسی به اب گفته است که سرانه مصرف اب ایرانی‌ها پنج برابر سرانه مصرف جهان است .تبریزی مدیرعامل سابق شرکت ملی پالایش و پخش فراورده‌های نفتی در خصوص میزان مصرف گاز ایران گفته است :  ایران بعد از کشورهای امریکا و روسیه در رتبه سوم مصرف جهان قرار دارد ؛  میزان مصرف گاز طبیعی در ایران از 68 میلیارد متر مکعب در سال 2001 با متوسط رشد سالانه 3 / 10 درصد به 123 میلیارد متر مکعب در سال 2008 رسیده و پیش بینی می‌شود در سال 2012 میلادی میزان مصرف به 277 میلیارد متر مکعب برسد. و با ادامه این روند در سال‌های اینده ایران به یک مصرف کننده بزرگ گاز طبیعی در جهان تبدیل خواهد شد.این در حالی است که دولت در سال گذشته 134هزار میلیارد ریال یارانه گاز به مشترکان بخش خانگی تعلق داده است .سرانه مصرف شکر در ایران 29 کیلو گرم است در حالی که میانگین مصرف شکر در جهان 22 کیلو گرم می‌باشد . و نیز تحقیقات کارشناسان نشان می‌دهد ایرانی‌ها 30 درصد بیشتر از میانگین جهانی روغن مصرف می‌کنند و همچنین مصرف میوه در ایران 4 برابر استاندارد جهانی است .همانطور که مشاهده می‌کنیم مقایسه میزان مصرف در بخش‌های مختلف با سایر کشورها  ،  نشان‌دهنده وضعیت بسیار نامطلوب مصرف در همه زمینه‌ها است. و جالبتر اینجاست که سالیانه نزدیک به 2 / 12 هزار میلیارد تومان یارانه واقعی و 78 هزار میلیارد تومان یارانه پنهان پرداخت می‌کنیم. که در مجموع مبلغ کل یارانه اشکار و پنهان دولت چیزی در حدود 90 هزار میلیارد تومان است. امید است با استراتژی و راهبردی که مقام معظم رهبری در پیام نوروزی خویش تبیین فرمودند ،  یک عزم جدی در دولت و مجلس برای تهیه یک نقشه راه در جهت اجرای اصلاح الگوی مصرف تهیه شود . ونبایدخودمان را با برگزاری چند سمینار وکنگره در این خصوص  ، سرگرم کنیم و ا ز اصل پیام ایشان غافل شویم. تحقق فرمایشات مقام معظم رهبری بصورت واقعی تنها با ورود همه جانبه مردم ،  دولت و مجلس امکان پذیر است و ورود به این پیکار امروز یک تکلیف شرعی و ملی محسوب می‌گردد.