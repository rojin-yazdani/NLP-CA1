فتاحی از کشف و ضبط محموله بزرگ مشروبات الکلی در شهرستان پردیس خبر داد و گفت :  متهم اصلی این پرونده دستگیر شد. حیدرفتاحی دادستان عمومی و انقلاب پردیس در گفت‌وگو با میزان با اعلام خبر کشف محموله بزرگ مشروبات الکلی در این شهرستان گفت :  شب گذشته طی یک عملیات ویژه با همکاری پلیس هزار و 249 طری مشروبات الکلی از نوع خارجی و با ارزش ریالی بالایی کشف و ضبط شد.وی در خصوص برخورد دستگاه قضایی با این مجرمان نیز اظهار کرد :  دستگاه قضا با توجه به رسالتی که دارد ،  این عمل مجرمانه را منطبق با مواد قانونی که در خصوص تهیه و تولید مشروبات الکلی وجود دارد ،  مدنظر قرار خواهد داد و این افراد را به مجازات مقرر در قانون محکوم خواهد کرد.