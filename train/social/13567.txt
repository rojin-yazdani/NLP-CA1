فرمانده عملیات و کنترل طرح‌های ترافیکی پلیس راهور تهران با اشاره به تشدید طرح برخورد با نمایشگاه‌داران متخلف ،  گفت :  در این طرح با هر گونه توقف که منجر به سد معبر و اختلال در عبور و مرور شود ،  برخورد می‌شود.سرهنگ سعید سپهری در گفت‌وگو با مهر با اشاره به اینکه توقف وسایل نقلیه در پیاده‌رو تخلف محسوب می‌شود و پلیس راهور با ان برخورد می‌کند ،  اظهار داشت :  در طرح برخورد با نمایشگاه‌داران متخلف ،  با همکاری شرکت ساماندهی صنایع و مشاغل شهر تهران ،  اداره اماکن عمومی و پلیس پیشگیری با متخلفان برخوردهای لازم به عمل می‌اید.وی ادامه داد :  این طرح از سه ماه پیش اغاز شده و اموزشهای لازم نیز در این رابطه به نیروهای پلیس داده شده است.به گفته فرمانده عملیات و کنترل طرح‌های ترافیکی پلیس راهور تهران ،  این طرح ابتدا به صورت تذکر و ارشادی اجرا شده است.سپهری با اشاره به اینکه تعدادی جرثقیل جهت انجام این طرح در نظر گرفته شده است ،  بیان داشت :  در همین راستا نمایشگاه‌داران ،  نمایندگی‌های خودرو و صنوف که با وسیله نقلیه در ارتباط هستند  ( اژانس کرایه خودرو ،  صافکاری ،  نقاشی و تعمیرکاران )  که اقدام به اشغال سطح معابر کنند ،  شناسایی شده و پس از اموزش و تذکرات لازم ،  در صورتی که تخلف خود را انجام دهند ،  توسط پلیس خودروی انها به پارکینگ هدایت می‌شود و برابر مقررات جاری ،  برخوردهای لازم انجام می‌گیرد.وی از صاحبان این قبیل صنوف خواست ،  رعایت حقوق شهروندان به ویژه عابران پیاده را کرده و همکاریهای لازم را جهت ارائه معابری امن و به دور از هر گونه سد معبر با پلیس داشته باشند.این مقام انتظامی در پلیس راهور ،  هدف پاکسازی معابر و پیاده‌روهای سطح شهر تهران را ،  ترددی اسان برای شهروندان اعلام کرد و گفت :  سعی پلیس و سایر دستگاه‌ها که در اجرای این طرح مشارکت دارند ،  معابری ایمن جهت تردد اسان شهروندان است.سپهری با بیان اینکه در حال حاضر در همه سطح شهر تهران این طرح اجرا می‌شود ،  گفت :  روزانه چندین خودرو در این رابطه به پارکینگ منتقل شده و از صاحبان نمایشگاه و صنوف نیز تعهد کتبی اخذ می‌شود و این افراد باید به مبادی ذیربط مراجعه و مراحل ترخیص خودرو را طی کنند.وی با تاکید بر اینکه هدف پلیس از اجرای این طرح ،  برخورد قهریه نیست ،  اظهار داشت :  به دلیل عدم رعایت و بی‌توجهی برخی صنوف ،  مجبور به برخورد با این قبیل افراد هستیم و در صورتی که به تذکرات پلیس توجه نشود ،  اقدام به پلمپ نمایشگاه از 10 روز تا یک ماه می‌کنیم.فرمانده عملیات و کنترل طرح‌های ترافیکی پلیس راهور تهران اضافه کرد :  هر هفته حدود 200 دستگاه خودرو در رابطه با سعد معبر داخل پیاده‌رو ،  حریم تقاطع ،  جلوی اژانس و نمایشگاه و صنوفی که در ارتباط با خودرو هستند ،  متوقف و به پارگینگ انتقال می‌یابد.