بیمه اسیا مرحله نخست خسارت نوزده میلیارد ریالی اتش‌سوزی شرکت ورزیران را که به علت ایجاد شکاف در عدسی مخزن میکسر رخ داده بود ،  پرداخت .اسماعیل مهمانی ،  عضو هیات مدیره بیمه اسیا در بیمه‌های اشیا ،  با اعلام این خبر گفت :  در پی وقوع حریق در کارخانه شرکت ورزیران در جاده قزوین ،  کارشناسان بیمه اسیا به همراه بازدید از محل و انجام بررسی‌های مقتضی ،  مجموع خسارت‌های تحت پوشش بیمه اسیا را حدود نوزده میلیارد ریال براورد کردند .مهمانی افزود :  این حادثه منجر به بروز خسارات سنگین در ساختمان ،  تاسیسات ،  ماشین الات ،  تجهیزات و مواد اولیه این کارخانه شد که پس از انجام مراحل بازرسی ،  کارشناسی و ارزیابی خسارت در کمترین زمان ممکن ،  مبلغ خسارت در دو فقره چک به بیمه‌گذار پرداخت می‌شود .عضو هیات مدیره بیمه اسیا ،  برخورداری از پوشش کامل بیمه‌ای و انجام توصیه‌ها و راهکارهای کارشناسان شرکت‌های بیمه را برای افزایش ضریب ایمنی و همچنین جلوگیری از وقوع حوادث اتش‌سوزی در مراکز تولیدی و صنعتی ،  ضروری دانست .گفتنی است ،  شرکت ورزیران  ( سهامی عام )  تولیدکننده عایق لوله و عایق رطوبتی ،  تحت لیسانس شرکت فونیکس دانمارک فعالیت می‌کند و زیر پوشش بیمه‌های اتش‌سوزی ،  انفجار ،  صاعقه و زلزله بیمه اسیاست.