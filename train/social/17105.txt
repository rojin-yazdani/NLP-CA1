شفاانلاین نوشت : رئیس مرکزتحقیقات اختلالات خواب شغلی ،  سر دسته مشاغلی که موجب بهم ریختن ریتم بیولوژیک خواب افراد می‌شودرا شیفت کاری دانست .دکتر خسرو صادق نیت ضمن اعلام این مطلب افزود :  در واقع افرادی که میان شیفت کاران ،  به صورت شب کاری و یا شیفت چرخشی به فعالیت می‌پردازند بیشتر از بقیه درگیر اختلالات خواب می‌شوند .رئیس بیمارستان بهارلو تصریح کرد :  در شیفت کاران ،  احتمال بروز اختلالات خواب به لحاظ کمی و کیفی وجود دارد. به طوری که گاهی اوقات این افراد به حالت‌های بیمارگونه هم دچار مشکلات خواب می‌شوند .وی با بیان این که بی خوابی شایع‌ترین علامتی است که گریبان گیر این گروه می‌شود خاطرنشان کرد :  این افراد حتی شب‌هایی که شیفت ندارند هم به دلیل بهم ریختن ریتم طبیعی بدنشان  ،  یا به خواب نمی‌روند یا به طور مکرر از خواب بیدار می‌شوند .دکتر صادق نیت یاداورشد :  همچنین زمانی که شیفت کاران از خواب بیدار می‌شوند با احساس عدم رضایت از خواب مواجه‌اند و به همین خاطر چنین مشکلی میان انان بسیار شایع است .وی با اشاره به این که شیفت کاران بیشتر احساس کسالت و خواب الودگی می‌کنند هشدار داد :  از این رو خطر خواب الودگی و به تبع ان وقوع خطا وحوادث شغلی و به ویژه تصادف‌های مرگبار حین رانندگی در این گروه بسیار شایع است . هشداربه خلبانان و مهمان داران هواپیماعضو هیئت علمی دانشگاه علوم پزشکی تهران در ادامه اظهار کرد :  همچنین افرادی مانند خلبانان یا مهمان داران هواپیما‌ها درمسیرهای طولانی وبین المللی نیز به دلیل تغییر در وضعیت جغرافیایی به اختلالات خواب دچار شوند .وی ادامه داد :  همچنین کسانی که به علت تجارت -  تحصیلات و یا امور مربوط به وظایف شغلی به طورمکرر با هواپیما به سفرهای دور دست و در عرض جغرافیا می روند با مشکلاتی از این دست مواجه می‌شوند که به این اختلال ،  جت لگ یا همان خستگی پرواز نیز می‌گویند . فعالیت در کارخانجات دارای فلزات سنگین و مواد شیمیاییرئیس بیمارستان بهارلو گفت :  عوامل شیمیایی مختلفی که برخی از افراد در محیط شغلی با انها به دفعات مواجه‌اند می‌تواند عوارض مختلفی را برای کارگران ایجاد کند که از جمله می‌تواند منجر به بروز اختلالات خواب شوند .وی به فلزات سنگین مانند سرب اشاره و تاکید کرد :  افرادی که در کارخانجات مختلفی همچون باتری سازی  ،  استخراح یا تولید شمش‌های سرب فعال اند امکان دارد با سرب مواجه و با اختلالات خواب رو به رو شوند .وی با اشاره به تحقیقی که در دانشگاه علوم پزشکی تهران انجام شده یاداور شد :  براین اساس امشخص شد کارگرانی که سرب خون بالایی داشتند مشکلات خواب بیشتری را هم تحمل می‌کردند .دکتر صادق نیت ادامه داد :  همچنین الاینده‌های شیمیایی مانند حلال‌هایی که در تولید ترکیبات نفتی و تولیدات پتروشیمی به کار می‌رود  ، با سروکار داشتن زیاد با این مواد و در نتیجه مواجهه با انها فرد می‌تواند به اختلالات خواب نیز دچار شود . خبرنگارانوی استرس‌های شغلی را از دیگر عوامل ایجاد کننده اختلالات خواب میان افراد برشمرد و گفت :  خبرنگاران در این گروه قرار دارند از این جهت که با قرار گرفتن در شرایط استرس زا و همچنین فعالیت در ساعات غیر معمول  ،  به دلیل نوع خبررسانی امکان این که خواب انها تحت الشعاع قرار بگیرد نیز وجود دارد . قرار گرفتن در مشاغل پر سر و صدارئیس مرکزتحقیقات اختلالات خواب شغلی ،  در ادامه اظهار کرد :  بحث مواجهات فیزیکی که طی روز رخ می‌دهد مانند قرار گرفتن در مشاغل پر سر و صدا نیز می‌تواند منجر به بروز اختلالات خواب می‌شود .دکتر صادق نیت یاداور شد :  البته باید به خاطر داشت مهم‌ترین عارضه ناشی از قرار گرفتن در مشاغل یا محیط‌های پر سر و صدا کاهش شنوایی است .به گفته وی مشکلات روحی -  روانی نیز یکی دیگر از علل مهم بروز اختلالات خواب به ویژه بی خوابی است . داروسازانرئیس بیمارستان بهارلو تصریح کرد :  افرادی که در کارخانجات داروسازی مشغول فعالیت‌اند به دنبال تماس با برخی مواد اولیه دارویی ممکن است با بی خوابی و اختلال خواب روبروشوند .وی یاداور شد :  البته عوامل بسیاری نیز بر خواب افراد جامعه تاثیر گذار هستند که برخی از انها همچنان شناخته شده نیستند و تحقیقات دانشمندان در شناسایی انها ادامه دارد .دکتر صادق نیت توصیه کرد :  کسانی که اختلالات و مشکلات مربوط به خوابشان را ناشی از نوع شغل خود می‌دانند به کلینیک‌های طب کار و خواب مراجعه نمایند .عضو هیئت علمی دانشگاه علوم پزشکی تهران تاکید کرد :  همچنین این افراد می توانند با متخصصین طب کار در تماس باشند تا با راهنمایی و راهکار‌های لازم ،  انان را از خطراتی که تهدید کننده سلامتشان است دور کنند.