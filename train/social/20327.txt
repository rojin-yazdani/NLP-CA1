روز گذشته دکتر افروغ استاد دانشگاه ،  همزمان با سردار احمدی مقدم فرمانده ناجا در غرفه جهان نیوز در نمایشگاه مطبوعات حاضر شدند که این حضور همزمان با گفت وگوئی کوتاه میان این استاد برجسته جامعه شناسی و بالاترین مقام مسوول در حوزه امنیت انتظامی شهرها همراه شد. انچه در ادامه امده است سوال دکتر افروغ و پاسخ فرمانده ناجا است.دکتر عماد افروغ :  من از این فرصت استفاده می‌کنم و پرسش ساده‌ای که قبلا هم مطرح کردم اما احتمالا به شما منتقل نشده بود را مجددا مطرح می‌کنم. ما چرا در ایران شاهد گشت پیاده پلیس نیستیم ? حضور این گشت‌ها در بالا بردن ضریب امنیت در شهرها بسیار موثر است.سردار احمدی مقدم :  گشت پیاده در گذشته بوده است .تهران و همه شهرها بلوک بندی بودند. در همه معابر چند پلیس یا پیاده و یا با دوچرخه و موتور گشت داشتند. اما با گسترش شهرها این گشت‌ها کنار گذاشته شد.دکتر افروغ :  البته این گشت‌ها الان در انگلستان وجود دارد.سردار احمدی مقدم :  الان با رشد روزافزون فناوری از روش‌های مکمل استفاده می‌کنند. بطور نمونه از دوربین‌ها در معابر شهری استفاده می‌شود و البته در کنار ان حضور به موقع و به هنگام پلیس است. حتی شما در کشورهای اروپائی هم کمتر پلیس پیاده با یونیفورم می‌بینید . تلاش شان بر این است که مردم احساس کنند که همه جا پلیس هست و جائی نیست که مردم احساس کنند دیده نمی‌شوند.البته در ایران این مساله نیاز به فرهنگ سازی دارد.چون شهر نشینی بی محابا در حال گسترش است و نرخ گسترش پلیس با شهر نشینی هماهنگ نیست و با رشد جمعیت و توسعه کشور نیز همراه نمی‌باشد لذا ما دچار یک عقب ماندگی در پاسخگوئی به این مطالبه شدیم.بنابراین حرف شما درست است. البته من باید بگویم که ما سازمان‌های مکمل دیگر هم داریم که می‌توانند به کمک ما بیانید. مثلا بسیج می‌تواند به کمک ما بیاید و خودشان هم علاقه مند هستند.می توانند لباس یونیفورم خاصی داشته باشند و شب‌ها در محلات گشت بزنند.این گشت‌های غیر مسلح می‌تواند در افزایش امنیت موثر باشند.