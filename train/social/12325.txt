مدیرعامل صندوق بازنشستگی کشوری از پرداخت عیدی به حساب بازنشستگان کشوری خبر داد.به گزارش ایسنا ،  ایراندخت عطاریان با بیان این مطلب گفت :  براساس مصوبه هیات وزیران عیدی امسال بازنشستگان کشوری همانند شاغلان و کارکنان دولت 503 هزار تومان است که این مبلغ هم اینک به حساب یک میلیون و 200 هزار بازنشسته کشوری واریز شده است.وی با بیان اینکه میزان عیدی بازنشستگان در سال گذشته رقمی معادل 402 هزار و 500 تومان بوده افزود :  عیدی امسال بازنشستگان در مقایسه با سال 1391 حدود 25 درصد افزایش داشته است و برخلاف دوره‌های گذشته که معمولا عیدی بازنشستگان در اواسط اسفندماه پرداخت می‌شد امسال با هماهنگی‌های بعمل امده در بهمن به حساب انان واریز شد.به گفته عطاریان ،  اعتباری که امسال برای عیدی بازنشستگان کشوری در نظر گرفته شده است 600 میلیارد تومان است.