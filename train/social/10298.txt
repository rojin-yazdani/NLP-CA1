عکس رنگ و رو رفته یک عروس روی تخته شاسی به اندازه کف دست را هزار تومان می‌فروشد. وقتی می‌بیند ،  عروس با این قیمت خواهانی ندارد ،  می‌گوید :  هر چقد دوست داری بده و برش دار. تقریبا جوان است و دست و صورت افتاب سوخته و چرکی دارد. لباس‌های تنش هم دست کمی از پوستش ندارد ،  همانقدر افتاب دیده و چرک. روی پاهایش نشسته و دست‌هایش را روی زانو تکیه داده ،  وسایلی که برای فروش اورده ،  روی پارچه‌ای نازک کثیفی که دیگر معلوم نیست از ابتدا چه رنگی بوده ،  رو به رویش پهن کرده است. هر چند جمله در میان هم تکرار می‌کند هرچقد دوست داری بده و برش دار. اما برخلاف 60 ،  70 نفری که در پاساژ بهشت هرکدام چیزی برای فروش اورده‌اند ،  خرت و پرت چندانی ندارد.به گزارش خبرانلاین ،  پاساژ بهشت یا باغچه یا چمن همان جایی است که شاید خیلی از فروشندگان و خریدارهای محله مولوی ،  ان را ته دنیا می‌خوانند. ته دنیایی که احتمالا برای افرادی که به دنبال جنس دست دوم یا دست چندم با قیمت کم هستند ،  بهشت به حساب می‌اید. بهشتی که در کوچه و پس کوچه‌های تنگ و تاریک بازار مولوی قرار دارد. کوچه پس کوچه باریک و خلوتی به نام امین الدوله در بازار مولوی که به کوچه‌ای باریک‌تر ،  تاریک‌تر و خلوت‌تر می‌رسد که در انتهایش دری بزرگ با رنگی سبز یا زرد پریده قرار دارد. دری که پشتش بهشت است. روی یک لنگه در نوشته شده به دستور شهرداری ،  ساعت کاری این بازارچه در روزهای شنبه تا چهارشنبه ،  از 8 و نیم صبح تا 4 بعد ازظهر و روزهای پنجشنبه هم از 8 و نیم صبح تا 2 بعد از ظهر است. روی لنگه دیگر هم نوشته شده است ورود معتاد و ولگرد به داخل بازارچه اکیدا ممنوع . بعد از در بزرگ رنگ پریده ،  دالانی سراشیبی قرار دارد که فضا را تاریک‌تر می‌کند و در گوشه و کنارش چند نفری ایستاده اند. کمی جلوتر بوی روغن و سوسیس از دکه‌ای ساندویچ فروشی که در قسمت چپ دالان قرار دارد به مشام می‌رسد. دکه‌ای کوچک که ساندویچ‌های سوسیس بندری ،  فلافل و تخم مرغ می‌فروشد. رو به روی دکه ،  مردی با شکمی بزرگ و کاپشنی ابی با دسته‌ای پول ایستاده و از هر نفری که می‌خواهد داخل بهشت شود ،  500 تومان ورودی می‌گیرد. مرد کاپشن ابی ،  با صدایی بلند به اقایی که کت و شلوار شیک و تمیزی پوشیده و چند کاغذ زیر بغل دارد و بدون توجه به او می‌خواهد داخل شود ،  می‌گوید :  500 تومن بده ،  بعد برو تو حیاط. مرد هم با تعجب پول ورودی بهشت را می‌دهد و داخل می‌شود. کمی جلوتر از 500 تومان قبل از اینکه معلوم شود در داخل حیاط بهشت چه خبری است ،  بوی تند و نامطبوع لباس چرک و مرطوب به مشام می‌رسد. دالان که تمام می‌شود ،  دیگر تک و توک ،  زن و مردهایی که برای فروش اجناس خود به اینجا امده‌اند ،  دیده می‌شوند. زنی نسبتا میانسال ،  با مانتوی مشکی رنگ و رو رفته و روسری که گره‌اش در سمت راست صورتش قرار گرفته ،  با یک کوپه لباس در مقابلش ،  روی گونی سفیدی نشسته است و در بساطش چند عدد کیف زنانه ،  لباس زنانه کهنه هم دیده می‌شود. در کنارش مردی میانسال و خمیده قرار دارد که چند عدد زودپز و رادیوی قدیمی می‌فروشد و می‌گوید ،  قیمت زودپز‌ها ،  15 هزار تومان است.کمی جلوتر ،  در پیچ اولی که توسط فروشنده‌ها و بساطشان ایجاد شده ،  مردی با فروشنده سر قیمت کتانی سفید و صورتی رنگ بحث می‌کنند. فروشنده می‌گوید ،  ده هزار تومن و خریدار هم جواب می‌دهد ،  5 هزار تومان بیشتر نمی‌دهم. فروشنده هم یک کتانی سفید رنگ دیگری نشان می‌دهد و ادامه می‌دهد :  بیا اینو بخر. هم نو و هم اورجینال. چند نفر ان طرف‌تر ،  پسر جوانی لباسی با خط‌های مشکی و طوسی را در دست گرفته و و بالا و پایینش می‌کند. کنارش ،  پیرمردی به او نصیحت می‌کند تا پیراهن را بخرد. پیرمرد می‌گوید :  به درد از اینجا به بعدت می‌خورد. هوا گرم میشه این لباسه خوبه. قیمت این پیراهن مردانه ،  5 هزار تومان است.با وجود باران کمی که هوا را مقداری لطیف‌تر کرده ،  اما بساط فروشنده‌های بهشت پابرجا است و کسی از جایش تکان نخورده. سر پیچ بعدی ،  زنی چادری به بساط شال و روسری که روی زمین پهن شده نگاه می‌کند و زن دیگر هم رومیزی‌های سفید چرک مرده را زیر و رو می‌کند. بعد از انها ،  مردی میانسال فریاد می‌زند :  کت و شلوار دارم. کت و شلوار نو. بعد هم کت و شلوار طوسی رنگی که استین‌های کتش را به پاچه‌های شلوارش گره زده را نشان مرد خریدار می‌دهد و مدام تکرار می‌کند :  نو نوئه. هنوز سر جیب هاش کوک داره. فقط 20 تومن. مرد خریدار هم از خریدن طفره می‌رود و می‌گوید :  تخفیف بده. فروشنده هم جواب می‌دهد :  تو چقدر می‌خوای بدی ?  بگو با هم کنار میایم. رو به روی فروشنده کت و شلوار ،  قهوه خانه بزرگی برای فروشنده‌ها و خریدارهای بهشت وجود دارد. قهوه خانه‌ای با دری بزرگ که همزمان 5 نفر می‌توانند از ان عبور کنند و روی دیوارش هم تمثیل امام علی  ( ع )  قرار گرفته است.جلوتر از در قهوه خانه ،  فروشنده دیگری ایستاده است و فریاد می‌زند :  کت تک دارم. مارک زارا. پسر جوانی کت زارا را می‌گیرد و نگاه می‌کند. داخل کت ،  تودوزی تمیزی دارد و فروشنده به پسر جوان می‌گوید :  پرو کن ،  اگه به تنت نخورد ،  برش ندار. قیمت کت تک ،  20 هزار تومان است. فروشنده مدام تکرار می‌کند :  مارکش زاراست. نوئه نوئه. دست توش نرفته. البته کلمه نو  ،  دست توش نرفته و تا حالا پوشیده نشده انگار تکه کلام تمام فروشنده‌های اینجاست. بالاخره هرچه فروشنده سعی می‌کند تا پسر جوان کت را بخرد اما او می‌گوید :  دور می‌زنم و بر می‌گردم . فروشنده هم با اصرار ادامه می‌دهد :  چقد میخوای تا دور نزنی ?  15 تومن هم می‌فروشم. اصرار او ادامه پیدا می‌کند و فروشنده‌های دیگر هم به کمکش می‌ایند تا پسر جوان را برای خرید متقاعد کنند.پیچ اخر که با ورودی بهشت یکی می‌شود ،  پیرمردی اخمو و خمیده پشت به باغچه کوچک حیاط نشسته و رو به رویش سه ردیف و در هر ردیف هم پنج شلوار جین و پارچه‌ای قرار دارد. مردی به او نزدیک می‌شود و قیمت شلوار‌ها را می‌پرسد. پیر مرد فروشنده با اخم می‌گوید :  کدوم یکی. همین طوری که معامله نمی‌کنن. بعد هم شلوار سرمه‌ای پارچه‌ای که جلوی پایش قرار دارد را بلند می‌کند و خاک رویش را می‌تکاند و به دست خریدار می‌دهد و ادامه می‌دهد :  اینا 7 تومنه. بیرون بهشت ،  در کوچه باریک امین الدوله ،  پسر جوانی کنار دیوار ،  رگالی از تی شرت‌های چروک رنگی رنگی را اویزان کرده است. دو مغازه لباس دست دوم فروشی یا همان تاناکورا هم در این کوچه باریک وجود دارد. فروشگاه‌های تاناکورایی که گفته می‌شود از زمان سریال اوشین باقی مانده و حالا 15 سالی می‌شود که در سرتاسر شهرهای کشور پراکنده شده اند. فروشگاه‌هایی که مراکز عرضه لباس‌های دست دوم خارجی و داخلی هستند.داخل بازار مولوی ،  پسر نوجوانی همراه مادرش برای خرید کفش امده و در میان تمام کفش‌های نویی که به چشم می‌خورد ،  تنها کفش‌های دست دوم و کهنه روی زمین ریخته شده را نگاه می‌کنند. بالاخره پسر ،  کتانی مشکی رنگی را بر می‌دارد و فروشنده که روی گونی پر از لباس نشسته می‌گوید قیمتش 5 هزار تومان است. مادر پسر هم بلافاصله جواب می‌دهد :  5 هزار تومن زیاده. 4 هزار تومن بده. فروشنده هم بعد از غرولند کوچکی قبول می‌کند و از جایش بلند می‌شود تا لنگه دیگر کتانی که در گونی‌ای که زیرش قرار دارد را در بیاورد و برای پرو به پسر بدهد. پسر هم با خوشحالی اما به زور کتانی جدید را که برای پایش کوچک است را پرو می‌کند. هرچه مادرش می‌گوید ،  این کفش کوچک است و پایت را می‌زند اما فروشنده اصرار می‌کند که کتانی جا باز می‌کند و اندازه پایش می‌شود.در کنار لباس‌ها و کتانی‌های دست دوم مرد فروشنده ،  جلیقه نظامی هم دیده می‌شود فروشنده می‌گوید ،  قیمتش 15 تومن است. جلوتر از او ،  پیرمردی ارام نشسته و سه عدد کت تک در دست دارد. کت‌هایی که مرتب‌تر و تمیز‌تر از کت‌های داخل بهشت است. او می‌گوید ،  قیمتش 15 تومن است. بیرون مولوی ،  در خیابان اسماعیل دوم ،  قیمت‌ها گران‌تر می‌شود. اینجا کفش دست دوم مارک caterpillar را 200 هزار تومان می‌فروشند.لباس‌های بیرون بهشت ،  گران‌تر و البته مقداری مرتب‌تر از لباس‌ها داخل ان هستند و بوی تند نامطبوع هم نمی‌دهند. به قول پسر جوانی که برای خرید امده ،  به این دلیل است که لباس‌های بیرون بهشت را بیشتر تو اب می‌جوشونند و یه اتوی الکی می‌زنن. اما در بهشت صحنه‌ای که دیده می‌شود ،  دو کوپه بزرگ لباس‌های دست چندم در بالکن و تجمعی نزدیک صد نفر خریدار و فروشنده در حیاط است که هر کدام سر قیمت بحث می‌کنند. تا چشم کار می‌کند ،  لباس‌های کوپه شده و گونی‌های سفید دیده می‌شود و ادم‌هایی که سعی می‌کنند در همان حیاط لباس‌ها را پرو کنند و البته صدا بلندی که مدام می‌گوید :  نوئه نوئه. تا حالا پوشیده نشده.