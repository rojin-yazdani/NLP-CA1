اتش‌سوزی شبانه در ساختمانی 6 طبقه در پایتخت جان 3 نفر را گرفت.همشهری نوشت : در این حادثه عده‌ای مصدوم شدند که با کمک بموقع اتش‌نشانان از مرگ نجات یافتند.حدود ساعت 10 : 30 شامگاه جمعه ،  ساکنان ساختمانی 6 طبقه در کوی مجیدیه متوجه شعله‌های اتش شدند که پارکینگ را در برگرفته و در حال پیشروی به سوی طبقات بود. عده‌ای وحشتزده به بالکن‌ها رفتند و فریاد زنان از همسایه‌ها کمک خواستند و برخی نیز توانستند پیش از اینکه دود به طبقات برسد ،  خود را از ساختمان خارج کنند. وقتی خبر به اتش‌نشانی رسید ،  تیم‌های امدادی به سرعت راهی محل حادثه شدند.نخستین بررسی‌ها حاکی از ان بود که اتش‌سوزی از پارکینگ شروع شده است ؛  جایی که 3خودروی سواری و تعدادی موتور در اتش می‌سوخت. اتش‌نشانان به 2 گروه تقسیم شدند. گروهی از انها به اطفای حریق پرداختند و گروهی با ورود به طبقات ،  توانستند چند نفر را از میان دود واتش نجات دهند. در چنین شرایط 2نردبان الکترونیکی اتش‌نشانی نیز به راه افتاد و همه افرادی که از ترس جانشان به تراس ،  بالکن و پنجره پناه اورده بودند به سلامت از محل حادثه خارج شدند. مرگ دردناکجلال ملکی ،  سخنگوی سازمان اتش‌نشانی تهران در گفت‌وگو با همشهری می‌گوید :  بر اثر شدت حرارت تمام درهای واحدهای مسکونی کاملا سوخته و دیوارها و سنگ‌نماهای راه پله تخریب شده بود. اتش‌نشانان در این عملیات بیش از 50زن ،  کودک و مرد را نجات دادند اما متاسفانه این حادثه تلفات جانی نیز در پی داشت. ملکی ادامه می‌دهد :  اتش‌نشانان هنگام عملیات جست وجو ،  در داخل راهروها با پیکر نیمه جان پسربچه‌ای 4ساله و مادربزرگ 62ساله‌اش روبه‌رو شدند و انها را به بیرون از ساختمان انتقال دادند که متاسفانه هر دوی انها جان باخته بودند. در کابین اسانسور نیز جسد مرد 28ساله‌ای پیدا شد که بررسی‌ها نشان می‌داد وی هنگام اتش‌سوزی قصد داشته از طریق اسانسور از ساختمان خارج شود که به‌علت قطع برق داخل کابین گرفتار شد و در نهایت بر اثر دودگرفتگی جان باخته است. لحظات دلهرهارش یکی از ساکنان طبقه سوم ساختمان حادثه‌دیده است. او هنوز باور ندارد که خود و خانواده‌اش از حادثه اتش‌سوزی جمعه شب جان سالم به‌در برده‌اند. او می‌گوید :  واقعا لحظات دلهره اوری بود. وقتی متوجه اتش‌سوزی شدیم و در واحد را باز کردیم ،  دود غلیظی ساختمان را پر کرده بود.برای همین در را بستیم و به بالکن پناه بردیم. علاوه بر من ،  پدر و مادر و 2خواهرم نیز در خانه بودند. در ان شرایط به‌دنبال راهی بودم تا از پنجره به پایین بپرم و خانواده‌ام را نجات بدهم که خوشبختانه اتش‌نشان‌ها رسیدند و با استفاده از نردبان الکترونیکی همه ما را نجات دادند. ارش می‌گوید : وقتی شنیدم 3نفر از همسایه‌ها فوت کردند خیلی ناراحت شدم. یکی از قربانیان این حادثه پسر 4ساله‌ای به نام سپهر بود که یک برادر دوقلو هم داشت. اما گویا زمان اتش‌سوزی برادرش و پدرش بیرون از ساختمان بودند. به گفته همسایه‌ها سپهر با شنیدن سر و صدا و از ترس به راهروی ساختمان رفته و مادربزرگش که یک زن هندی به نام مگی بود ،  برای نجات او به سمت راهرو رفته اما هر دو بر اثر اتش‌سوزی و دودگرفتگی جان باختند. سومین قربانی هم گویا ساکن طبقه اخر بود که جسدش را داخل کابین اسانسور پیدا کردند. نجات با دست‌های خالیبه گفته اهالی ساختمان ،  مردی به نام رجب جمعه شب توانسته بود کار بزرگی انجام دهد. او پیش از رسیدن اتش‌نشانان شیر اصلی گاز ساختمان را قطع کرد تا از خطر انفجار جلوگیری کند. رجب عنبرستانی در گفت‌وگو با همشهری می‌گوید :  من در این محل زندگی می‌کنم. شب حادثه داخل ماشین نشسته بودم که یک‌دفعه صدای فریادهای زنی را از طبقه اول ساختمان شنیدم. او از پنجره سرش را بیرون اورده و فریاد می‌زد : اتش اتش. از ماشین پیاده شدم. انقدر سریع بیرون امدم که گوشی موبایلم در خیابان افتاد و من حتی فرصت نکردم ان را بردارم. زن جوان به‌شدت ترسیده بود و می‌خواست خودش را به بیرون از ساختمان پرتاب کند. به او گفتم که ارام باشد و دست به چنین کاری نزند. خوشبختانه اتش‌نشانی به سرعت رسید. من پیش از رسیدن انها وقتی متوجه شدم که اتش‌سوزی در پارکینگ رخ داده از ترس انفجار سریع به طرف شیرگاز رفتم تا گاز را قطع کنم. پس از ان برای نجات افراد وارد ساختمان شدم. یک نفر را بیرون کشیدم اما دود اذیتم می‌کرد. با این حال وقتی اتش‌نشانان رسیدند همراه انها نیز وارد ساختمان شدم اما این بار انقدر دود زیاد بود که حالم بد شد و اتش‌نشانان مرا از ساختمان بیرون کشیدند. احتمال اتش‌سوزی عمدیدر همین حال مدیر روستا ،  بازپرس دادسرای امور جنایی نیز از احتمال عمدی بودن این اتش‌سوزی خبر داد و به همشهری گفت :  از همان دقایق اولیه تحقیقات در این‌باره اغاز شد و طبق اظهارات چند نفر از همسایه‌ها سرایدار سابق ساختمان پیش از این چند مرتبه به‌دلیل اختلافات مالی با مالک ساختمان او را تهدید کرده بود و شب حادثه نیز چند نفر او را در محل حادثه دیده بودند. وی ادامه داد :  بررسی‌های اولیه نشان می‌دهد ابتدا خودروی مزدا 323یکی از ساکنان ساختمان اتش گرفت و در ادامه به‌خودروهای دیگر و در نهایت به بخش‌های مختلف ساختمان سرایت کرد و تحقیقات در این بار ادامه دارد.