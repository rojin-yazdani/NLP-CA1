فرمانده دریابانی استان بوشهر گفت :  دو شناور متجاوز متعلق به کشور عربستان سعودی در اب‌های حوزه استحفاظی استان بوشهر توقیف شد و 9 ملوان نیز در این ارتباط دستگیر شدند.به گزارش روابط عمومی فرماندهی دریابانی بوشهر ،  قلندر لشکری اظهار داشت :  دریابانی ناجا اجازه هیچ‌گونه فعالیت غیرمجاز به سودجویان و متخلفان را نخواهد داد.وی در تشریح عملیات توقیف دو شناور سعودی گفت :  روز گذشته دریابانان مستقر در اب‌های جنوب کشور با استفاده از تجهیزات الکتریکی و اپتیکی از حضور دو فروند شناور در اب‌های استحفاظی کشورمان در جنوب مطلع شدند.لشکری خاطرنشان کرد :  با حضور در محل مورد نظر ،  دریابانان با دو فروند شناور که با پرچم کشور عربستان در حال صیادی غیرمجاز در این منطقه بودند روبرو شدند.فرمانده دریابانی استان بوشهر با اشاره به دستگیری 9 تن از ملوانان این دو شناور سعودی اظهارکرد :  در انجام تحقیقات مشخص شد این 9 تن تبعه کشورهای مختلف بودند.لشکری با اشاره به تشکیل پرونده برای دستگیرشدگان در این شناور اضافه کرد :  این افراد پس از تشکیل پرونده به مقام قضایی تحویل داده شدند.