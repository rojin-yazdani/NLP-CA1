با تدبیر پلیس راهور تهران بزرگ دوربین‌های ثبت تخلف محدوده طرح ترافیک و زوج و فرد از ساعت 13 امروز خاموش شدند.به گزارش فارس همه ساله در تعطیلات نوروز برای راحتی مسافران و همچنین تردد روان شهروندان تهرانی دوربین‌های ثبت تخلفات مربوط به طرح ترافیک و زوج و فرد خودروها خاموش می‌شود.بر اساس همین روال به سراغ مسئولان پلیس راهور تهران بزرگ رفتیم که انها با تایید این موضوع عنوان کردند که دوربین‌های ثبت تخلفات مربوط به طرح ترافیک و زوج و فرد از ساعت امروز پنجشنبه 28 اسفند 93 خاموش شده‌اند و مجددا از ساعت 6 : 30 دقیقه صبح روز 15 فروردین کار خود را اغاز می‌کنند.به این ترتیب مسافران نوروزی که به شهر تهران می‌ایند و همچنین شهروندان تهرانی که قصد سفرهای درون‌شهری برای دید و بازدید عید را دارند نگرانی نخواهند داشت و می‌توانند از خودروی شخصی خود استفاده کنند.