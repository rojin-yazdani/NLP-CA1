رییس کمیسیون بهداشت و درمان مجلس شورای اسلامی با تشریح عملکرد این کمیسیون در چهار سال فعالیت مجلس هشتم گفت که فعالیت‌های این کمیسیون در راستای سند چشم‌انداز و سیاست‌های کلی نظام بوده است.به گزارش ایسنا ،  حسین‌علی شهریاری در جلسه علنی صبح روز چهارشنبه مجلس همچنین اظهار کرد که این کمیسیون در تدوین برنامه پنجم و قوانین بودجه گام‌های اساسی و مصوبات اثرگذاری داشته است.وی در ادامه به تفصیل به برخی از این مصوبات اشاره کرد.وی با اشاره به فعالیت‌های نظارتی این کمیسیون نیز گفت :  در بعد نظارتی در طول مدت دوره هشتم کمیسیون با استفاده از ابزارهای نظارتی تعریف در قانون 690 تذکر به دو وزیر بهداشت در دو دولت نهم و دهم داشته است.رییس کمیسیون بهداشت و درمان مجلس افزود :  از میان این تذکرات 452 تذکر به محمدبار لنکرانی ،  238 به خانم دکتر دستجردی و 390 تذکر نیز به وزیر تعاون و کار و رفاه اجتماعی در دوران اقایان محصولی ،  مصری و شیخ‌الاسلام داده شده است.وی همچنین یاداور شد :  در کمیسیون بهداشت تعداد 284 فقره سوال از وزیر بهداشت  ،  31 سوال از وزیر تعاون کار و رفاه اجتماعی و یک فقره سوال از وزیر ارتباطات انجام شده که 4 سوال از وزیر بهداشت  (  لنکرانی )  در صحن علنی مجلس قرائت شده است.وی همچنین به گزارش‌های قرائت شده این کمیسیون در صحن علنی مجلس و همچنین ارجاع چندین نامه تخلف دولت به دیوان محاسبات ،  سازمان بازرسی و هیات بررسی تطبیق مصوبات دولت با قوانین اشاره کرد.