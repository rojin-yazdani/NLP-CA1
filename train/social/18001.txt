سخنگوی سازمان تاکسیرانی شهرداری قزوین گفت :  پیش از ظهر دیروز علی اکبر شیرین کار راننده معروف شهر قزوین که به حاجی بشقابی شهرت داشت درگذشت.به گزارش خبرنگار مهر ،  اسماعیل زندپور در جمع خبرنگاران ،  تاکسیرانی یکی از پرمشقت‌ترین و حساس‌ترین شغل‌های جامعه عنوان کرد و اظهارداشت :  هر راننده تاکسی روزانه با تعداد زیادی از مردم در ارتباط است که این افراد از اقشار مختلف جامعه هستند بنابراین نحوه برخورد با این افراد بسیار حائزاهمیت است.سخنگوی سازمان تاکسیرانی شهرداری قزوین ادامه داد :  از بین تمام رانندگان تاکسی که هر روز به امر خدمت رسانی به شهروندان از هیچ تلاشی دریغ نمی‌کنند ،  راننده معروفی در سطح شهر قزوین فعالیت می‌کرد که بیشتر شهروندان او را می‌شناختند.زندپور عنوان کرد :  این راننده تاکسی خوش اخلاق و پرتلاش علی اکبر شیرین کار بود که در بین شهروندان به حاجی بشقابی شهرت یافته بود.وی تصریح کرد :  حاجی بشاقی سال‌های زیادی از عمر پربرکت خود را برای خدمت به شهروندان قزوینی و کسب روزی حلال سپری کرد.سخنگوی سازمان تاکسیرانی شهرداری قزوین گفت :  این راننده بزرگوار در دوران خدمت به شهروندان قزوینی برای این که دستش به دست نامحرم نخورد برای گرفتن کرایه از خانم‌ها بشقابی را به سمت ان‌ها می‌گرفت.زندپور بیان کرد :  این کار علی اکبر شیرین کار موجب شد بعدها در بین مردم قزوین به حاجی بشقابی شهرت یابد.وی خاطرنشان کرد :  حاجی بشقابی به دلیل ضایعه مغزی حدود سه ماه در وضعیت کما در بیمارستان بستری بود که پیش از ظهر دیروز درگذشت.سخنگوی سازمان تاکسیرانی شهرداری قزوین یاداور شد :  ضایعه درگذشت این انسان وارسته را به خانواده ان بزرگوار تسلیت عرض می‌کنم.