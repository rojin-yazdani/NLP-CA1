یک جانباز جنگ تحمیلی با حضور در مقابل مجلس نسبت به سرگردانی 29 ساله خود در نظام اداری برای دریافت حقوق جانبازی‌اش اعتراض کرد.به گزارش فارس ،  این جانباز که کفن‌پوش در مقابل مجلس حضور یافته خود را جانباز 15 درصد جنگ تحمیلی که در دوران دفاع مقدس معاونت گردان تخریب یکی از لشکرهای بزرگ سپاه را بر عهده داشته ،  معرفی کرد.این جانباز اذری که نامه‌های متعددی از نهادها و دستگاه‌های مختلف در دست دارد می‌گوید بعد از برگزاری کمیسیون اول برای تعیین درصد جانبازی 29 سال است که منتظر برگزاری کمیسیون دوم برای تعیین مرجع رسیدگی به امور جانبازی است می‌گوید بنیاد شهید ،  سپاه و سپاه ،  بنیاد شهید را متولی پرداخت حق و حقوق وی می‌داند و او در این سیکل اداری بلاتکلیف و سرگردان است.قاضی پور نماینده ارومیه در مجلس شورای اسلامی در دیدار با این جانباز در جریان پرونده وی قرار گرفته و قول مساعد داده تا موضوع را تا رسیدن به نتیجه پیگیری کند.