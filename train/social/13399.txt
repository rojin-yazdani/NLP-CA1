سرگرد محمود مالمیر از رد رشوه 50میلیون ریالی ماموران کلانتری 209 ترمینال غرب در جریان دستگیری دو جاعل حرفه‌ای اسناد و مدارک خبر داد.به گزارش پایگاه اطلاع رسانی پلیس ،  رییس کلانتری 209 ترمینال غرب گفت :  بامداد روز گذشته 19 دی ماه ماموران این یگان حین گشتزنی در محدوده پارک سوار ازادی به راننده و سرنشین یک دستگاه خودرو 206 سفید رنگ فاقد پلاک عقب مشکوک شده و در صدد بررسی موضوع برامدند. ماموران بلافاصله خودرو را استعلام کرده و دریافتند مسروقه است در ادامه ضمن زیر نظر گرفتن خودرو مشاهده کردند سرنشین از خودرو پیاده و به سمت یکی از اغذیه فروشی‌ها اطراف پارکسوار رفته و نفر دوم نیز داخل خودرو منتظر او است.وی افزود :  در نگاه اول ،  فقط فاقد پلاک بودن خودرو و چهره معتادگونه راننده و سرنشین ،  ظن مامورین را برانگیخت تا اینکه جهت بررسی بیشتر به سمت خودرو رفته و موضع را از نزدیک مورد بررسی قرار دادند.سرگرد مالمیر اضافه کرد :  وقتی ماموران به راننده نزدیک شدند ،  چهره مضطرب و مشوش وی شک ماموران را به یقین تبدیل کرد به همین منظور سریعا راننده را مهار و مجددا داخل خودرو نشاندند تا نفر دوم شک نکند. در کمینی که پشت خودرو جهت دستگیری او زده بودند وی را که از همه جا بی خبر با دو عدد ساندویچ به سمت خودرو نزدیک می‌شد دستگیر و در ادامه ،  حودروی انان را تحت بازرسی قرار دادند.رییس کلانتری 209 ترمینال غرب اظهارداشت :  در بازرسی از خودروی مسروقه تعدادی مهر ارگان‌های دولتی نظیر ثبت احوال ،  سازمان ثبت اسناد و املاک کشور ،  تعدا 52 برگ اوراق قضایی ،  فرم‌های ناجا ،  سند ملک به صورت خام ،  شناسنامه خام المثنی ،  شناسنامه‌هایی با نام افراد متعدد و تعداد چندین برگ چک بانک‌های مختلف ،  دو حقه وافور ،  چهار دستگاه گوشی تلفن همراه و ضبط خودرو کشف گردید.وی افزود :  به دنبال کشف اسناد و مدارک دولتی متهمان به سرعت به کلانتری منتقل و تحت بازجویی‌های پلیسی قرار گرفتند در خلال بازجویی‌های پلیسی مشخص شد سرنشین که بهرام.ع 37 ساله و راننده که محمدرضا. ر 28 ساله نام دارند هردو از خلافکاران حرفه‌ای هستند.سرگرد مالمیر اظهار داشت : در بررسی‌های پلیسی و استعلام گیری از سابقه متهمان مشخص شد متهم ردیف اول یک مورد سابقه جعل اسناد دولتی و متهم ردیف دوم نیز سابقه زورگیری دارد که در این رابطه پرونده‌ای در کلانتری تشکیل و برای بررسی‌های بیشتر در اختیار کاراگاهان پایگاه پنجم پلیس اگاهی فرماندهی انتظامی تهران بزرگ قرار گرفت.رییس کلانتری 209 ترمینال غرب خاطرنشان کرد : متهمان در جریان رسیدگی و تشکیل پرونده به منظور فرار از چنگال قانون به ماموران وظیفه شناس کلانتری مبلغ پنج میلیون تومان رشوه پیشنهاد دادند که ماموران وظیفه شناس ضمن امتناع از پذیرش ان مراتب را صورتجلسه کرده و ضمیمه پرونده سنگین متهمان کردند.