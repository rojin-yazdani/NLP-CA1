در راستای مبارزه با مفاسد کلان اقتصادی ،  سربازان گمنام امام زمان ( عج )  با اشراف گسترده اطلاعاتی طی عملیاتی 30 نفر از سرشبکه‌های اصلی شرکت کوئست اینترنشنال  ( Q.I )  که با ترفند‌های مختلف مردم را فریب داده و بالغ بر 500 میلیارد تومان کلاهبرداری کرده بودند دستگیر و تحویل مراجع قضایی نمودند.به گزارش خبرنگار مهر روابط عمومی وزارت اطلاعات اعلام کرد :  این اخلالگران اقتصادی به عنوان رابطین اصلی شرکت غیر قانونی گلدکوئست با مدیران خارجی ان در ارتباط بوده و طی سفرهای متعدد به خارج از کشور و برگزاری جلسات مختلف اقدام به برنامه ریزی جهت کلاهبرداری و اغفال هموطنان می‌نمودند.متهمین اعتراف کردند با بهر گیری از شیوه‌های مختلفی که عموما توسط مدیران خارجی شرکت اموزش داده می‌شد ضمن القای وعده‌های توخالی ،  با فریب و سواستفاده از نااگاهی برخی افراد بخصوص قشرهای جوان میلیارد‌ها تومان کلاهبرداری کرده اند.بر اساس این گزارش سرشبکه‌های باند مذکور  ،  طی دو سال گذشته در نقاط مختلف کشور ضمن فریب بیش از سیصد هزار نفر ،  بالغ بر 500 میلیارد تومان کلاهبرداری نموده که بخش اعظم ان به حساب‌های شرکت در خارج از کشور واریز و مبلغی حدود 40 میلیارد تومان نیز در داخل توزیع شده است.شایان ذکر است در جریان دستگیری این افراد تعدادی از شرکت‌های تجاری و بازرگانی و صرافی‌هایی که به طور غیر قانونی اقدام به خرید و فروش ارز می‌نمودند شناسایی شدند که به زودی پرونده انان به دادگاه ارسال خواهد شد.