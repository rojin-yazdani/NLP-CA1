مامور مجلس برای بررسی حادثه اتش سوزی چابهار از درخواست کمیسیون اموزش و تحقیقات از کمیسیون امنیت ملی برای بررسی منشا اصلی این حادثه خبر داد. نورالله حیدری دستنایی در گفت‌وگو با ایلنا در مورد علت درخواست همکاری از کمیسیون امنیت ملی گفت :  پاسخ ندادن نیروی انتظامی به درخواست کمیسیون اموزش و تحقیقات مبنی بر اعزام گروه فنی به محل حادثه برای مشخص شدن منشا اتش‌سوزی ،  علت این درخواست بود. وی پاسخ ندادن نیروی انتظامی به این درخواست را به معنای همکاری نکردن این نهاد با کمیسیون اموزش وتحقیقات ندانست و تصریح کرد :  شاید پاسخ ندادن نیروی انتظامی به‌دلیل مشغله کاری است یا این‌که نیازمند زمان بیشتری است تااین موضوع جایگاه اداری خود را پیدا کند. بیش از دو ماه پیش ،  اتصال برق در خوابگاه دانش‌اموزی در چابهار ،  منجر به فوت چهار دانش‌اموز و سوختگی یک‌نفر شد. کمیسیون اموزش و تحقیقات مجلس ،  پیگیر علت این حادثه است.حیدری دستنایی ،  نماینده مردم کوهرنگ در مجلس با بیان این‌که ،  یک هفته از درخواستی که از کمیسیون امنیت ملی داشته‌ایم ،  می‌گذرد و هنوز پاسخی از انها دریافت نکرده‌ایم ،  افزود :  کمیسیون امنیت ملی می‌تواند اطلاعات فنی و تخصصی لازم در مورد علت اصلی حادثه اتش‌سوزی چابهار را در اختیار کمیسیون اموزش و تحقیقات مجلس قرار دهد.