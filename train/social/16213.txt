از وزارت اطلاعات تا دادگاه ویژه روحانیت ،  از دادستانی کل کشور تا سخنگویی دستگاه قضایی ،  غلامحسین محسنی اژه‌ای ،  هر جایی که بود و هست ،  سنت سخن گفتن درباره پرونده‌های مطرح کشور را با خود همراه داشت. چه ان زمانی که در قالب رئیس دادگاه ویژه روحانیت ،  در مقام محاکمه شهردار وقت تهران ،  کرباسچی ،  به بحثهای قانونی و فقهی می‌پرداخت ،  چه این اواخر که علاوه بر وظیفه دادستانی کل کشور ،  سخنگوی یکی از قوای اساسی در ایران هم شده است :  دستگاه قضاییه.به گزارش روزنامه خبر ،  او در طول مجموع پنجاه و هشت نشست خبری که در مقابل دوربین خبرنگاران نشسته است ،  به خوبی فنون پاسخ دادن به خبرنگاران را دوره کرده ،  از تذکرات قانونی به برخی همکاران رسانه‌ای ما ،  درباره رعایت قانون ،  به خصوص نام نبردن از اشخاص و متهمان ،  تا تعریف کردن خاطراتی از چند دهه مدیریت رده‌های بالای امنیتی و قضایی در کشور. خاطراتی که گاهی با چاشنی طنز هم همراه می‌شد. از جمله خاطره‌ای که در نشست پنجاه و هفتم خود ،  تعریف کرد. روایتی درباره نقل خبری کذب توسط خودش ،  در مقابل یکی از همکاران رسانه‌ای ما که به گفته محسنی اژه‌ای ،  درباره‌اش دروغ نوشته بود :  زنگ زدم به این مدیر روزنامه ،  گفتم اقا ،  من این خبر رو درباره شما شنیدم ،  شما تایید می‌کنید ?  ایشون گفت :  نه ،  این دروغ‌ها چیه پشت سر من می‌گن ?  گفتم پس اگر من این رو منتشر کنم ،  یعنی نشر کذب کردم ،  یعنی همون کاری که شما درباره من کردید. البته از دست این اقا شکایت نکردم ،  ولی کاری که این فعال رسانه‌ای با انتشار خبر دروغی درباره من انجام داده بود ،  قابل تعقیب بود. اژه‌ای البته ،  هر قدر هم که در پاسخ دادن به خبرنگاران زیرکی به خرج می‌داد ،  باز هم گاهی بهانه‌ای می‌داد تا علیه سخنان او در مقام سخنگو و مقام اطلاع رسانی قوه قضاییه ،  پرونده شکایت باز شود. خودش در یکی از این نشستها گفت :  تایید می‌کنم ایشان  ( محمدرضا رحیمی ،  معاون سابق رئیس جمهور )  درباره اطلاع رسانی‌ای که انجام شده از بنده شکایت کرده و پرونده در حال رسیدگی است. از شما خبرنگاران هم خواهش می‌کنم در اطلاع رسانی خود دقت کنید و اسامی افراد و متهمانی که جرمشان اثبات نشده را نیاورید. دادستان کل کشور ،  البته گاهی که حال و حوصله‌ای هم دارد ،  با خبرنگارانی که در مقابلش نشسته‌اند ،  سر شوخی را باز می‌کند ،  ولو با ذکر خاطره‌ای باشد :  در ماموریتی که به برزیل رفته بودیم ،  با عبا و عمامه و قبا ،  توی اون گرما مانده بودیم و مردم هم دور ما جمع شده بودند و تعجب می‌کردند چطور اون گرما را با این همه لباس تحمل می‌کنیم. اژه‌ای گاهی نیز در از دست برخی خبرنگاران سالخورده ،  عصبانی می‌شود ،  ولی فقط می‌گوید :  من با شما چه کار کنم ?  هر قدر می‌گویم اینطور سئوال نپرسید و اسم مردم را نیاورید و اتهام نزنید ،  باز هم گوش نمی‌دهید. اخر تکلیف ما را روشن کنید ،  شما خبرنگاران در چند رشته متخصص هستید ?  با وجود مشغله‌های فراوان این مقام عالی قضایی ،  جلسات رسانه‌ای او ،  تقریبا به طور مرتب ،  ماهی دو بار برگزار می‌شود. در جدول زیر ،  برخی از مهمترین پرونده‌ها و اطلاع رسانی‌های غلامحسین محسنی اژه‌ای در طول سال 92 را می‌خوانید : شماره جلسه - تاریخموضوع سئوالخلاصه اظهاراتپنجاه و نهم -  12 اسفندحق ماموریت 12 میلیاردیاین پرونده در شیراز تشکیل شده که در رابطه با ان برخی بازداشت و بعضا با قرار وثیقه سنگین ازاد شده‌اند ،  و کیفرخواست برای بخشی از پرونده نیز صادر شده است.اصل این ماجرا صحیح است و در این رابطه چهار ،  پنج نفر بازداشت شدند و البته ممکن است تعداد افراد تحت تعقیب تغییر کندبازگشایی انجمن صنفی روزنامه نگاراناین انجمن اگر با همان شکل و ترتیب سابق بخواهد فعالیت کند قطعا اجازه فعالیت به ان نمی‌دهیم و فعالیت مجدد ان با تغییر اساسنامه ممکن است که ان هم موضوع بحث دیگری است. وزارت اطلاعات تنها می‌تواند گزارش کند و فقط در مواردی می‌تواند شکایت کند که خودش به طور مستقیم با پرونده در ارتباط باشد .سرنوشت پرونده معاون احمدی نژادصرفنظر از تعداد و نوع اتهام اصل موضوع مبنی بر صدور قرار مجرمیت درست استپنجاه و هشتم -  14 بهمناموال بابک زنجانیبه جدیت این پرونده را دنبال می‌کنیم و مهمترین اولویت ،  برگرداندن اموال دولت است ،  لیست اموال این متهم که توسط خودش نوشته ،  به وزارت نفت اعلام شده است چنانچه مایل باشند می‌توانند از موجودی‌اش و یا از اموال وی ان را برگردانند و او اماده چنین همکاری است. این متهم مطرح کرده با توجه به ادعای وزارت نفت حاضرم هر گونه همکاری و احیانا اقدامی که بتوانم داشته باشم ،  که این مرحله خوبی است و ما کار را ادامه خواهیم داد و پس از ان اگر جرم و تقصیری سر زده باشد ان را نیز رسیدگی خواهیم کردفساد مالی 3 هزار میلیاردیتاکنون هیچ تغییری در احکام متهمان پرونده سه هزار میلیاردی به خصوص متهمانی که حکم‌شان اعدام بوده ،  اتفاق نیفتاده است ،  البته بخش عمده‌ای در این پرونده صرف وصول مسائل مالی می‌شودپنجاه و هفتم -  16 دیفیلترینگ فیس بوکممکن است گفته شود فلان شبکه اجتماعی استفاده مفیدی هم دارد. اگر امکان تفکیک باشد یعنی از فساد جلوگیری شود این کار انجام می‌شود اما اگر امکان تفکیک یعنی جلوگیری از فساد و استفاده از قسمت مفید نیست ،  باید جلوگیری شوداعلام جرم علیه علی مطهریاگر نماینده‌ای به نماینده دیگر توهین کرد ان نماینده می‌تواند شکایت کند. اگر نماینده به فردی در خارج از مجلس توهین کند یا افترا بزند یا این کار را در مورد نهاد ،  شخصیت و مقامی در داخل یا خارج از مجلس انجام دهد ،  کاملا قابل تعقیب است .پنجاه و ششم -  11 اذرقتل متهمان بازداشتگاه کهریزکاین پرونده در دو سه مرحله رسیدگی شده است و قسمتی هم در حال رسیدگی است اتفاقا در این پرونده خیلی قوی برخورد شد و برخی از افراد در این زمینه تا حکم قصاص نیز پیش رفتند و زندانهای طولانی مدت و حکم شلاق گرفتند و برخی هم از کار و خدمات منفصل شده‌اندزمین خواریدر ماه مهر و ابان فقط در دو استان اراک و قزوین بیش از 140 مورد زمین‌خواری داشته‌ایم که دادستان ورود پیدا کرده و از این 140 مورد رفع تصرف شده است ؛ و در صورت لزوم تخریب شده. بنابراین اگر متولیان امر از همان ابتدا وارد می‌شدند اینگونه نمی‌شد. در هفت یا هشت استان دیگر نیز ده‌ها هکتار زمین با حکم قضایی رفع تصرف شده و متهمان دستگیر شده‌اند ؛ پنجاه و پنجم -  20 ابانپرونده اخلالگران ارزیتعدادی دستگیر و محاکمه شدند و برای ان‌ها حکم صادر شد که برخی از احکام در مرحله تجدیدنظر هستند و برخی پرونده‌ها به صدور حکم نرسیده‌اند و مواردی هم وجود دارد که پرونده هنوز در دادسرا استپرونده احمدی نژادبه طور طبیعی ممکن است رسیدگی به بعضی پرونده‌ها مجاری سختی داشته باشد ،  از جمله اینکه کسی مسوول باشد ، زیرا در این صورت ممکن است تحقیقات با مشکل روبرو شود ،  بنابراین ممکن است تاخیر در اثبات جرم پیش بیاید ،  اما اینکه خط قرمزی وجود داشته باشد ،  خیر ما خط قرمز نداریمقمه زنیدستگاه‌های انتظامی و قوه قضاییه از سال‌ها پیش اقداماتی پیشگیرانه انجام داده و می‌دهند و ان جا هم که برخورد لازم باشد ،  انجام می‌شود. خوشبختانه اکنون مردم اگاه هستند و رعایت می‌کنند ،  ولی اگر قوه قضاییه موردی در این زمینه مشاهده کند برخورد خواهد کردپنجاه و چهارم -  6 ابانزنده شدن اعدامی در بجنوردوقتی این فرد به پزشکی قانونی منتقل می‌شود مامور سردخانه متوجه می‌شود که اثار حیات در او باقی است ؛  لذا اینکه گفته می‌شود بعد از 24 ساعت متوجه شده‌اند این فرد زنده است ،  غلط است ؛  زیرا حداکثر دو تا دو ساعت و نیم بعد از اجرای حکم مامور سردخانه متوجه احتمال زنده بودن او می‌شود که اورا به بیمارستان منتقل می‌کنند . در رابطه با حال او هم امروز خبردار شدم که هوشیاری خود را بازیافته و به بخش عمومی منتقل شده و حال او رو به بهبودی استپرونده معاون اول سابق رئیس جمهوردر رابطه با پرونده بیمه تحقیقاتی از ایشان شده در حال حاضر پرونده مفتوح و در حال بررسی است ولی هنوز به دادگاه نرفته است و در خصوص اتهامات اخلال ارزی هنوز تحقیقاتی صورت نگرفته استپنجاه و سوم -  22 مهرفیس بوک داشتن اعضای دولتاولین شایعه‌ای که در جامعه منتشر شد این بود که تعدادی از افراد دولت یازدهم در فیس بوک صفحه دارند و مطالبی از ناحیه انها منتشر می‌شود که این افراد یکی پس از دیگری این موضوع را تکذیب کردند و گفتند که صفحه‌ای در فیس بوک نداریم. توسط سیستم اطلاعاتی پیگیری به عمل امد و فردی که این کار متقلبانه و مجعول را انجام می‌داد شناسایی و بازداشت شد و اکنون در زندان استحصر برخی از نامزدهای انتخابات 88اگر کسانی که اینجا هستند توبه و جبران خسارت نکنند طبعا هیچ اتفاق خاصی نخواهد افتاد.تا جایی که اطلاع دارم اتفاق جدیدی در این رابطه نیفتاده و پرونده به جایی احاله نشده استپرونده مهدی هاشمیکیفرخواست به دادگاه رفته و دادگاه نقص گرفته و پرونده را به دادسرا برگردانده است که روز گذشته بازپرس وی را خواسته و تحقیقاتی را انجام داده است که این تحقیقات ادامه دارد و وقتی از پرونده رفع نقص شد به دادگاه ارسال می‌شود. هر حکمی دادگاه بدهد تابع نظر دادگاه هستیم. البته این پرونده به لحاظ پیچیدگی کمی بیشتر از حد متعارف طول کشیده است .پنجاه و دوم -  یک مهرعفو محکومان سیاسیتعدادی از زندانیان و محکومین دادگاه انقلاب تهران که برخی از ان‌ها مرتکبان فتنه 88 و برخی غیر از انها بودند ،  مشمول عفو واقع شدند. عفو این افراد توسط دادستان تهران پیشنهاد شده بود که این پیشنهاد در یک هیات مورد بررسی قرار گرفت و ان‌هایی که تشخیص داده شد که می‌توانند مورد عطوفت اسلامی قرار گیرند ،  به رییس قوه قضاییه اعلام شد و ایشان هم این موارد را به مقام معظم رهبری پیشنهاد کردندانتقال غیرقانونی 16 میلیارد تومان به دانشگاه ایرانیاناین پرونده در مرحله رسیدگی قرار دارد ذیحساب خواسته شده و مطالب وی شنیده شد و مستندات نقل و انتقال این مبلغ را خواسته‌اند. همچنین حسابی که مبلغ به ان واریز شده است در حال حاضر مسدود شده تا تعیین تکلیف شود .تصادف خونبار اسکانیا در اتوبان قمدر حال حاضر سازنده اتوبوس با قرار وثیقه هشت میلیارد تومانی ازاد شده است و تحقیقات این پرونده همچنان ادامه دارد. کمک راننده یکی از اتوبوسها مجروح شده که منتظریم حالش بهبود یابد تا از او تحقیق شود. در رابطه با پرونده حادثه اتوبان قم از شرکت‌های بیمه نیز خواسته شده تا بیایند و بخشی از دیه‌ها را به صورت توافقی بصورت علی الحساب مانند ماجرای خوزستان پرداخت کنندپنجاه و یکم -  18 شهریورگروگانگیری شرکت واحداین مورد اخیر ،  که شاهد ان بودیم شدید نبوده ،  به این شکل که با تمهیدات قبلی و به شکل مسلحانه و تهدیدات رخ داده باشد همچنین به این شکل نبوده که فرد ساعت مشخصی را تعیین کند و بگوید که اگر این اتفاق نیفتد اقدامی می‌کند بنابراین این فرض در مورد این گروگانگیری اخیر منتفی بوده استاختلاس در شرکت مس سرچشمهدر این پرونده دو نفر بازداشت هستند و عمده وجوهی که به حسابی در خارج از کشور انتقال داده بودند به کشور بازگشته و امیدواریم مابقی نیز به کشور بازگردد. البته یکی از ان دو متهم پرونده اتهام‌های دیگری دارد اما در کل پرونده مذکور در مرحله دادسراست و در حال حاضر کیفرخواستی صادر نشده استپنجاهم -  28 مردادسقوط بارج در دریاچه سد کارون 4برای افرادی که در این حادثه اسیب دیدند با ورود قوه قضاییه وجه علی‌الحسابی به میزان یک دیه تعیین شد. البته هنوز در این رابطه حکمی صادر نشده است و برای هر فردی که در این حادثه فوت شده بدون تفاوت بین زن و مرد به همین اندازه پرداخت شود و تاکنون یک میلیارد و 300 میلیون تومان تامین اعتبار کردندچهل و نهم -  31 تیرکشته شدن ستار بهشتیهنوز برخی بازداشت و برخی دیگر با قرار مناسب ازاد هستند ،  بازپرس تمام تلاش خود را برای رسیدن به واقعیت انجام داده اما در هر صورت پرونده وی به دادگاه داده می‌شود. و خلاصه علت تاخیر این مسائل بوده است .سعید مرتضویابلاغ حکم انجام شده و از زمان ابلاغ به مدت 20 روز فرصت اعتراض وجود دارد. در صورتی که اعتراضی صورت گیرد پرونده برای تجدیدنظر به دادگاه می‌رود و در صورت عدم اعتراض حکم قطعی است .چهل و هشتم -  10 تیربازداشت جاسوسان9 نفر در این پرونده بازداشت شده‌اند که یک نفر از ان‌ها ایرانی و هشت نفر دیگر اهل کشور اسلواکی هستند. این افراد تجهیزاتی را به صورت غیرمجاز و تقطیع شده وارد ایران کرده‌اند و از این تجهیزات استفاده غیرمجاز هم داشته‌اند و بدون رعایت مقررات از مناطق ممنوعه هم عکس تهیه کرده‌اندپرونده احمدی نژادشکایاتی از سوی چند مقام حقوقی و هم چند فرد خصوصی صورت گرفته است. از جمله کمیسیون اصل 90 و هیئت رئیسه مجلس شورای اسلامی و هم از طرف اشخاص شکایت شخصی شده است .چهل و هفتم -  6 خردادترور دانشمندان هسته ایوزارت اطلاعات با اقدامات بسیار خوبی که داشت این عوامل را شناسایی و تعداد قابل توجهی از اینها را دستگیر کرد و با این‌که پرونده بسیار پیچیده‌ای بود برای حدود 44 نفر پرونده تشکیل شد. پس از تکمیل پرونده به دادگاه فرستاده شد .چهل و ششم -  16 اردیبهشتممنوع الخروج شدن بدهکاران بانکیبیش از 18 هزار نفر به عنوان بدهکاران بانکی ،  مالیاتی و غیره در کشور هستند که به درخواست قاضی و بانک مرکزی و مسئولین ذیربط ممنوع‌الخروج شدندچهل و پنجم -  19 فروردینعفو محکومان مختلفر سال جدید تعداد 1059 نفر مشمول عفو قرار گرفته‌اند ،  البته عفو به این معنا نیست که همه حبس ان افراد مشمول عفو واقع شده‌ ؛  زیرا حکم حبس بعضی از ان‌ها تقلیل پیدا کرده است ،  و بعضا مجارات حبس نداشتند ولی مشمول عفو واقع شدند .  ( منبع پاسخ‌های محسنی اژه‌ای در جدول :  سایت دادستانی کل کشور )