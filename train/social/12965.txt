خبرگزاری فارس :  وزیر کشور گفت :  اگر شهردار شرایط احراز صلاحیت را داشته باشد هیچ توقفی در صدور حکم وجود ندارد در غیر این صورت باید بررسی مجدد توسط شوراها صورت گیرد .به گزارش خبرگزاری فارس ،  مصطفی محمد نجار در بیست و چهارمین اجلاس شورای عالی استان‌ها که در وزارت کشور برگزار شد با بیان این که انقلاب برای ما نعمت بزرگی بوده که جمهوریت و اسلام و ولایت در ان وجود دارد و همه پیشرفت‌های علمی ،  اقتصادی ،  سیاسی و اجتماعی حاصل همین نظام است ،  خاطرنشان کرد :  در سی سال گذشته توطئه‌های فراوانی علیه نظام جمهوری اسلامی ایران صورت گرفته اما با تدابیر پیامبرگونه امام  ( ره )  و مقام معظم رهبری این فتنه‌ها و توطئه‌ها بی‌اثر بوده است. وی افزود :  دشمن نظام اسلامی از اینکه جمهوری اسلامی ایران توانسته در منطقه و جهان الگو باشد خشمگین است و امروز کارامدی نظام اسلامی در صحنه‌های مختلف دیده می‌شود و زمینه عصبانیت استکبار و فروریختن هیبت انها در منطقه را فراهم می‌کند. وی با اشاره به حضور 85 درصدی مردم در انتخابات اخیر ریاست جمهوری اضافه کرد :  مردم علی‌رغم همه مشکلات باز هم هر سال بیش از سال گذشته در صحنه حاضر می‌شوند و علی‌رغم مشکلاتی که در جریان انتخابات و پس از ان به وجود امد حضور مردم در صحنه نشانگر حمایت ان‌ها از نظام اسلامی بوده است. نجار ،  شوراهای اسلامی شهر و روستا را یکی از شکوفه‌های اثار انقلاب اسلامی برشمرد و گفت :  ماهیت اصلی انقلاب نیز حضور مردم در صحنه و امور خودشان به عنوان یک اصل بوده است و در واقع شوراها حلقه واسط مردم به حاکمیت هستند. وی اضافه کرد :  باید ظرفیت‌های قانونی شوراها براساس قانون اساسی مورد توجه و بازبینی قرار گیرد چرا که بسیاری از این ظرفیت‌ها تاکنون مورد توجه لازم قرار نگرفته است و باید همکاری و مشارکت‌های همگانی در عرصه‌های مختلف را توسط شوراها جذب کنیم. وزیر کشور با بیان اینکه وظایف شوراها بسیار گسترده است اضافه کرد :  یکی از وظایف وزارت کشور برگزاری انتخابات است و شوراها می‌توانند در اوردن مردم به صحنه انتخابات و پرشور برگزار کردن دوره‌های انتخابات و درعین حال پیگیری مسائل اجتماعی و جلوگیری از اسیب‌ها و به ویژه اقدامات انجام شده در حوزه‌های عمرانی موثر و مفید واقع شوند. وی تاکید کرد :  اگر همه مردم در صحنه باشند اسیب‌پذیری نظام کمتر می‌شود. وی با بیان اینکه شوراها می‌توانند در جلوگیری از گسترش اسیب‌های اجتماعی در کوچکترین نقاط کشور نقش راسخ و حکم چشم بینا را داشته باشند ،  اضافه کرد :  درحال حاضر بسیاری از مسائل اجتماعی و اسیب‌ها در روستاها و شهرهای کوچک به عنوان تهدید و نگرانی جدی مطرح است. نجار افزود :  باید ظرفیت‌های اجرایی و حقوقی در مورد شوراها مورد بررسی قرار گیرد چرا که تاکنون این مسائل و مسائل فرهنگی ،  اموزشی انها به اندازه کافی مورد رسیدگی قرار نگرفته است. وی اضافه کرد :  دولت در امور مختلف امکان ورود ندارد و باید هرچه زودتر به سمت جهت‌گیری‌های اصلی و کارهای راهبردی حرکت کند و امور مربوط به مردم را به شوراها واگذار کند و در حال حاضر این امادگی در لایه‌های مختلف دولت وجود دارد. * سفرهای استانی دولت ،  مردمی بودن ان را تقویت کرده است وزیر کشور با تاکید بر اینکه شوراها می‌توانند زمینه‌های مردمی بودن دولت را بیشتر کنند ،  گفت :  دولت در حال حاضر کاملا مردمی است و با سفرهای استانی که تاکنون انجام داده این رویکرد تقویت شده است ،  این در حالی است که روزهای اول سفر استانی رییس‌جمهور گفته می‌شد حضور 30 نفر اعضای هیئت دولت با هم در یک استان از نظر مسائل امنیتی مشکل دارد اما امروز شناخت عمیقی از توانمندی هر استان در عرصه‌های مختلف به وجود امده که عملکرد دولت را بهبود می‌بخشد. وی با اشاره به همکاری دولت و شوراها و تاثیر این همکاری‌ها در بازسازی چند صدهزار خانه روستایی ،  بیمه خدمات درمانی روستاییان و بهره‌مندی روستاییان و برخی از قشرهای محروم از سهام عدالت خاطرنشان کرد :  تلاش می‌کنم زیرمجموعه‌های وزارت کشور از جمله استانداران و فرمانداران با شوراها همکاری بیشتری داشته باشند و به انها به چشم یک رقیب نگاه نکنند. * شهرداری نباید با دریافت عوارض به محرومان جامعه فشار وارد کند وی با تاکید بر اینکه تلاش شوراها باید در جهت حمایت از طبقات محروم و کاهش فشار بر زندگی انها باشد ،  افزود :  این طور نباشد که شهرداری‌ها با در نظر گرفتن عوارض فشاری را به قشر محروم وارد کنند ؛  چرا که این کار خلاف عدالت است. وزیر کشور با بیان اینکه شوراها باید حوزه‌های نظارتی و حیطه‌های ورود یافتن و نیافتن خود را شناسایی کنند و اموزش‌های لازم را ببینند ،  اظهار کرد :  شوراها می‌توانند عنصر نظارتی بین مردم و دولت باشند و به عنوان نوک پیکان مبارزه با مفاسد اقتصادی حرکت کنند. نجار در توضیح اظهارات خود به بیانات مقام معظم رهبری در رابطه با پیچیده‌تر شدن حیله و مکر دشمنان در سی‌امین سال انقلاب اسلامی اشاره و خاطرنشان کرد :  در حال حاضر دشمنان با ایجاد تردید و القای یاس در بین مردم اهداف خود را دنبال می‌کنند ،  اما راهبرد ما در مقابل این برنامه‌ریزی انها سخت و نظامی نیست و می‌توانیم از طریق شوراها و رفتن در بین مردم عرصه‌های بسیار قابل توجهی را در تعامل با مردم و رفع این حیله‌ها داشته باشیم. وی افزود :  بسیاری از کشورهایی که ادعای دموکراسی دارند شوراهایشان دولتی است اما شوراهای اسلامی در کشور ما براساس عقل جمعی و در اوج خرد و کاملا مردمی فعالیت می‌کنند. وزیرکشور ،  رسیدگی به مسائل مرتبط با محیط زیست شهرها ،  پیگیری پروژه‌های عمرانی ،  حفظ اصالت اسلامی در جریان شهرسازی ،  اهتمام به امور زیربنایی با اولویت رسیدگی به مناطق محروم و دوری از تاثیرپذیری جاذبه‌های ثروت را به عنوان توصیه‌های جدی در مورد اعضای شوراهای اسلامی شهر و روستا مطرح کرد. * شوراها در انتخاب مدیران شهری ملاحظات سیاسی را ملاک قرار ندهند وی یاداور شد :  در انتخاب مدیران شهری ،  ملاحظات سیاسی و حزبی را ملاک عمل قرار ندهید و مجوز گزینش‌های شما تنها کارامدی باشد ؛  چرا که شرط توفیق شوراها این است که از مسائل سیاسی و حزبی دور باشند و این مساله را از جهت یاداوری مطرح می‌کنند. وزیر کشور در ادامه اظهارات خود به موضوع حمل و نقل و ترافیک به عنوان یکی از مسائل مهم کلان‌شهرها اشاره کرد و گفت :  در این مورد فرهنگ‌سازی مناسبی وجود ندارد و هزینه‌های زیادی را در این رابطه صرف می‌کنیم در حالی که مساله ترافیک در حال حاضر به عنوان معضل اساسی شهرهای بزرگ از جمله تهران مطرح است. وی همچنین تاکید کرد :  باید زیرساخت‌های شهری مورد توجه و اولویت قرار داشته باشند و هر یک از شهرها برای خود طرح‌هایی جامع بلندمدت 10 یا 20 ساله داشته و براساس ان عمل کنند. * شهرداری‌ها برای رفع مسئله درامدزایی خود تراکم را بالا نبرند نجار اضافه کرد :  این طور نشود که شهرداری‌ها برای رفع مساله درامدزایی خود تراکم‌ها را بالا ببرند و یا فضاهای شهری که از قبل طراحی در مورد ان‌ها صورت گرفته را تغییر دهند و کار دیگری در ان صورت گیرد ،  همچنین باید فضای جذب سرمایه‌گذاری و مشارکت‌های مردمی را بیش از گذشته فعال کنیم چرا که با توجه به حجم اقدامات درنظر گرفته شده برای شهرها حتی اگر کل پول نفت را برای این امور اختصاص دهیم باز هم کم می‌اوریم. وزیر کشور تصریح کرد :  شهر به عنوان یک عنصر مجزا می‌تواند برای شهرداری‌ها و شوراها و سرمایه‌گذاران فرصت مناسبی باشد ،  اما متاسفانه هنوز از ابعاد مختلف ان نظیر زباله‌های شهری و شبکه‌های اب‌رسانی ضررهای زیادی را متحمل می‌شویم. * هیچ توقفی در جریان صدور حکم شهرداران وجود ندارد در ادامه این جلسه ،  مهدی چمران ،  رییس شورای عالی استان‌ها و تعدادی از اعضای شورای عالی به طرح مسائل و مشکلات خود پرداختند که از جمله ان نماینده اصفهان در شورای عالی استان‌ها به موضوع تاثیرگذاری نظر اعضای شوراها در انتخاب فرمانداران و استاندار اشاره کرد و نجار در پاسخ به وی گفت :  قانون ،  حق انتخاب استاندار و فرماندار را به وزیر کشور داده است و به طور مستقیم شوراها دخالتی در این موضوع ندارند اما همواره در جریان انتخاب استانداران و فرمانداران مشورت‌هایی را با گروه‌های مختلف از جمله شوراها انجام می‌دهیم. همچنین نماینده زاهدان در شورای عالی استان تاکید کرد :  روند تایید حکم شهرداران شهرها تاخیر قابل توجهی دارد ،  بیش از هفت ماه از معرفی شهردار زاهدان گذشته ولی حکم وی هنوز تایید نشده است. نجار در پاسخ وی ،  گفت :  این موضع را طی روزهای گذشته پیگیری کرده‌ایم.اگر شهردار شرایط احراز صلاحیت را داشته باشد هیچ توقفی در صدور حکم وجود ندارد و اگر این شرایط را دارا نباشد باید بررسی مجدد توسط شوراها صورت گیرد. اما در مجموع معمولا هیچ توقفی در جریان صدور حکم شهرداران وجود ندارد. وی همچنین در جمع خبرنگاران هم در پاسخ به این پرسش که ضمانت اجرایی اظهاراتش در مورد شوراها و قول‌های داده شده چیست ?  گفت :  همین که این‌جا گفتیم ،  یعنی ضمانت اجرایی دارد.