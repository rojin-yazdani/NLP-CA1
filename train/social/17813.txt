روزنامه اعتماد در شماره امروز خود نوشت :  ؛  دکتر بزرگ محمودی که همسر ایرانی او بتی محمودی با چاپ کتابی علیه فرهنگ ایران به نام بدون دخترم هرگز در دهه 80 جنجالی در غرب برپا کرد ،  روز شنبه در 70سالگی پس از 25 سال دوری از فرزندش در بیمارستانی در تهران درگذشت .جنجال بتی محمودی علیه همسرش و فرهنگ ایران در سال 1984 میلادی بعد از چاپ کتاب او ،  تبدیل به فیلم سینمایی نیز شد که با واکنش بسیاری از ایرانیان در کشورهای غربی و همچنین داخل کشور روبه رو شد .فرزند دختر بزرگ محمودی  ،  مهتاب ،  در زمان جدایی از او چهار سال داشت و توسط همسر امریکایی او بتی از ایران برده شد و پس از ان هیچ گاه این پدر نتوانست فرزندش را ببیند .فیلم سینمایی بدون دخترم هرگز در سال 1991 با هنرپیشگی سالی فیلد در نقش بتی و الفرد مولینا در نقش دکتر محمودی اکران شد و با مخالفت بسیاری از ایرانیان که معتقد بودند فرهنگ انان به ریشخند گرفته شده است ،  روبه رو شد .بتی محمودی در کتاب خود ادعا کرده بود شوهرش او و دختر چهارساله شان را برای سفری کوتاه به تهران اورده بوده و بعدا از خروج انان از کشور جلوگیری کرده است .بتی محمودی در کتاب بدون دخترم هرگز به صورت لخت و عریان به فرهنگ و نحوه زندگی ایرانیان تاخته بود تا جایی که حتی نوع زندگی و غذاهای ایرانیان را با فضاسازی بی رحمانه‌یی عقب افتاده تصویر کرده بود .او در تصویری که از غذای سنتی کله پاچه -  که اینک در بسیاری از کشورهای اروپایی و حتی امریکا پخته شده و به فروش می‌رسد -  در کتاب داده بود ،  ایرانیان را وحشی خوانده بود. بتی محمودی همچنین به نحوه زندگی ایرانیان تاخته بود که چرا در دستشویی و ابریزگاه‌های خود به جای کاغذ توالت از اب استفاده می‌کنند .بتی محمودی به اتفاق فرزندش چندی بعد از امدن به ایران به یاری چند قاچاقچی از ایران به ترکیه می‌رود و از همان جا شروع به نوشتن کتاب ضدایرانی و جنجالی خود می‌کند. او که هنگام ازدواج با بزرگ محمودی در میشیگان امریکا می‌زیست ،  در بازگشت چند مصاحبه جنجالی نیز ترتیب داد و از محل مصاحبه‌ها و چاپ چندباره کتاب و بعدا فیلم سینمایی ثروتی به دست اورد و اعلام کرد چون جاسوسان شوهرش برای بازگرداندن او و فرزندش فعالند ،  جای خود را مشخص نمی‌کند .اینک که همسر ایرانی بتی محمودی در تهران درگذشته است بار دیگر خبرگزاری‌ها از واقعه‌یی که 25 سال پیش برای سال‌ها منبع جنجال علیه فرهنگ ایران بود ،  گزارش تهیه کرده اند .البته این گزارش‌ها زمانی برای بار دیگر تهیه می‌شود که غربیان بیشتر از گذشته با فرهنگ ایرانیان اشنا شده‌اند و همچون دهه 80 ابهام موجود در دانش انان از زندگی ایرانیان نمی‌تواند به پذیرفتن ادعاهایی منجر شود که بتی محمودی با وارونه سازی عادات در زندگی ایرانیان و بزرگنمایی انها به فرهنگ ایرانیان تاخته بود .دکتر محمودی سال‌ها بعد در مصاحبه‌یی در ایران گفت او نیز تصمیم گرفته است کتابی درباره زندگی خود با بتی بنویسد. او گفت این حق برای او محفوظ است که حتی فیلمی تهیه شود و او در ان سخن بگوید .محمودی درباره فیلم و کتاب بتی گفت ؛  انها یک مساله سیاسی از یک طلاق ساده ساخته‌اند و اضافه کرد او توانسته است مانند هر پدری مراتب عشق و علاقه‌اش را به دخترش برساند. او البته خوشحال بود که دخترش مانند پدرش دانشجوی پزشکی شده است .او همچنین گفت متاسفانه اگر به امریکا برود به خاطر شکایت بتی دستگیر می‌شود و در نهایت معتقد بود زندگی او قربانی سیاست شده است.