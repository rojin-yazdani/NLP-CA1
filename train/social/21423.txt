وزیر بهداشت با توضیح دلایل مرگ دختر بچه سنندجی از پیگیری این حادثه خبر داد و گفت :  باید به این نکته توجه کرد که بالاخره خطای پزشکی در همه کشورها رخ می‌دهد.به گزارش خبرنگار مهر ،  دکتر مرضیه وحید دستجردی افزود :  این بیمار برای عمل جراحی لوزه به یک کلینیک خصوصی در سنندج مراجعه کرد که دچار عارضه امفیزم زیرجلدی شد اما با اصرار والدینش و به علت مشکلات تنفسی به بیمارستان دولتی بعثت سنندج منتقل شده که متاسفانه قبل از اینکه این کودک به بیمارستان برسد دچار مرگ مغزی شده بود.وی با بیان اینکه خطای پزشکی در همه کشورها رخ می‌دهد تصریح کرد :  به رغم تلاش متخصصان بیمارستان بعثت متاسفانه این کودک نتوانست نجات پیدا کند.دستجردی با اشاره به اینکه در طول روز دهها هزار جراحی در کشور انجام می‌شود ،  بروز چنین پدیده‌ای را طبیعی و در عین حال تاسف بار عنوان کرد و گفت :  البته علت بروز چنین اتفاق ناگواری در دست بررسی است زیرا به طور یقین والدین این کودک شکایت خواهند کرد. اما باید به این نکته توجه کرد که بالاخره خطای پزشکی در همه کشورها رخ می‌دهد و علت این اتفاق را بررسی خواهیم کرد.هزینه‌های پرداختی از جیب مردم بالاستوزیر بهداشت در ادامه با بیان اینکه هزینه‌های پرداختی از جیب مردم در زمینه سلامت مقداری بالاست ،  افزود :  بزودی طرحی را اعلام و سعی می‌کنیم تا هزینه‌های درمان بالا نرفته و سال به سال فرانشیز افزایش نیابد.دستجردی افزود :  با تصویب بودجه سه هزار و 300 میلیارد تومانی ،  برخی هزینه‌های بیماران تقریبا رایگان خواهد شد.وی تاکید کرد :  خدمات درمانی باید به گونه‌ای گسترش یابد تا بنا به گفته مقام معظم رهبری طوری شود که بیماران جز رنج بیماری هیچ رنج دیگری نداشته باشند.دستجردی ،  تاخیر بیمه‌ها در پرداخت مطالبات بیمارستانها و غیرواقعی بودن تعرفه‌های بخش دولتی را دو مشکل عمده در نظام خدمات درمانی دانست و اظهار داشت :  هر چند 58 درصد درامد بیمارستانها ناشی از درامد خصوصی و ارائه خدمتی است که به مردم از طریق دفترچه بیمه می‌کنند اما هم اکنون به طور متوسط تاخیر سازمانهای بیمه گر در پرداخت مطالبات بیمارستانها 8 ماه است. در حالی که طبق قانون در دو هفته نخست باید 60 درصد مطالبات پرداخت شود و پس از دو ماه کل مطالبات تخصیص یابد. متاسفانه این انجام نمی‌شود.گسترش طرح پزشک خانوادهوزیر بهداشت همچنین از گسترش طرح پزشک خانواده به عنوان یکی از راهکارهای مقابله با پدیده زیرمیزی در بخش بهداشت و درمان نام برد و گفت :  این طرح سال گذشته در 3 استان و شهرهای با جمعیت بین 20 تا 50 هزار نفر اغاز شد. امسال هم باید 12 تا 14 میلیون نفر زیر پوشش این طرح بروند و تا 5 سال همه جمعیت شهری نیز زیر پوشش این طرح قرار خواهند گرفت.به گفته وی ،  در روستاها نیز باید سیستم بهداشت و درمان اصلاح شود که اگر تمام این برنامه‌ها پیگیری شود ،  می‌توان رضایت مردم را داشت و تا پایان برنامه پنجم توسعه جمعیت شهری کشوری تحت پوشش برنامه پزشک خانواده قرار می‌گیرند.