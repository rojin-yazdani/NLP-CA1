نخستین دستگاه اتوماتیک عرضه شربت متادون در کشور  ( خودپرداز متادون مایع )  به صورت ازمایشی اغاز به کار کرد .دکتر اذرخش مکری معاون اموزشی مرکز ملی مطالعات اعتیاد در گفت‌وگو با ایسنا ،  ضمن اعلام این خبر ،  افزود :  این دستگاه به صورت ازمایشی در درمانگاه اموزشی پژوهشی مرکز ملی مطالعات اعتیاد با موافقت دانشگاه علوم پزشکی تهران اغاز به کار کرده است .وی با تشریح نحوه استفاده از خودپرداز متادون ،  گفت :  این دستگاه یک بانک اطلاعاتی از معتادان تحت درمان نگهدارنده با متادون را شامل می‌شود که با دریافت اثر انگشت ،  هویت مراجعه‌کنندگان را شناسایی کرده و طبق تشخیص و تجویز پزشک معالج ،  دوز مشخص شربت را در اختیار بیماران می‌گذارد .معاون اموزشی مرکز ملی مطالعات اعتیاد همچنین با بیان این که خودپرداز متادون به سفارش معاونت غذا و داروی دانشگاه علوم پزشکی تهران و حوزه سلامت دانشگاه و همچنین توسط اعضای هیات علمی گروه مهندسی پزشکی سازمان پژوهش‌های علمی و صنعتی ایران طراحی و ساخته شده است ،  ادامه داد :  بهره‌برداری از این دستگاه ،  علاوه بر مکانیزه‌کردن عملیات دارویی معتادان ،  موجبات جلوگیری از هدر رفتن دارو و استفاده غیرمجاز از داروهای مخدر را فراهم می‌کند ؛  در عین حال که امکان نظارت هوشمند بر میزان و نحوه توزیع دارو و قابلیت امارگیری از اطلاعات موجود در بانک اطلاعاتی معتادان را نیز فراهم می‌کند .وی خاطرنشان کرد :  نتایج حاصل از اجرای طرح ازمایشی مذکور این امکان را فراهم می‌کند که مسوولان ذیربط در دستگاه‌های سیاست‌گذاری و بهداشتی درمانی کشور ،  در زمینه تولید و توزیع این دستگاه در سایر مراکز درمانی اعتیاد نیز تصمیم‌گیری کنند.