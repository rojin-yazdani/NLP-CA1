رئیس سازمان محیط زیست با بیان اینکه زمانی که وارد این سازمان شدم حکم اعدام 8 محیط بان قطعی شده بود ،  اعلام کرد :  در حال حاضر حکم اعدام 6 تن از انها متوقف شده است.دکتر معصومه ابتکار در گفت‌وگو با مهر ،  افزود :  در سال 94 نیز مانند سال گذشته که حکم اعدام دو تن از محیط بانان تغییر و مورد بررسی مجدد قرار گرفت خبرهای خوبی برای محیط بانان محکوم داریم.به گفته وی ،  اما به دلیل اثار و تبعاتی که رسانه‌ای کردن این خبر‌ها ممکن است در روند رسیدگی در پرونده انها داشته باشد فعلا به طور دقیق اعلام نمی‌شود.رئیس سازمان محیط زیست اظهار داشت :  اما خانواده‌ها و دوستداران محیط زیست امیدوار و مطمئن باشند که سازمان محیط زیست با جدیت پیگیر توقف حکم قصاص محیط بانانی که در زندان هستند است.ابتکار تصریح کرد :  قوه قضائیه با سازمان محیط زیست برای پیگیری و رسیدگی به ابعاد حقوقی پرونده محیط بانان همکاری بسیار خوبی دارد و امیدواریم امسال نیز مانند سال گذشته بتوانیم خبر‌های خوبی در مورد محیط بانان به مردم بدهیم.معاون رئیس جمهور یاد اور شد :  زمانی که یک سال و نیم گذشته وارد سازمان محیط زیست شدم حکم اعدام 8 تن از محیط بانان که در درگیری با شکار چیان به قتل محکوم شده بودند قطعی شده بود اما در حال حاضر حکم دو تن از انها قطعی است که امیدواریم در سال 94 این دو حکم نیز متوقف شود.