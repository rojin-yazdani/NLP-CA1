رییس سازمان بازرسی کل کشور در مراسم معارفه بازرس کل استان گلستان ،  جزئیات قرارداد 320 میلیارد ریالی یک وکیل با سازمانی دولتی را بیان کرد.به گزارش ایرنا به نقل از روابط عمومی سازمان بازرسی کل کشور ،  ناصر سراج ،  روز شنبه در این مراسم که در گرگان برگزار شد ،  با اشاره به کلاهبرداری 320 میلیارد ریالی یک وکیل دادگستری و بازداشت وی ،  گفت :  همان طور که حجت الاسلام محسنی اژه‌ای در نشست خبری خود اعلام کردند ،  در یکی از سازمان‌ها 320 میلیارد ریال به یک وکیل دادند که فقط اعمال ماده 18 کند.وی افزود :  همکاران قضائی مطلع هستند که برای اعمال ماده 18 فقط کافی است یک درخواست به رییس قوه قضائیه داده شود که یا مورد قبول می‌شود یا خیر ،  این موضوع اصلا وقتی نمی‌برد.وی با اشاره به بررسی و پیگیری این موضوع در سازمان بازرسی کل کشور ،  اظهار کرد :  در سازمان بازرسی این موضوع پیگیری شد که چرا این قرارداد کلان را با یک وکیل بسته‌اند بیت المال چیزی نیست که به همین راحتی بذل و بخشش شود باید بفهمیم این پول از کجا امده ،  به کجا رفته و چرا داده شد.وی تصریح کرد :  در ابتدا 20 میلیارد ریال بدون ان که قراردادی امضا شود ،  به این وکیل پرداخت می‌شود سپس این وکیل برای جلب اعتماد ان سازمان ،  48 ساعت بعد ،  بنا به اعتراف خودش در دفتر وکالتش دو برگه را جعل و امضا قاضی را پای ان می‌زند و به سازمان مربوطه ارائه می‌دهد این وکیل از طریق ان برگه مجددا 124 میلیارد ریال می‌گیرد و قرارداد 320 میلیارد ریالی منعقد می‌شود و سازمان دولتی فقط امضا می‌کند.سراج ادامه داد :  وکیل مربوطه چک این سازمان را به صورت چند مرحله‌ای نقد کرد مثلا یک میلیارد را به حساب یک فرد ،  یک میلیارد را به حساب فرد دیگر و یک میلیارد را به حساب فرد سوم و  …  واریز می‌کند بعد از ان که این فرد بازداشت شد اعتراف کرد مبالغی را به شخصی که واسطه انعقاد قرارداد بود ،  پرداخت کرده که احتمالا شخص مورد نظر نیز حرفه‌ای است چرا که به جای ریال ،  دلار می‌گرفته که در بازرسی از منزل این شخص ،  15 هزار دلار و یک دفترچه بانکی به مبلغ 330 میلیارد تومان کشف شد.وی اضافه کرد :  بررسی‌های انجام شده نشان می‌دهد که او مبالغی که به صورت دلار می‌گرفته را به ریال تبدیل و به حساب خود واریز می‌کرده تا مشخص نشود ،  یک میلیارد و 350 میلیون تومان هم به یک فرد دیگر دولتی داده شد ان فرد را هم بررسی کردیم که افراد دیگری به دنبال او هستند بنا بر این یک پرونده این طوری تشکیل شد و انعکاس پیدا کرد و اثربخشی داشت با این پرونده تمام افرادی که به عنوان وکیل با سازمان‌ها قرارداد می‌بندند ،  حساب کار خود را می‌کنند.وی افزود :  جالب ان که این‌ها حتی تمبر هم باطل نکرده بودند و این در حالی است که طبق تعرفه باید در ازای هر ریال تمبر باطل شود این وکیل از پول باداورده برای خود اوضاع و احوالی ترتیب داده بود ؛  یک ماشین مدل بالا برای خود خریده بود ،  یک خانه در تهران و یک ماشین برای خانمش خریده ،  این یک پرونده است و قاعدتا کسی که 32 میلیارد تومان می‌گیرد و این گونه توزیع می‌کند ،  قطعا دفعه اول نیست و اگر پیگیری نهایی شود قطعا به جاهای حساسی خواهیم رسید تا بتوانیم دست چنین افرادی را از دستگاه‌های اداری کوتاه کنیم.رییس سازمان بازرسی کل کشور در ادامه با تاکید بر اولویت کیفیت بر کمیت در کار بازرسی گفت :  به همکاران سازمان بازرسی توصیه اکید دارم که باید کیفی کار کنند باید گزارش‌های انان اثربخش باشد یک گزارش اثربخش بهتر از 10 پرونده بدون اثر است.سراج افزود :  یک پرونده به طور میانگین 24 میلیون و پرونده‌های برنامه‌ای 43 میلیون تومان هزینه دارد پرونده‌ای که تشکیل می‌شود باید هزینه و فایده ان محاسبه شود که ایا تشکیل این پرونده‌ها فایده‌اش بیشتر از هزینه است یا خیر.وی همچنین با اشاره به انواع بازرسی‌ها در سازمان بازرسی کل کشور گفت :  این سازمان سه نوع بازرسی دارد که یکی برنامه‌ای است و هر معاونت و اداره کل هر ساله بازرسی‌های خود را تعریف و طبق برنامه انجام می‌دهد ،  یک بازرسی هم بازرسی فوق العاده است که طبق دستور مقام معظم رهبری ،  رییس قوه قضائیه ،  رییس سازمان بازرسی و درخواست رییس جمهوری و کمیسیون اصل 90 مجلس انجام می‌گیرد ،  بازرسی موردی هم داریم که طبق نظر مردم و سامانه ثبت ،  شکایت صورت می‌گیرد و ادارات کل سازمان بازرسی موظف به رسیدگی به شکایات مردم هستند.رییس سازمان بازرسی کل کشور با اشاره به نقش مردم در نظارت عمومی گفت :  خواهش من از مردم این است که نسبت به تخلفات و سو جریاناتی که در ادارات شاهد هستند ،  بی تفاوت نباشند و حداقل به سازمان بازرسی کل کشور اطلاع دهند تا با ان جریان سو و تخلف برخورد شود و اگر یک مدیر فاسد است ،  فساد او به سایر مدیران سرایت نکند و دستگاه قضائی بتواند مدیر متخلف را دستگیر و به سزای اعمالشان برساند.وی با اعلام این که شماره 136 و سامانه ثبت شکایات ما ،  اماده گرفتن شکایات مردم است بر پاک سازی سازمان‌ها و ادارات کشور از هر گونه فساد و تخلف تاکید کرد و گفت :  همه مطلع هستیم که درامد کشور نفت است نفتی که الان می‌بایست بشکه‌ای 120 دلار باشد 80 دلار فروخته می‌شود در بودجه هم گمان می‌کنم حدود 70 دلار در نظر گرفته شده ،  همه این‌ها به خاطر ان است که به کشور ما ضربه زده شود.سراج با تاکید بر این که توجه به فرامین مقام معظم رهبری یکی از سیاست‌ها و خط و مشی‌های سازمان بازرسی است  ،  گفت :  سازمان بازرسی مطالبات رهبر معظم انقلاب به ویژه در رابطه با فساد را پیگیری می‌کند ،  قانون ارتقای سلامت اداری را در حال اجرا داریم ،  ستاد مبارزه با فساد اقتصادی هم که نمایندگان سه قوه در ان حضور دارند ،  دو هفته یک بار به طور مستمر جلسات خود را برگزار می‌کند.وی ادامه داد :  عزم سه قوه مبارزه با فساد است قوه قضائیه قبلا در این ستاد خیلی کم و اواخر اصلا شرکت نمی‌کرد ولی در دولت جدید به طور مستمر شرکت می‌کند و در سطح عالی حضور دارد معاون اول قوه قضائیه ،  دادستان کل کشور ،  رییس سازمان بازرسی کل کشور در ستاد مبارزه با فساد اقتصادی به طور فعال شرکت کرده و دستورات جلسه قطعا باید اجرایی و گزارش داده شود.وی با اشاره به این که بررسی زمین خواری دستور کار اینده جلسه ستاد مبارزه با فساد اقتصادی است ،  گفت :  استان‌های مازندران و گلستان شاید جزو استان‌های اول در زمینه زمین خواری باشند که انشاالله مانع این موضوع خواهیم شد.به گفته وی ،  وزیر کشور موظف شد بخشنامه‌ای خطاب به استانداران صادر کند که قطعا این بخشنامه صادر شده ،  در مقابله با زمین خواری باید همه پای کار باشند ،  زمین خواری در کشور واقعا بیداد می‌کند در مازندران هکتارها زمین تصرف و ادعا شده که مشجر است ولی بعدا خلاف ان ثابت شد.سراج افزود :  بنا به گزارش یکی از نمایندگان مجلس ،  خانه‌هایی که 10 یا 20 روز استفاده می‌شود ،  بیشتر از کل خانه‌های مردم مازندران است ،  نباید اجازه تصاحب زمین‌های عمومی و دولتی را بدهیم و قطعا چون عزم سه قوه وجود دارد ،  موفق نخواهند شد.سراج با بیان این که تقویت ارتباط با دستگاه‌های اداری کشور و اجرای کامل دستورات رییس قوه قضائیه ،  نگرش اصلاح گرایانه در انجام ماموریت بازرسی و نظارت از سیاست‌های سازمان بازرسی است ،  گفت :  توجه به ریشه‌ها و علت‌ها در مقابله با فساد و سو جریان‌ها مد نظر است باید سرچشمه را بخشکانیم اگر سرچشمه را بخشکانیم قطعا این اب جریان نخواهد داشت.رییس سازمان بازرسی کل کشور ،  نگرش پیشگیرانه در برنامه‌ها و موضوعات نظارت و بازرسی و جلوگیری از بروز فساد و سو جریان‌ها را سیاست دیگر سازمان بازرسی دانست و گفت :  باید مسائلی که افکار عمومی با ان سروکار دارد و از حاکمیت انتظار پاسخگویی دارد ،  در اولویت کاری سازمان باشد.استاندار گلستان نیز در این مراسم اظهار کرد :  با توجه به اموزه‌های اسلامی و نظام جمهوری اسلامی ،  پاکدستی و پاک چشمی در دستگاه‌های اجرایی اعم از دولتی و غیردولتی از حساسیت‌های مورد تاکید ماست و اگر گناه و کوتاهی صورت گیرد قابل چشم پوشی و گذشت نیست.حسن صادقلو با تاکید بر این که تعاملات مدیران ،  عاملی در جهت پیشگیری و نظارت است ،  گفت :  همواره ابعاد گوناگون بازرسی و نظارت باید مورد توجه باشد و باید دانست که بازرسی به معنای مچ گیری نیست بلکه این امر ،  اخرین مرحله کار است.در پایان این مراسم ضمن تقدیر از زحمات 10 ساله محمدتقی مشهدی بازرس کل سابق استان گلستان ،  حجت الاسلام موسی فتوحی به عنوان بازرس کل این استان معرفی شد.