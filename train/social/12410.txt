وقوع زمین لرزه در شهرستان ابدانان استان ایلام سبب تخریب ساختمان مخابرات این شهرستان شده است.به گزارش ایرنا از محل وقوع زمین لرزه ،  اب ،  برق و وسایل ارتباطی هم اکنون در شهرستان ابدانان قطع شده و امکان اطلاع از وضعیت مناطق روستایی میسر نیست.در این زلزله شماری زخمی شده‌اند ولی تاکنون شواهدی مبنی بر کشته شده فردی در این حادثه طبیعی مخابره نشده است.مردم شهر ابدانان و روستاهای بخش مورموری هم اکنون از ترس زمین لرزه در خیابان‌ها بسر می‌برند.به گزارش ایرنا به نقل از مرکز لرزه نگاری کشوری وابسته به موسسه ژئوفیزیک دانشگاه تهران ،  این زلزله در ساعت 7و 2 دقیقه و 5 ثانیه رخ داد و کانون ان ،  حوالی مورموری در ایلام با موقعیت 7 /  32 درجه عرض شمالی و 7 /  47 درجه طول شرقی اعلام شده است.بر اساس این گزارش ،  کانون این زلزله سه کیلومتری مورموری ،  36 کیلومتری موسیان و 41 کیلومتری دهلران در استان ایلام بود.هنوز ار تلفات احتمالی این زمین لرزه اطلاعی در دست نیست اما خبرنگاران ایرنا گزارش داده‌اند که این زلزله در استانهای همجوار از جمله اهواز مرکز استان خوزستان نیز احساس شده است.