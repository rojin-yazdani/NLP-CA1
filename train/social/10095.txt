دستگاه‌های اجرایی موظف شدند در استخدام کارمندان خود پس از طی مراحل گزینش و در بدو ورود افراد به دستگاه اجرایی  ،  تمهیدات لازم را برای ادای سوگند و امضای منشور توسط انان فراهم کنند.به گزارش پایگاه اطلاع رسانی دولت  ،  با تصویب وزیران عضو کمیسیون امور اجتماعی و دولت الکترونیک  ،  دستگاه‌های اجرایی موظف شدند در استخدام کارمندان خود پس از طی مراحل گزینش و در بدو ورود افراد به دستگاه اجرایی تمهیدات لازم برای ادای سوگند و امضای منشور اخلاقی و اداری کارمندان دولت توسط انان را فراهم کرده و سوگندنامه و منشور امضا شده را در پرونده پرسنلی انان نگهداری کنند.وزیران عضو کمیسیون امور اجتماعی و دولت الکترونیک این تصمیم را بر اساس پیشنهاد معاونت توسعه مدیریت و سرمایه انسانی ریاست جمهوری اتخاذ کردند.بر این اساس  ،  مراسم ادای سوگند و امضای منشور  ،  در واحدهای مرکزی دستگاه‌های اجرایی با حضور معاون ثابت دستگاه  (  یا معاون توسعه مدیریت و سرمایه انسانی و عناوین مشابه  )  و در واحدهای استانی با حضور معاون پشتیبانی دستگاه استانی  (  یا عناوین مشابه  )  برگزار می‌شود.همچنین دستگاه‌های اجرایی می‌توانند مراسم ادای سوگند برای پذیرفته شدگان را به صورت فردی یا جمعی برگزار کنند و اگر رابطه استخدامی کارمند با دستگاه اجرایی به هر طریقی قطع شود  ،  برای ورود مجدد وی به دستگاه مزبور یا سایر دستگاه‌های اجرایی مشمول  ،  ادای مجدد سوگند و امضای دوباره منشور اخلاقی و اداری کارمندان دولت ضروری است.بر اساس این مصوبه  ،  کارمندان دستگاه‌های اجرایی موظفند در بدو ورود به خدمت  ،  سوگند زیر را ادا کرده و امضا کنند.سوگندنامهبسم الله الرحمن الرحیماکنون که به عنوان کارمند دستگاه اجرایی در نظام جمهوری اسلامی ایران افتخار خدمتگزاری به مردم عزیز ایران برای من فراهم شده است  ،  در برابر قران مجید به خداوند متعال سوگند یاد می‌کنم که تمام تلاش خود را برای انجام وظایف شغلی و مسئولیت‌های قانونی به کارگیرم و به حفظ حقوق مردم  ،  پیشرفت نظام اداری و اعتلای کشور اهتمام نموده و در این راه وجدان کار داشته و همواره عدالت  ،  صداقت  ،  امانتداری  ،  رازداری و خدمت به مردم را سرلوحه گفتار و کردار خود قرارداده و ارزش‌های دینی  ،  انسانی و اجتماعی و قوانین  ،  مقررات و ضوابط را در انجام فعالیت‌های سازمانی و اداری رعایت نمایم و در همه حال به احکام الهی  ،  قانون اساسی  ،  مقررات حاکم و منشور اخلاقی و اداری کارمندان دولت و دستگاه متبوع خود پایبند باشم و تلاش خود را در جهت جلب رضای خدای متعالی و اجرای احکام و مقررات اسلامی به منظور رسیدن به روابط و مناسبات عادلانه انسانی در جامعه و تحقق جامعه اسلامی و ترویج دین و اخلاق  ،  رفع تبعیضات ناروا و ایجاد محیطی عادلانه در زمینه‌های مادی و معنوی  ،  مهرورزی به بندگان خدا و اعتلای سطح علمی به کار گیرم و با تقویت روحیه خلاقیت و ابتکار در تمام زمینه‌های علمی  ،  فنی و فرهنگی  ،  همواره سلامت و شادابی و نشاط را در محیط کار ترویج نمایم.بر اساس این مصوبه  ،  پیروان اقلیت‌های دینی مصرح در قانون اساسی جمهوری اسلامی ایران  ،  سوگندنامه را با ذکر کتاب اسمانی خود قرائت کرده و متن امضا شده توسط انان با ذکر کتاب اسمانی خودشان خواهد بود.همچنین کارمندان دولت موظف شدند در بدو ورود به خدمت  ،  پس از مطالعه دقیق منشور زیر  ،  ان را امضا کنند.*منشور اخلاقی و اداری کارمندان دولتاین منشور به منظور اشاعه و اعتلای فرهنگ اسلامی و ارزش‌های انسانی و سازمانی در نظام اداری کشور و نهادینه کردن ابعاد انها در اندیشه و عمل کارمندان دولت تدوین گردیده است. با اطلاع از این که کارمندان دولت به عنوان بندگان خدا و خدمتگزاران مردم باید تمامی تلاش و همت خود را برای انجام هر چه بهتر وظایف شرعی و قانونی و مسئولیت‌های اداری برمبنای باورها و ارزش‌های اسلامی و افزایش سطح رضایتمندی مردم به کارگیرند  ،  خود را ملزم به رعایت اصول و مفاد زیر می‌دانم  :  الف اصول حاکم بر منشور1  -  اصل برابری  :  همه شهروندان در برابر قانون برابرند و باید با همه انان در شرایط مشابه رفتار یکسان داشت. کارمندان باید در محدوده وظایف شغلی خود  ،  امکان دسترسی برابر به خدمات دولتی را برای همه شهروندان فراهم کرده و با انان بدون هیچ گونه تبعیض رفتار کند.*اصل حاکمیت قانون در مناسبات اداری  :  همه امور دولتی مبنای قانونی دارد و تصمیمات و اقدامات اداری کارمندان باید براساس احترام به قوانین و مقررات موجود اتخاذ و انجام شود.* اصل شهروندمداری  (  مردم مداری  )   :  هدف غایی از تشکیل سازمان‌های دولتی و استخدام کارمندان  ،  ارایه خدمات بهتر به مردم و شهروندان است. کارمندان باید در گفتار  ،  کردار و نگرش‌های خود عنوان خدمتگزار مردم را متجلی سازند. کارمندان متعهد هستند که در تصمیم‌گیری‌ها  ،  انجام وظایف و رفتارهای خود منافع و ترجیحات مردم و شهروندان و مصالح عمومی را در نظر گیرند و امکان دسترسی راحت‌تر و عام‌تر به خدمات دولتی را فراهم نمایند.*اصل احترام و اعتماد  :  کارمندان در تعاملات و رفتارهای خود با سایر افراد از قبیل مافوق‌ها  ،  زیردستان  ،  همکاران و مراجعان باید احترام انان را حفظ نمایند. به انتظارات و احساسات دیگران اهمیت قائل شده و بر مبنای اعتماد به طرف مقابل عمل کنند.*اصل شفافیت  :  کارمندان باید تمامی اطلاعات مربوط به امور و فرایندهای جاری دستگاه‌های اجرایی  (  به غیر از اموری که در زمره اسناد و اطلاعات طبقه‌بندی شده قرار دارد  )  را به طور شفاف در چارچوب مقررات و ضوابط در اختیار ذینفعان قرار دهند. این اطلاعات ضمن مشخص کردن فرایندهای سازمانی  ،  مبنای پاسخگویی کارمندان به مردم و مراجع ذیصلاح را فراهم می‌اورد.* اصل پاسخگویی  :  سازمان‌های دولتی برای مردم ایجاد می‌شوند و باید در برابر انان پاسخگو باشند. کارمندان مسئولیت تصمیمات و اقدامات خود را برعهده گرفته و در مورد انها به مردم و مراجع ذیصلاح پاسخگو هستند.*اصل عدم سو استفاده از موقعیت شغلی  :  کارمندان نباید از اختیارات و جایگاه شغلی و سازمانی خود در جهت منافع شخصی یا گروه خاصی استفاده نمایند. اختیارات شغلی و سازمانی باید فقط برای انجام وظایف سازمانی و در جهت مصالح عمومی به کار گرفته شوند.* اصل تعهد و وفاداری به سازمان  :  کارمندان باید نسبت به دستگاه متبوع خود و اهداف  ،  ماموریت‌ها و ضوابط ان متعهد و وفادار باشند و با علاقه‌مندی و تمام توان از طریق انجام صحیح وظایف و مسئولیت‌های شغلی و سازمانی در راستای تحقق اهداف و ماموریت‌های سازمان تلاش کنند.* اصل به کارگیری مهارت و تخصص  :  کارمندان باید تلاش نمایند تا مهارت  ،  دانش و تخصص مربوط به وظیفه شغلی و سازمانی خود را فراگرفته و تمام توان فنی  ،  تخصصی و حرفه‌ای خویش را برای انجام بهینه فعالیت‌های شغلی و سازمان به کار گیرند.ب مفاد منشور1  -  انجام وظایف و مسئولیت‌های شغلی و سازمانی1  -  1  -  به رعایت نظام و انضباط در انجام فعالیت‌ها و حضور به موقع در سازمان توجه نماییم.1  -  2  -  در انجام وظایف و مسئولیت‌ها پشتکار و جدیت داشته و انها را با دقت  ،  صحت و به موقع انجام دهیم.1  -  3  -  سعی نماییم تا دانش خود را در زمینه فعالیت‌های سازمانی به روز نگه داشته و انها را با توانمندی و ابتکار خود در انجام فعالیت‌های اداری و سازمانی به کار گیریم.1  -  4  -  به ایده‌ها و افکار جدید ارزش قائل شده و برای اجرایی کردن انها به شکل منطقی در دستگاه اجرایی متبوع و نظام اداری تلاش کنیم.1  -  5  -  برای افزایش بهره‌وری نظام اداری از طریق افزایش بهره‌وری حیطه فعالیت خود تلاش کنیم.1  -  6  -  از امکانات  ،  تجهیزات و سرمایه‌های نظام اداری حفاظت نموده و در استفاده موثر و مطلوب از انها بکوشیم.1  -  7  -  در انجام فعالیت‌ها و تعاملات  ،  روابط خویشاوندی  ،  قومی  ،  جنسی  ،  نژادی  ،  مذهبی و غیره تاثیری در تصمیمات و اقدامات مان نداشته باشد.1  -  8  -  روحیه انتقادپذیری داشته و انتقادات سازنده دیگران را به عنوان فرصتی برای صلاح و بهبود خود و فعالیت‌هایمان بدانیم.1  -  9  -  همیشه و در همه حال رضایت خدای متعال را مدنظر قرار داده و بر انچه که خداوند امر یا از ان نهی می‌کند  ،  توجه کامل داشته و او را ناظر بر اعمال و کردار خویش بدانیم.2  -  رفتار و برخورد با ارباب رجوع و همکاران2  -  1  -  مردم و شهروندان به عنوان ذی حق برای نظام اداری هستند  ،  تلاش نماییم با ایجاد ارتباط مناسب و ارایه خدمت بهتر  ،  تصویری مثبت از دستگاه اجرایی و نظام اداری در ذهن انان ایجاد کنیم.2  -  2  -  به مراجعه کنندگان به صورت عادلانه و در چارچوب قوانین  ،  مقررات و ضوابط خدمت ارایه دهیم.2  -  3  -  در محدوده وظایف شغلی  ،  اطلاعات و راهنمایی‌های لازم و مناسب به ارباب روجوع ارایه و در زمینه خدمت شفاف‌سازی صورت دهیم.2  -  4  -  خواسته‌های قانونی ارباب رجوع را در چارچوب وظایف خود با صحت  ،  دقت و سرعت و بدون تشریفات زائد اداری و تحمیل هزینه اضافی به وی ارایه دهیم.2  -  5  -  به ارباب رجوع احترام گذاشته و در استقبال و صحبت با انان گشاده‌رو باشیم.2  -  6  -  به نظرات  ،  پیشنهادها و بازخوردهای شهروندان و مراجعه کنندگان به عنوان منبعی گرانبها برای بهبود عملکرد نگاه کرده و با دید منطقی به انها توجه کنیم.2  -  7  -  به نظم و اراستگی شخصی و محل کار خود توجه کنیم.2  -  8  -  سعی کنیم تا فرهنگ تکریم ارباب رجوع  ،  پاسخگویی و گره گشایی از مشکلات مردم و مراجعان به یک ارزش حاکم در نظام اداری تبدیل شود.2  -  9  -  روحیه کار جمعی را در خود تقویت کرده و در انجام فعالیت‌های گروهی مشارکت جو و مشارکت پذیر باشیم.2  -  10  -  روحیه قدردانی از دیگران را در خود تقویت کرده و سعی نماییم که این امر را در بین همکاران اشاعه دهیم.2  -  11  -  دانش  ،  تجربه و توانمندی‌های خود را با سعه صدر در اختیار همکاران قرارداده و در ارتقای توانمندی‌های انان کوشا باشیم.2  -  12  -  تا حد ممکن در حل مشکلات شغلی همکاران تلاش نماییم و از تجسس در زندگی خصوصی انان پرهیز کنیماین مصوبه پس از تایید رئیس جمهور  ،  از سوی معاون اول رئیس جمهور ابلاغ شده است.