جانشین منابع انسانی ستاد کل نیروهای مسلح گفت :  مجموع سال‌های سربازی 30 سال است که به 2سال ضرورت ،  8 سال احتیاط ،  20 سال ذخیره اول و دوم تقسیم می‌شود.سردار موسی کمالی در گفت‌وگو با خبرگزاری انا با تاکید بر اینکه معیار افزایش و کاهش مدت زمان سربازی بر اساس عرضه و تقاضا است ،  بیان کرد :  طبق ماده 4 قانون خدمت وظیفه عمومی که توسط مجلس به تصویب رسیده مدت زمان سربازی 24 ماه است.وی ادامه داد :  اگر تعداد مشمولان در سال اعزام کم باشد مدت زمان سربازی 24 ماه و اگر تعداد مشمولان بیشتر از حد معمول باشد از مدت زمان طبیعی سربازی بر اساس تشخیص ستاد کل نیروهای مسلح کاسته می‌شود.جانشین منابع انسانی ستاد کل نیروهای مسلح در پاسخ به سوالی مبنی بر اینکه نظر شما درباره ادعای منتقدین در خصوص اینکه فروش سربازی تنها برای افزایش درامد بوده است و نه تسهیل در امور ،  چیست ?  گفت :  مجموع سال‌های سربازی 30 سال است که به 2 سال ضرورت ،  8 سال احتیاط و 20 سال ذخیره اول و دوم تقسیم می‌شود.سردار کمالی افزود :  افرادی که بیش از 8 سال غیبت دارند دوران احتیاطشان را طی کرده‌اند و عملا وارد دوران ذخیره شده‌اند. بر اساس تعیین تکلیف اعلام شده این افراد اگر تمایل داشته باشند ،  می‌توانند به خدمت سربازی بروند و یا با پرداخت جریمه از سربازی معاف شوند.وی با تاکید بر اینکه غایبان باید هر چه سریعتر وضعیت سربازی خود را مشخص کنند ،  عنوان کرد :  ستاد کل نیروهای مسلح در نظر دارد در سال 94 با غایبان به شدت برخورد کند و با عملی شدن این طرح دیگر بهانه‌ای برای افراد غایب وجود ندارد.سردار کمالی تاکید کرد :  مردم و تمام مشمولان باید هوشیار باشند که خبرهای مربوط به خدمت سربازی و چند و چون ان را تنها از ستاد کل نیروهای مسلح و سازمان وظیفه عمومی پیگیری کنند و اطلاع‌رسانی از طریق دیگر افراد به هیچ وجه قابل اعتنا نیست.جانشین منابع انسانی ستاد کل نیروهای مسلح با اشاره به اینکه اخرین شرایط خرید سربازی از سوی کمیسون تلفیق لایحه بودجه سال 94 اعلام شده است ،  گفت :  هیچ طرحی مبنی بر قسط‌بندی و یا ارایه وام به متقاضیان خرید سربازی مطرح نشده است.وی در واکنش به اظهارنظر برخی از نمایندگان مجلس پیرامون نداشتن حق خروج از کشور برای سربازان غایبی که اقدام به خرید غیبت خود کرده‌اند ،  تصریح کرد :  این موضوع به هیچ وجه صحت ندارد و تمام افرادی که از طریق پرداخت جریمه ریالی خدمت سربازی ،  معاف می‌شوند هیچ محدودیتی برای خروج از کشور و دریافت گذرنامه نخواهند داشت.