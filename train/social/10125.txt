مشاور عالی سازمان سنجش با اشاره به اغاز ثبت‌نام مرحله تکمیل ظرفیت کنکور 92 ،  امار رشته محل‌ها را به تفکیک گروه‌های ازمایشی و دوره‌های مختلف اعلام کرد.دکتر حسین توکلی در گفت‌وگو با ایسنا ،  گفت :  داوطلبانی که در ازمون سراسری سال 1392 شرکت کرده و در جلسه ازمون حاضر بوده‌اند ،  می‌توانند با توجه به اینکه بعضی از دانشگاه‌ها و مؤسسات اموزش عالی ،  پس از اعلام نتایج نهایی علاوه بر ظرفیت‌های مندرج در دفترچه راهنمای انتخاب رشته‌های تحصیلی ،  برای پذیرش دانشجو اعلام ظرفیت کرده و یا متقاضی تکمیل ظرفیت بعضی از رشته‌های خود شده‌اند ،  می‌توانند در این مرحله شرکت کنند.وی افزود :  البته کلیه داوطلبان حاضر در جلسه ازمون با نمره کل بیشتر از یک  ( با توجه به کارنامه نتایج علمی اولیه )  بر اساس ضوابط و شرایط مندرج در این اطلاعیه و دفترچه‌های راهنمای شماره 1 و 2 و سایر اطلاعیه‌های مربوط مجاز به شرکت در مرحله تکمیل ظرفیت هستند.توکلی با اشاره به مهلت ثبت‌نام داوطلبان تا روز یکشنبه 12 ابان ماه از طریق سازمان سنجش به نشانی www.sanjesh.org ،  گفت :  داوطلبان ضمن اطلاع از کد رشته‌های مربوط و پس از پرداخت وجه مربوط به تکمیل ظرفیت 35 هزار ریال از طریق سیستم پرداخت الکترونیکی ،  نسبت به ثبت‌نام و تکمیل فرم انتخاب رشته  ( حداکثر 10 کد رشته )  به روش اینترنتی ،  اقدام کنند.وی با اشاره اعلام 231 رشته محل در گروه ازمایش علوم ریاضی ،  گفت :  از این تعداد 65 رشته محل در دوره روزانه ،  47 رشته محل در دوره شبانه و 119 رشته محل در دوره رشته‌های دانشگاه فرهنگیان است.مشاور عالی سازمان سنجش به وجود 252 رشته محل گروه ازمایشی علوم تجربی اشاره کرد و افزود :  از این تعداد 83 رشته محل در دوره روزانه ،  45 رشته محل در دوره شبانه و 124 رشته محل مربوط به رشته‌های دانشگاه فرهنگیان است.وی با بیان اینکه در این مرحله دانشجو در 266 رشته محل گروه ازمایشی علوم انسانی پذیرفته می‌شود ،  اظهار کرد :  از این تعداد 32 رشته محل در دوره روزانه ،  16 رشته محل در دوره شبانه و 218 رشته محل مربوط به رشته‌های دانشگاه فرهنگیان است.توکلی افزود :  همچنین در این مرحله در گروه ازمایشی هنر در 5 رشته محل که دو رشته محل در دوره روزانه و سه دوره شبانه و در گروه ازمایشی زبان‌های خارجی در 18 رشته محل که از این تعداد هفت رشته محل در دوره روزانه ،  پنج رشته محل در دوره شبانه و شش رشته محل دانشگاه فرهنگیان پذیر شدانشجو انجام می‌شود.وی افزود :  در صورت قبولی نهایی داوطلبانی که در یکی از رشته‌های تحصیلی متمرکز ازمون سراسری سال 1392 پذیرفته شده‌اند ،  در این گزینش ،  قبولی قبلی انان کان‌لم یکن تلقی خواهد شد و چنانچه داوطلبان متقاضی ،  در دوره‌های روزانه مندرج در این اطلاعیه پذیرفته شوند ثبت‌نام و شرکت در ازمون سراسری سال بعد  ( 1393 )  را نخواهند داشت ، بنابراین به پذیرفته‌شدگان تاکید می‌شود در تکمیل فرم تقاضانامه شرکت در گزینش رشته‌های تحصیلی دقت کافی مبذول دارند ،  در غیر این صورت هیچگونه اعتراضی قابل قبول نخواهد بود.مشاور عالی سازمان سنجش با تاکید بر اینکه در صورت قبولی نهایی این دسته از داوطلبان در این گزینش ،  با انان همانند دانشجوی انتقالی رفتار خواهد شد ،  خاطرنشان کرد :  پذیرفته‌شدگان متمرکز ازمون سراسری در هر یک از کد رشته‌های تحصیلی بورسیه و یا شرایط خاص که به دستگاه‌های اجرایی تعهد خدمت دارند و همچنین پذیرفته‌شدگان رشته‌های تحصیلی دانشگاههای فرهنگیان و تربیت دبیر شهید رجایی و رشته‌های تحصیلی ویژه فرهنگیان دیپلمه رسمی و یا پیمانی شاغل در وزارت اموزش و پرورش مجاز به ثبت‌نام و شرکت در گزینش رشته‌های تحصیلی مندرج در اطلاعیه مذکور نمی‌باشند.وی افزود :  داوطلبان هر یک از گروه‌های ازمایشی ضرورت دارد در انتخاب رشته‌های تحصیلی مورد علاقه ،  به شرایط و ضوابط هر یک از رشته‌های انتخابی مندرج در اطلاعیه و همچنین شرایط و ضوابط دانشگاه یا مؤسسه اموزش عالی مربوط که در دفترچه‌های راهنمای شماره 1 و 2 ازمون سراسری سال 1392 و سایر اطلاعیه‌های مربوط درج شده است ،  توجه کنند.توکلی در پایان گفت :  نیمسال پذیرش دانشجو در هر یک از کدرشته محل‌های مندرج در اطلاعیه مربوط براساس امکانات و نظر دانشگاه یا مؤسسه محل قبولی ،  خواهد بود.