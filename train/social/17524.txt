معاون قضائی رئیس کل دادگستری استان خوزستان از اعدام شش متجاوز در زندان کارون اهواز خبر داد که ده زن را در برابر همسرانشان مورد ازار و اذیت قرار داده بودند. به گزارش تابناک  ،  قاضی علی افتخاری در تشریح جزئیات جنایت سیاه این شش متجاوز به مهر گفت :  28 دی ماه سال 90 گزارشی به ماموران پلیس اگاهی شوشتر رسید که اثاری از خون در یک منطقه گردشگری در این شهرستان دیده شده است. در ادامه تیمی از ماموران برای بررسی موضوع راهی محل مورد نظر شده و علاوه بر اثار خون با رد چرخ یک خودرو روبه‌رو شدند. با ردیابی رد چرخ ،  ماموران به محلی خلوت رسیدند که در انجا یک چادر مشکی ،  کفش و لباس زنانه ،  اثار شکستگی شیشه خودرو و رد خون دیده می‌شد. این در حالی بود که در ان منطقه با چند مورد شکایت مشابه در خصوص تجاوز به عنف روبه‌رو بودیم. وی افزود :  در ادامه با گزارش موضوع به دادستان شهرستان ،  با دستور وی یک اکیپ از ماموران با خودروی پراید شیشه دودی راهی محل مورد نظر شده و به گشت زنی در این منطقه پرداختند. اعضای این باند متجاوز که تصور می‌کردند در داخل خودروی پراید طعمه‌های جدید ان‌ها هستند با چاقو و قمه وارد خودرو شده اما با دیدن ماموران موتورسیکلت‌های خود را در ان منطقه رها کرده و متواری شدند.معاون قضائی رئیس کل دادگستری استان خوزستان ادامه داد :  ماموران با ردیابی موتورسیکلت‌ها و انجام تحقیقات گسترده ،  موفق شدند شش تن از اعضای این باند را دستگیر کنند که متهمان در جریان بازجویی‌ها ، ‌اعترافات تکان‌دهنده‌ای کردند.یکی از اعضای این باند درباره جزئیات جنایت خود گفت :  چهل روز پیش از دستگیری ساعت 12 ظهر با یک خودروی پژوی مشکی در منطقه روبه‌رو شدیم که دختر و پسر جوانی سوار ان بودند. سه نفری به این خودرو حمله کرده و با تهدید چوب و ضرب و شتم راننده را به داخل دره‌ای در ان منطقه برده و بعد به همسرش تجاوز کردیم. زن جوان با التماس از ما می‌خواست که طلاهایش را بگیریم اما با او کاری نداشته باشیم ،  ولی ما بدون توجه به التماس‌های زن جوان او را مورد ازار و اذیت قرار داده و بعد طلاهایش را دزدیدیم. ده روز بعد دختر و پسر دیگری را دیدیم که چهار نفری به خودروی ان‌ها حمله کرده و پس از شکستن شیشه خودرو ،  راننده را به شدت مورد ضرب و شتم قرار داده و در مقابل او نامزدش را مورد ازار و اذیت قرار دادیم. پس از تجاوز طلاهای زن جوان را سرقت کردیم. در جریان سرقت گوشواره‌های زن جوان یکی از اعضای باند به نام علی چنان وحشیانه عمل کرد که گوش‌های او دچار جراحت شدید شد. در جریان اخرین تجاوز نیز قربانی خود را بر روی زمین کشیده که رد خون باقی مانده در محل مربوط به جراحت‌های بدن اوست. این مقام قضائی ادامه داد :  اعضای این باند در بازجویی‌ها به ده فقره تجاوز به عنف اعتراف کردند که در خصوص شگردشان مدعی شدند با موتورسیکلت در مناطق گردشگری اطراف شوشتر پرسه می‌زدیم و با کمین در میان تپه‌ها ،  قربانیان خود را از میان زوج‌های جوان شناسایی و در فرصتی مناسب ان‌ها را به محاصره خود درمی‌اوردیم. برای اینکه ان‌ها در برابر ما مقاومت نکنند ،  فضای رعب و وحشت را در منطقه ایجاد می‌کردیم. از سوی دیگر ،  بررسی سابقه مجرمان نشان داد ،  اعضای این باند از مجرمان سابقه‌دار و معتاد هستند. معاون قضائی دادگستری استان خوزستان خاطرنشان کرد :  با توجه به حساسیت موضوع ابازپرس ویژه‌ای برای پرونده تعیین و تحقیقات گسترده‌ای در این زمینه برای اثبات جرم انجام شد. متجاوزان صحنه‌های وقوع جرم را کامل بازسازی کرده و حتی در یکی از صحنه‌ها موی زنانه کشف شده با موی یکی از قربانیان تطابق داشت که این موضوع از سوی پزشکی قانونی نیز تایید شد. اعضای این باند وقتی با مقاومت این زن روبه‌رو شده بودند او را از موی سر گرفته و بر روی زمین کشیده بودند که این کار ان‌ها باعث شد اثار موی قربانی در محل حادثه بماند. در ادامه بازپرس پرونده متهمان را با شاکیان روبه‌رو کرده که تمام شاکیان پرونده ان‌ها را شناسایی کردند. شدت اقدامات مجرمانه اعضای این باندن به گونه‌ای بود که یکی از شاکیان پس از روبه‌رو شدن با مجرمان دچار شوک عصبی شد و گفت :  یکی از اعضای این باند ،  گلوی مرا محکم گرفته و وقتی مقاومت کردم ،  می‌خواست من را خفه کند.قاضی افتخاری با اشاره به محاکمه مجرمان در دادگاه کیفری گفت :  پس از اعتراف متهمان و تکمیل تحقیقات پرونده برای محاکمه به دادگاه کیفری استان خوزستان فرستاده شد که با ابلاغ رئیس کل دادگستری شعبه ویژه‌ای رسیدگی به این پرونده را اغاز کرد و شش عضو این باند به اعدام محکوم شدند. با تایید حکم اعدام در دیوان عالی کشور و تنفیذ رئیس قوه قضائیه شش مرد متجاوز سحرگاه امروز در زندان کارون اهواز به دار مجازات اویخته شدند. وی خاطرنشان کرد :  روند رسیدگی به این پرونده یک سال و نیم به طول انجامید ؛  اما در این مدت تحقیقات گسترده‌ای روی پرونده انجام شد و پس از انجام مقدمات قانونی متجاوزین به سزای کار خود رسیدند. ان‌ها پیش از اجرای حکم از اقدامات مجرمانه خود اظهار پشیمانی کرده و می‌گفتند ،  تصور نمی‌کردیم از سوی ماموران دستگیر و سرانجام اعدام شویم اما هم‌اکنون از کارهای خود پشیمانیم و می‌دانیم دیر شده است. معاون قضائی رئیس کل دادگستری استان خوزستان در پایان خاطرنشان کرد :  متجاوزین و ناامن کنندگان امنیت جامعه از کارهای خود دست برداشته و بدانند قوه قضائیه با ان‌ها قاطع برخورد می‌کند و اجازه نمی‌دهد ان‌ها با اقدامات خود امنیت شهروندان را به خطر بیندازند. به پرونده متجاوزین و ناامن کنندگان امنیت جامعه به صورت ویژه رسیدگی می‌شود و به سزای رفتار خود می‌رسند.