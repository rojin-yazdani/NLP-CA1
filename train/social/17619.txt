فرمانده پلیس راه استان تهران گفت :  تغییر شکل فرمان خودروها تخلف است.  احمد نجفی در گفت‌وگو با فارس افزود :  براساس اعلام‌نظر کارشناسان تغییر شکل فرمان خودروها موجب کاهش بازدهی ان شده و شواهد نشان می‌دهد که برخی از تصادفات به دلیل تغییر شکل فرمان خودروها بوده است. وی اظهار داشت :  به تمامی ماموران راهنمایی و رانندگی در سطح استان تهران ابلاغ شده است ،  در صورت مشاهده این تخلف بلافاصله خودرو مربوطه را توقیف و تا رفع مشکل از ازاد کردن خودرو خودداری کنند. نجفی ادامه داد :  همچنین رانندگانی که اقدام به تغییر شکل فرمان خودرو خود کنند ،  جریمه می‌شوند. وی خاطر نشان کرد :  وسائل و تجهیزات هر خودرو براساس معیارها و استانداردهایی نصب شده است که تغییر انها ،  خطرات جبران ناپذیری را به همراه خواهد داشت و تغییر شکل فرمان خودروها از جمله خطرناک‌ترین تخلفات است. نجفی افزود :  برخی از رانندگان بدون توجه به استانداردهای خودروهای خود و بدون اشنایی با عملکرد و بازدهی انها اقدام به دستکاری وسائل و تجهیزات خودروی خود می‌کنند به عنوان مثال مشاهده می‌شود که برخی‌ها فرمان‌هایی را بر روی خودرو نصب می‌کنند که شبیه فرمان هواپیما است و این اقدام ضمن اینکه تخلف است ،  موجب کاهش بازدهی خودرو شده و خطرات بسیاری را به همراه دارد. نجفی در پایان تصریح کرد :  توجه به قوانین و مقررات بدون شک در کاهش خسارات ناشی از تصادفات تاثیر دارد و امیدواریم مردم پلیس را در اجرای هر چه بهتر قوانین راهنمایی و رانندگی یاری دهند.