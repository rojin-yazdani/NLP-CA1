در حالی که پخش یک سریال طنز از تلویزیون پزشکان را در برابر دست اندرکاران سریال در حاشیه قرار داده است ،  وزیر بهداشت در واکنشی به اخرین ساخته مهران مدیری عنوان کرد :  اجازه دهیم مردم سریال را ببینند و خودشان قضاوت کنند.به گزارش مهر ،  در حالی که پخش یک سریال طنز از تلویزیون پزشکان را در برابر دست اندرکاران سریال در حاشیه قرار داده است ،  وزیر بهداشت در واکنشی به اخرین ساخته مهران مدیری عنوان کرد :  اجازه دهیم مردم سریال را ببینند و خودشان قضاوت کنند.روز گذشته سید حسن قاضی‌زاده هاشمی در حالی این اظهار نظر را انجام داد که در تمامی روزهای پس از تعطیلات واکنش‌هایی به سریال در حاشیه انجام شده است چنانکه ،  مسئولان سازمان نظام پزشکی رفتار بازیگران این سریال را لودگی دانسته و عنوان کرده‌اند :  مدیری با این سریال به پزشکان توهین می‌کند. علاوه بر این روز دوشنبه خبری مبنی بر تحریم درحاشیه توسط انجمن متخصصان داخلی ایران روی خروجی خبرگزاری‌ها قرار گرفت.با وجود این ،  مسئولان صدا و سیما با بیان اینکه سوتفاهم شده است خواستار تحمل بیشتر شده‌اند هر چند ،  با قاطعیت اعلام می‌کنند پخش سریال ادامه خواهد داشت. وزیر بهداشت در روزهای پایانی سال گذشته در واکنش به سریال در حاشیه نامه‌ای به رئیس رسانه ملی نوشت. از ان پس و به رغم جنجال‌هایی که پیرامون این سریال وجود داشت قاضی‌زاده هاشمی واکنشی نشان نداد هر چند ،  روز گذشته بار دیگر به این موضوع پرداخت و حتی به گونه‌ای خواستار ادامه پخش این سریال شد. در حالی که موافقان پخش در حاشیه پزشکان را متهم به استانه تحمل پایین می‌کنند ،  مخالفان ان می‌گویند کار مدیری در این سریال نه طنز که توهین و تمسخر است.مخالفان حتی در مواردی به خدشه‌دار شدن رابطه میان پزشک و بیمار با پخش این سریال تاکید می‌کنند و حتی می‌گویند جایگاه حرفه پزشکی نسبت به دیگر حرفه‌ها بالاتر است. روز گذشته وزیر بهداشت نیز گفت :  اجازه دهیم مردم سریال را ببینند و خودشان قضاوت کنند.هاشمی ادامه داد :  نظر کلی ما درباره صداوسیما که باید دانشگاه باشد ،  این است که فرهنگ عمومی را ارتقا دهد ،  از سرمایه‌های ملی صیانت کند و به مجموعه‌هایی که به مردم خدمت می‌کنند حرمت بگذارد البته هیچ کدام از این مجموعه‌ها مقدس نیستند و همواره دارای معایبی هستند.او با بیان اینکه عرصه هنر وسیع است گفت :  طبیعت طنز با اغراق همراه است و نمی‌توان انتظار داشت بدون پرداختن به سوژه خاص ،  هنر طنز را تقویت کرد ،  البته سازمان صدا و سیما باید مراقبت بیشتری در این‌باره داشته باشد.هاشمی اشاره کرد :  اجازه دهیم مردم سریال را ببینند و خودشان قضاوت کنند ،  زیرا قرار نیست ما به جای انها اظهار نظر کنیم اما از نظر هنری ،  این هنرمندان و متخصصان این حوزه هستند که اظهار نظر می‌کنند. این قضاوت مردم است که برای ما محترم است و خودمان سعی کنیم حاشیه‌سازی نکنیم چرا که ما کارهای مهم‌تری پیش رو داریم.وزیر بهداشت در پاسخ به سوال خبرنگاری که ایا شما این سریال را دیده‌اید گفت :  بله چند قسمت از این سریال را قبل از پخش دیده‌ام و صحبت‌هایی را نیز انجام دادم که کسی به این صحبت‌ها توجه نکرد. در حال حاضر نیز به دلیل اینکه تا دیر وقت مشغول کار هستم ،  فرصت نشده است که ان را ببینم اما نه تنها از عوامل این سریال ،  بلکه از هیچ کس ناراحت نیستم.