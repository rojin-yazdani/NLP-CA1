عضو کمیسیون امنیت ملی مجلس شورای اسلامی معتقد است سازمان منابع طبیعی با تصاحب زمین‌های روستائیان ،  مردم را با مشکلات زیادی روبه‌رو کرده است.محمد مهدی شهریاری با بیان این مطلب به خبرنگار ارمغان گفت :  در بازدید از حوزه انتخابیه ،  روستاییان بسیاری از عملکرد سازمان منابع طبیعی گله‌مند بودند.نماینده بجنورد ،  جاجرم ،  گرمه ،  مانه و سملقان در مجلس شورای اسلامی افزود :  بیش از 40 سال است که مردم در این مناطق که زمین‌های هموار و مناسبی برای کشت است ساکن هستند و کشاورزی می‌کنند.شهریاری درخصوص اقدامات انجام شده اظهار داشت :  پیگیری‌های بسیاری کردیم و برخی موارد اصلاح شد و منتظر توجه بیشتر این سازمان و کمک از وزیر جهاد و کشاورزی هستیم. این مسئله مهاجرت گسترده روستاییان را به‌دنبال داشته است.