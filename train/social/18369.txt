مردی که 200 دختر و پسر جوان را به عنوان شرکت در جشن نامزدی به یک پارتی شبانه در باغ خانوادگی‌اش در زرکان شهریار دعوت کرده بود ،  تحت تعقیب قرار گرفت و در این رابطه یک فوتبالیست و 59 دختر و پسر دستگیر شدند.به گزارش جام‌جم  ،  ساعت 23 شامگاه پنجشنبه گذشته یکی از اهالی شهرک زرکان شهریار با مرکز فوریت‌های پلیسی 110 شهریار تماس گرفت و از رفت و امدهای مشکوک زنان و مردان غریبه‌ای به باغ خانوادگی همسایه‌اش خبر داد.ماموران اطلاعات امنیت شهریار پس از اطلاع ماجرا به محل حادثه اعزام شدند و باغ خانوادگی را تحت نظر قرار دادند که معلوم شد ،  افراد بسیاری به این محل تردد می‌کنند و یک پارتی شبانه در حال برگزاری است.ماموران پس از اطمینان از ماجرا ،  موضوع را به بازپرس کشیک دادسرای شهریار اطلاع دادند و با هماهنگی قضایی وارد باغ محل حادثه شدند.ماموران اطلاعات امنیت شهریار به بررسی در داخل باغ پرداختند و 60 دختر و پسر جوان را که در پارتی شبانه حضور داشتند ،  شناسایی و دستگیر کردند و بازجویی از انها اغاز شد.ماموران در بازرسی از باغ و محوطه ان ،  مواد مخدر ( کراک )  و مشروبات الکلی را کشف کردند و با هماهنگی قضایی 50 دستگاه خودروی مدل بالای متعلق به شرکت‌کنندگان در پارتی توقیف و به پارکینگ پلیس منتقل شد.در حالی که تحقیقات از متهمان اغاز شده بود ،  معلوم شد که یکی از انها جوان فوتبالیستی است که در یکی از تیم‌های معروف فوتبال بازی می‌کند.جوان فوتبالیست در پارتیماموران به تحقیق از جوان فوتبالیست پرداختند که وی در اظهاراتش به پلیس گفت :  شب حادثه یکی از دوستانم با من تماس گرفت تا به ملاقاتش بروم. هنگامی که به محل قرارمان در باغ محل حادثه رفتم ،  پی به پارتی شبانه برده و قصد خروج از ان محل را داشتم که دستگیر شدم.با ثبت اظهارات وی ،  یکی از دختران بازداشت شده مورد تحقیق قرار گرفت و گفت :  عصر روز حادثه پسر مورد علاقه‌ام با من تماس گرفت و از من برای شرکت در مراسم جشن نامزدی یکی از اقوامش دعوت کرد و از برگزاری پارتی شبانه بی‌خبر بودم. به دنبال اصرارهای پسر مورد علاقه‌ام در ان مهمانی ماندم.با مشخص شدن این موضوع و تحقیق از دیگر متهمان معلوم شد که مراسم پارتی شبانه را صاحب باغ که مردی جوان است برعهده داشته و 200 زن و دختر جوان را که در محله‌های مختلف تهران سکونت داشته‌اند به پارتی دعوت کرده و مواد مخدر و مشروبات الکلی را در اختیار انها قرار داده است ،  اما بعد از یک ساعت به همراه برخی از مهمان‌ها ،  محل پارتی را ترک کرده است.بنابراین گزارش ،  با تشکیل پرونده‌ای در این رابطه در دادسرای عمومی و انقلاب شهریار ،  برای متهمان قرار قانونی صادر شد و تحقیقات تکمیلی برای دستگیری برگزارکننده پارتی شبانه و دیگر افراد فراری ادامه دارد.