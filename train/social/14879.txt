قطع بیش از 300 درخت کهنسال در منطقه کویر مرکزی ایران به بهانه جایگزینی با درختان ثمردارپایگاه اگاهی رسانی محیط زیست ایران  ( زیستا )  :  در روزهای گذشته بیش 300 اصله درخت که قدمت انها بین 100 تا 150 سال بوده در منطقه کویر مرکزی ایران و توسط اداره جهادکشاورزی شهرستان اردکان استان یزد قطع شده است  .به گزارش زیستا  ،  رئیس جهاد کشاورزی شهرستان اردکان امروز در مصاحبه‌ای تلفنی با پیک بامدادی رادیو ایران ضمن تائید این مسئله از اجرای طرح از رده خارج کردن درختان فرسوده در قسمت کویر مرکزی ایران خبر داد و گفت :  این درختان کهنسال بی‌ثمر هستند و در این طرح جایگزینی قرار است با درختان ثمردار تعویض شوند !  همچنین در این برنامه رادیویی فرماندار اردکان از وقوع این مسئله اعلام بی اطلاعی کرد و پس از انکه مجری برنامه گفت نیم ساعت پس از اغاز قطع کردن درختان  ،  معاونان شما در جریان قرار گرفته بوده‌اند  ،  گفت  :  به ایشان تذکر می‌دهم .قطع 300 اصله درخت کهنسال در روستای حاجی اباد زرین اردکان در حالی صورت می‌گیرد که این منطقه از سوی دولت منطقه ویژه گردشگری اعلام گردیده است و همچنین با اطلاع از این امر که در مناطق کویری بذر درختان به سختی امکان رویش و رشدونمو پیدا خواهند کرد .گفتنی است قطع درختان با اعتراضات مردم محلی همراه بوده که متاسفانه نتیجه‌ای در بر نداشته است .