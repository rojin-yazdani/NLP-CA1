برخورد یک دستگاه خودرو سنگین با 11 سواری متوقف شده در نوبت سوخت‌گیری ،  دو کشته و مجروح و میلیون‌ها ریال خسارت بر جای گذاشت.به گزارش روابط عمومی اتش نشانی تبریز ،  ساعت هفت دقیقه بامداد سحرگاه امروز برخورد یک دستگاه ولوو 10 چرخ در اتوبان پاسداران  ( بعد از میدان شهید فهمیده )  با صف خودروهای متوقف شده در کنار جاده که در نوبت سوخت‌گیری گاز CNG بودند ،  حادثه تلخی را رقم زد .در این حادثه ضمن واژگون شدن ولوو ،  به 11 دستگاه سواری شامل هشت تاکسی و سه سواری شخصی خسارت وارد شد.در این حادثه یک نفر به نام یعقوب ،  35 ساله جان باخت و جوان دیگری نیز از ناحیه دست راست دچار شکستگی شد.گروه نجات و حریق ایستگاه‌های هفت  ( باغمیشه )  و پنج  ( دروازه تهران )  به محض اطلاع از حادثه ،  در محل حاضر شده و ضمن نجات فرد مصدوم از میان اهن پاره‌ها ،  نسبت به ایمن سازی محیط و جلوگیری از بروز اتش‌سوزی و انفجار اقدام کردند.