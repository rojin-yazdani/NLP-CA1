رئیس سازمان مدیریت بحران کشور درباره سقوط یک بالگرد در روز پنجشنبه گذشته در منطقه پس قلعه دربند ،  گفت :  این بالگرد در اختیار جمعیت هلال احمر نبوده ،  بلکه مراحل واگذاری به این جمعیت را طی می‌کرده است. به گزارش تابناک به نقل از پایگاه اطلاع رسانی دولت ،  اسماعیل نجار اظهار کرد :  با توجه به این که سازمان مدیریت بحران کشور ،  فرمانده و هماهنگ کننده فعالیت‌های امدادی است نه مجری ان ،  قرار شد ،  2 فروند بالگرد خود را طی فرایندی به جمعیت هلال احمر واگذار کند و فرایند این انتقال نیز اغاز شده اما تکمیل نشده بود. وی افزود :  از این رو در لحظه وقوع بحران ،  این بالگرد در اختیار شرکت پشتیبانی و نوسازی هلیکوپترهای ایران  ( پنها )  بوده و پرواز از انجا انجام شده است. رئیس سازمان مدیریت بحران کشور همچنین با اشاره به انچه از وی در برخی از رسانه‌ها منتشر شده ،  اذعان کرد :  انچه بنده تا به این لحظه در تمامی مصاحبه‌های خود با خبرگزاری‌ها گفته‌ام همین مطلب بوده است که سند این بالگردها مربوط به سازمان مدیریت بحران است و در حال واگذاری به هلال احمر بوده اما تا این لحظه واگذاری انجام نشده و در لحظه وقوع حادثه ،  این بالگرد در اختیار شرکت پنها بوده است. وی همچنین از تشکیل یک تیم بازرسی ویژه برای بررسی دلایل صدور مجوز پرواز و علل سقوط این بالگرد خبر داد.