معاون رئیس‌جمهور در امور زنان و خانواده گفت :  بخش غیررسمی اشتغال زنانه شده است چرا که زنان نیروی کار ارزانی هستند و به علت نیاز به کار به این نوع اشتغال تن می‌دهند. شهیندخت مولاوردی در نشست خبری در هفته دولت افزود :  پرداختن به حضور زنان در بخش غیررسمی اشتغال ،  لازم است. به گزارش ارمان ،  او با ارائه گزارشی از روند فعالیت معاونت امور زنان ریاست جمهوری در هفته دولت ،  به تفاهمنامه‌های منعقد شده با سایر دستگاه‌ها اشاره کرد و گفت :  12 تفاهمنامه ،  8 موافقتنامه و 24 پروژه مشترک ،  یا به اتمام رسیده یا در حال انجام است و در حال دریافت گزارش و نظارت اجرایی هستیم. مولاوردی اضافه کرد :  به موضوعاتی که نیازمند اقدام فوری هستند می‌پردازیم و شروع به حساس‌سازی می‌کنیم ؛  البته به خاطر این کار ما را متهم به سیاه‌نمایی کرده‌اند ولی این روند ادامه می‌یابد. وجود سقف‌های نامرئی در حوزه زنان معاون رئیس جمهور در امور زنان و خانواده در زمینه وجود سقف‌های نامرئی برای فعالیت‌های زنان افزود :  وجود سقف‌های نامرئی در حوزه زنان و خانواده بسیار مهم و حیاتی هستند و مانع بسیاری از فعالیت‌های ما محسوب می‌شوند و تلاش می‌کنیم این سقف‌ها و محدودیت‌ها را کاهش دهیم. او مهم‌ترین برنامه معاونت امور زنان و خانواده را افزایش سرمایه اجتماعی زنان دانست و اظهار کرد :  رویکرد مقابل معاونت امور زنان ،  در جهت خنثی‌سازی فعالیت‌های ما در این حوزه تلاش می‌کند. انان کوشش می‌کنند تا ثابت کنند که با روی کار امدن دولت یازدهم هیچ تغییری روی نداده است. نمی‌پذیریم که ما تنش ایجاد کرده‌ایماو در پاسخ به پرسش یکی از خبرنگاران در زمینه علت ایجاد تنش در حوزه زنان و خانواده از سوی معاونت امور زنان گفت :  اصلا نمی‌پذیرم که ما تنش ایجاد کرده‌ایم. معتقدیم که چالش‌ها و تنش‌هایی که در حوزه زنان و خانواده ایجاد می‌شود نه تنها به فعالیت‌های معاونت امور زنان و خانواده بلکه به مجموعه حوزه زنان لطمه می‌زند و فرصت‌ها را از ما برای برنامه‌ریزی و نظارت بر اجرای برنامه‌ها می‌گیرد و باید وقت خود را صرف پاسخگویی و تنش‌زدایی کنیم. معاون رئیس‌جمهور با اشاره به نتایج منتشر شده در زمینه سرمایه اجتماعی اظهار کرد :  بر اساس نتایج پیمایشی که در شورای اجتماعی کشور در زمینه سرمایه اجتماعی مطرح شد ،  گسست میان دولت و ملت کم نشده است. این وضعیت به نفع هیچکس نیست و باید در جهت کاهش این گسست تلاش کنیم و انصاف را سرلوحه کار خود قرار دهیم. تعداد فرمانداران زن رشد خوبی داردمولاوردی همچنین در زمینه اخرین وضعیت انتصاب زنان در پست‌های بالای مدیریتی گفت :  حرکت‌هایی برای انتصاب فرمانداران در کشور اغاز شد اما به نظر می‌رسد متوقف شده است با این حال تعداد فرمانداران زن رشد خوبی دارد. مولاوردی در ادامه اظهار کرد :  یکی دو فرماندار زن چند ماه سرپرست بودند و با پیگیری‌های ما به عنوان فرماندار منصوب شدند. البته انتصاب زنان به عنوان بخشدار و دهیار همچنان ادامه دارد. او در زمینه انتخاب زنان به عنوان استاندار و وزیر اظهار کرد :  همواره مسئولان مرد در زمینه سپردن مسئولیت‌های کلان به زنان ریسک نمی‌کنند. بیشتر وزیران دولت یازدهم تجربه یک تا سه دوره وزارت را دارند و تا حدودی منطقی به نظر می‌رسد که به زعم خود ازمون و خطا نکنند. البته تلاش‌های ما برای حضور زنان در مناصب بالای مدیریتی همچنان ادامه دارد و در این جهت چندین راهکار ارائه داده‌ایم که یکی از انها پیشنهاد افزایش سالانه 10درصد به تعداد مدیران زن در پیش نویس اصلاح قانون نظام اداری کشور است. مولاوردی درباره تشکیل وزارت زنان گفت :  تشکیل این وزارتخانه در برنامه‌های مکتوب دکتر روحانی نبود. بررسی‌های ما نیز نشان می‌دهد که تشکیلات اداری بسیار بزرگ است و اجازه اضافه شدن یک وزارتخانه جدید را به دولت نمی‌دهد به همین علت تفکیک حوزه جوانان از ورزش نیز منتفی شد. در حال حاضر نیز سیاست کوچک‌سازی و چابک‌سازی در دستور کار دولت قرار گرفته است. معاون رئیس‌جمهور در امور زنان و خانواده درباره اقدامات معاونت زنان برای افزایش تعداد زنان در مجلس شورای اسلامی گفت :  نه معاونت زنان به خود اجازه می‌دهد که از جناح و گروه خاصی حمایت کند نه به مدیران کل بانوان استان‌ها چنین اجازه‌ای را می‌دهیم ولی بهبود شاخص‌ها در دستور کار ما است و تلاش می‌کنیم زنان را نسبت به نام‌نویسی در انتخابات مجلس تشویق کنیم. به گزارش ایسنا ،  او درباره بیمه زنان خانه‌دار اظهار کرد :  بیمه زنان خانه‌دار اصلا مربوط به دولت قبل نیست و از ابتدای فعالیت دفتر امور زنان در دستور کار بوده است. بیمه زنان خانه‌دار شامل همه زنان نمی‌شود و شرایط خاصی دارد.