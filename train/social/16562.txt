وضعیت تخریب‌ها در بافت تاریخی شیراز از مرز هشدار گذشت و این‌بار موج تخریب‌ها در این قسمت از شهر تاریخی ،  به بخش‌های باقیمانده از کاروانسرای قرار گرفته در بافت تاریخی اسکندریه که تا امروز به عنوان نانوایی منطقه‌ی شاهچراغ  ( ع )  از ان استفاده می‌شد ،  رسید و نانوایی در حالی که هنوز فعال و در حال پخت بود ،  تخریب شد.به گزارش ایسنا ،  کمتر از یک سال پیش حدود پنج خانه تاریخی در ضلع شرقی حرم شاهچراغ  ( ع )  تخریب شد تا بالاخره با پادرمیانی وزیر راه لودرها برای حدود شش ماه متوقف شدند ،  اما از یک هفته‌ی گذشته با وجود تعهدات سال گذشته وزیر راه با مالکان این بخش از بافت تاریخی اسکندریه  ،  دومین دور تخریب خانه‌های تاریخی در محدوده‌ی ضلع شرقی حرم مطهر اغاز شد.به گفته‌ی شاهدان ماجرا ،  امروز چهارمین بخش تاریخی این بافت با لودرهای شیرازی‌ها تخریب شد ،  بناهائی که هر چند به قول مسئولان میراث فرهنگی به ثبت ملی نرسیده بودند ،  اما همه‌ی این بناها در بافت تاریخی اسکندریه که در فهرست اثار ملی به ثبت رسیده ،  قرار دارد.این بخش از بافت تاریخی که در کاروانسرایی قاجاری قرار داشته است ،  هنوز معماری و طاق‌های ضربی ان باقی مانده بود ،  بهنام زند ،  مالک این نانوائی روز گذشته به خبرنگار مهر گفته بود ؛  اوایل خردادماه به ما اعلام کردند که باید این مکان را تخلیه کنیم چون در طرح توسعه قرار گرفته و باید به مرکز فرهنگی یا تجاری تبدیل شود. این مغازه تا سال‌ها قبل و چندین نسل قبل ،  کاروانسرا بود و اکنون از پدرانم به من ارث رسیده است. هنوز معماری و طاق‌های ضربی ان باقیمانده است ،  اما این مغازه در فهرست میراث ملی ثبت نیست. او همچنین گفته بود ؛  خانه‌های اطراف این کاروانسرا در حال تخریب هستند و می‌خواهند این مغازه را به قیمت 850 میلیون تومان بخرند ،  در حالیکه راضی به فروش ان نیستیم ،  چون هم یادگار پدران من از سالهای گذشته است و هم در این بنای تاریخی 7 نفر کار می‌کنند ،  بنابراین با فروش ان نه تنها از کار بیکار می‌شویم ،  بلکه این اثر نیز از بین خواهد رفت ،  خانه‌ها و مغازه‌های تاریخی اطراف حرم شاهچراغ  ( ع )  را به قیمت پایین خریداری کرده و به قیمت گزاف به عنوان واحد تجاری می‌فروشند. به گزارش ایسنا ،  از سوی دیگر براساس اخرین خبرهای رسیده از شیراز ،  به سه خانه‌ی ثبت شده در فهرست اثار ملی در خیابان 9 دی خانه‌های قلم‌فرسا  ،  عشقی و رفیعی دستور تخلیه به منظور تخریب ابلاغ شده است.دو روز پیش نیز خبر رسید سه خانه‌ی تاریخی یدالله منتصری  ،  شهرام بهرامی و شمس سلیمی با هدف تخریب در روزهای اینده تخلیه شده بود.این در حالی است که مسعود سلطانی‌فر ،  رئیس سازمان میراث فرهنگی و گردشگری دو روز گذشته در جمع خبرنگاران درباره‌ی تخلیه‌ی سه خانه تاریخی و ثبت ملی شده در این بافت تاریخی و صحبت‌هایی که درباره‌ی تخریب ان‌ها تا چند روز اینده مطرح شده بود ،  اعلام کرده بود :  خانه‌ای که ثبت ملی شده است تاکنون تخریب نشده و نخواهد شد و اگر خدایی ناکرده کسی بخواهد این کار را انجام دهد ما به عنوان دستگاه مسوول موظف هستیم پیگیری‌های لازم را انجام دهیم و با این مسئله برخورد کنیم.او حتی درباره‌ی تخریب‌های انجام شده در روز نخست اغاز تخریب‌ها ،  اظهار کرده بود :  در دو سه شب گذشته یکی ،  دو مورد اتفاقاتی افتاده بود که ما خودمان را موظف می‌دانیم از طریق قانونی و به کمک مراجع قضایی ،  سیاسی و اجرایی این موضوع را پیگیری کنیم و انشاالله پیگیری‌های ما به فوریت جواب خواهد داد و نتایج ان را اعلام می‌کنیم.طالبیان نیز که از روز گذشته در شیراز حضور دارد ،  علاوه بر شرکت در همایش ملی مرمت و راه‌اندازی کارگاه مرمت سنگ در تخت‌جمشید با متولیان درگیر موضوع نیز جلسه‌ای داشته است و بیشترین تاکیدش بر بحث قضائی تخریب‌ها بوده است.به گزارش ایسنا ،  وضعیت کنونی بافت تاریخی شیراز با توجه به تمایل مادی مالکان خانه‌های تاریخی قرار گرفته در ضلع شرقی حرم شاهچراغ  ( ع )  از مرز هشدار گذشته است و به نظر می‌رسد اژیر قرمز برای تاریخ و فرهنگ شهر سعدی و حافظ روشن شده است.