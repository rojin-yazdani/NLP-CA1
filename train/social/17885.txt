نخستین باران شدید پاییزی اغوش خشکیده کویر یزد را سیراب کرد . به گزارش خبرنگار مهر در یزد ،  باران شدید پاییزی که از ساعات اولیه شامگاه گذشته در یزد اغاز شده ،  مردم این شهر را غافلگیر و بی سابقه‌ترین بارش در سالهای اخیر را در اذهان مردم ثبت کرد .بارش باران تا هم اکنون نیز همچنان ادامه دارد و بر اساس پیش بینی‌های سازمان هواشناسی تا عصر نیز همچنان ادامه خواهد داشت .باران پاییزی هوای شهر را عاری از گرد و غبار و لطیف کرده اما در معابر ابگرفتگی شدیدی وجود دارد .میزان ابگرفتگی در برخی معابر شهر به حدی است که جدول کنار خیابانها و حاشیه بلوارها در اب فرو رفته و خودروها برای تردد دچار مشکل شده اند .در بافتهای تاریخی نیز برخی دیوارها به واسطه شدت باران شستشو شده‌اند و اب گل الود معابر این بافتها را فرا گرفته است .بسیاری از خانه‌های قدیمی نیز به دلیل موقعیت جغرافیایی استان یزد و نوع ساخت انها دچار مشکل شده‌اند و سقف بسیاری از انها اب باران را روانه خانه‌ها کرده است.