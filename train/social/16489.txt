با تلاش ماموران پلیس مبارزه با مواد مخدر نیروی انتظامی استان تهران ،  یک محموله بزرگ مواد مخدر با وزن بیش از سه هزار و هشتصد کیلوگرم کشف و ضبط شد .به گزارش شبکه خبر ،  سردار علیرضا اکبرشاهی ،  فرمانده انتظامی استان تهران با اعلام این خبر ،  افزود :  این محموله پس از یک رشته عملیات اطلاعاتی ،  دوم شهریور ،  یعنی هنگامی که قاچاقچیان قصد ورود به محدوده استان تهران را داشتند ،  کشف و ضبط شد. سردار اکبرشاهی گفت :  در این عملیات ،  سه نفر دستگیر شدند و دو خودروی تریلر و سواری و چهار دستگاه تلفن همراه نیز ضبط شد .وی با اشاره به اینکه این عملیات در ادامه عملیات موفقیت امیز کشف و نابود سازی دو باند بزرگ قاچاق مواد مخدر در اواخر سال 87 پیگیری و اجرا شد ،  افزود :  در ان عملیات با شناسایی افراد مرتبط با این باندهای متلاشی شده و پس از یک کار مداوم اطلاعاتی متناوب و دایم اگاه شدیم که افراد تحت نظر قصد قاچاق سه هزار و هشتصد کیلوگرم انواع مواد مخدر شامل تریاک ،  حشیش ،  مرفین و کراک از مرزهای شرقی کشور به مقصد استان تهران را دارند .سردار اکبرشاهی گفت :  3517 کیلوگرم از این محموله تریاک ،  202 کیلوگرم حشیش ،  81 کیلو و 40 گرم مرفین و 20 کیلو و 800 گرم کراک است .فرمانده انتظامی استان تهران افزود :  با تلاش‌های شبانه روزی پلیس از اغاز امسال تا کنون ،  سیزده و نیم تن انواع مواد مخدر کشف و ضبط ،  43 باند قاچاق و توزیع این مواد منهدم و هشت هزار و نهصد نفر نیز در این باره دستگیر شده‌اند که 487 نفر از انان قاچاقچی و مابقی توزیع کننده و نگهدارنده مواد افیونی بوده‌اند .وی با اشاره به اینکه در این مدت ،  108 دستگاه خودروی سنگین ،  سبک و موتورسیکلت و چهار قبضه سلاح جنگی از قاچاقچیان کشف و ضبط شده ،  افزود :  میزان کشفیات مواد مخدر امسال تاکنون نسبت به مدت مشابه پارسال 45 درصد افزایش یافته است.