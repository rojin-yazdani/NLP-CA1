زمین لرزه صبح امروز شهرستان کهنوج در استان کرمان تلفاتی نداشت.به گزارش واحد مرکزی خبر ،  مرکز لرزه نگاری وابسته به موسسه ژئوفیزیک دانشگاه تهران اعلام کرد هشت زمین لرزه پیاپی این شهرستان را لرزاند.بزرگترین این زمین لرزه‌ها پنج و سه دهم و کوچکترین ان سه ریشتر ثبت شده است. نخستین زمین لرزه ساعت ساعت پنج و 33 دقیقه و22 ثانیه و اخرین ان ساعت هفت و 16دقیقه و 29 ثانیه روی داد .این زمین لرزه‌ها موجب نگرانی مردم این شهرستان شد.فرماندار کهنوج گفت :  براثر این زمین لرزه تعدادی از تیرهای برق منطقه ناصر اباد شکسته و موجب قطع برق در این منطقه شده است.اطمینانی افزود  :  برای وصل مجدد برق به شبکه ،  کارکنان اداره برق در حال فعالیت هستند.او گفت  :  از خسارت احتمالی به دیگر مناطق شهرستان تاکنون گزارشی دریافت نشده است و بررسی‌ها همچنان ادامه دارد .بهادر رییس جمعیت هلال احمر شهرستان جیرفت نیز گفت  :  چهار گروه امدادی این شهرستان در حال اماده باش هستند .