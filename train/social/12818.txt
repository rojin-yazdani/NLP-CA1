پس از تجمع‌های بی‌نتیجه کارگران اخراجی شهاب‌خودرو در مقابل نهادریاست جمهوری و وزارت رفاه کار وتامین اجتماعی در روزهای شانزدهم و بیستم اردیبهت سال 91 ،  این کارگران صبح امروز در اعتراض به اخراج‌شان پس از تعطیلات نوروز ،  برای دومین بار در خیابان ازادی مقابل وزارت کار ،  رفاه و تامین اجتماعی تجمع کردند.نماینده کارگران شهاب خودرو به خبرنگار ایلنا گفت :  کارگران اخراجی در پی بی‌توجهی به اعتراض‌شان ،  با تجمع در مقابل وزارت کار از وزیر و سایر مسئولین درخواست پی‌گیری دلیل اخراج و بازگشت به کار کردند.این کارگر ادامه داد :  از مجموع 650 کارگر شهاب‌خودرو که پس از پایان تعطیلات ،  با عدم تمدید قرارداد کاریشان اخراج شده بودند در حدود 200 نفر در این تجمع حضور یافته‌اند.او با انتقاد از مسئولین دولتی که تا کنون نتوانسته‌اند امنیت شغلی کارگران را حفظ کنند ،  تاکیدکرد :  ما نیروهای اماده به کار هستیم و از مسئولین وزارت کار به عنوان یک نهاد حمایت‌گر از اشتغال پایدار می‌خواهیم صدای ما را بشنوند.او با اشاره به وعده‌های بی‌اساس اشتغال‌زایی دولت و اینکه دولت با دادن امارهای غلط وعده ایجاد 2 میلیون شغل را داده است اظهار داشت :  اگر دولت می‌خواهد به وعده‌های اشتغالزایی خود عمل کند باید ابتدا با حفظ اشتغال موجود 650 کارگر شهاب خودرو را به کار بازگرداند.این کارگر مدعی شد :  مسئولان کارخانه شهاب خودرو که به هیچ وجه با برگشت بکار کارگران اخراجی موافقت نمی‌کنند این است که می‌گویند می‌خواهیم تولید را متوقف کنیم و واردات خودرو انجام دهیم.