عصر امروز سارقی به یک طلا فروشی در شهر اسفراین به طرز مشکوکی دستبرد زد و طلاهای موجود در مغازه را به راحتی به سرقت برد.به گزارش باشگاه خبرنگاران جوان  ،  ساعت 15 روز پنجشنبه طلافروش اسفراینی با بستن درب مغازه به سمت منزل رفت اما با گذشت قریب به چهار ساعت از تعطیل کردن مغازه ،  علاوه بر اینکه هنوز به منزل نرسیده ،  طلا فروشی وی نیز به طرز مشکوکی به سرقت رفته است. گفته می‌شود که فرد سارق با ریموت کنترل مغازه طلا فروشی ،  به راحتی درب مغازه را باز و وارد ان شده و طلاهای موجود در مغازه را به سرقت برده است. مهدی عابدی فرماندار اسفراین با تایید این خبر گفت :  هم اکنون موضوع از طریق نیروی انتظامی و دستگاه قضایی شهرستان در دست بررسی است و به زودی نتیجه ان اعلام خواهد شد. به محض کسب اطلاعات جدید ،  جزئیات این سرقت و اینکه بر سر صاحب طلافروشی چه امده است منتشر خواهد شد.