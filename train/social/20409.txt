سخنگوی فراکسیون اقلیت مجلس از جلسه طراحان استیضاح حمید بهبهانی وزیر راه وترابری با وی خبر داد.داریوش قنبری نماینده ایلام در مجلس شورای اسلامی در گفت‌وگو با خبرنگار جام جم انلاین با اشاره به استفاده از واژه جعلی خلیج عربی توسط سر مهماندار پرواز هوایی کیش – تهران گفت :  تعدادی از اعضای فراکسیون اقلیت به همراه برخی دیگر از نمایندگان مجلس تصمیم گرفتند تا وزیر راه را استیضاح کنند.وی افزود : البته قبل از مطرح شدن استیضاح در مجلس تلاش خواهیم کرد تا با وزیر راه جلسه‌ای داشته باشیم و مشخص کنیم که چه اقداماتی را صورت داده است.سخنگوی فراکسیون اقلیت مجلس تاکید کرد : البته استیضاح جزو اهداف ماست اما قبلش جلسه‌ای با وزیر راه خواهیم داشت.وی ضمن اظهار بی اطلاعی از تعداد امضاهای جمع شده برای طرح استیضاح وزیر راه و ترابری گفت : این طرح به اندازه حدنصاب امضا دارد.برای استیضاح یک وزیر در مجلس ،  حداقل به امضای10 نماینده نیاز است.