رئیس پلیس فتای تهران بزرگ از دستگیری باندی خبر داد که باراه‌اندازی یک مسابقه پیامکی مجعول و صرف هزینه 35 میلیونی تومان برای تبلیغ در شبکه‌های ماهواره‌ای ،  صدها میلیون تومان پول از 16 هزار قربانی خود به جیب زده بودند.سرهنگ محمدمهدی کاکوان در گفت‌وگو با خبرگزاری تسنیم ،  در تشریح خبر دستگیری یک کلاهبردار حرفه‌ای که از طریق ارسال پیامک توانسته بود ،  از 16 هزار نفر کلاهبرداری کند ،  اظهار داشت :  در پی رصد فضای مجازی و شبکه‌های ماهواره‌ای ،  کارشناسان پلیس فتا متوجه تبلیغ یک مسابقه پیامکی در یکی از شبکه‌های ماهواره‌ای شدند که در ان وعده برنده شدن لپ تاپ ،  خودرو ،  لوازم خانگی و  …  را به مخاطبان می‌داد.رئیس پلیس فتای تهران بزرگ ادامه داد :  پس از بررسی‌های اولیه و اطمینان از مجعول بودن این مسابقه پیامکی ،  مهندسان و کارشناسان پلیس فتای پایتخت موفق شدند با بهره‌گیری از اقدامات فنی اجتماعی ،  شماره تماسی از گرداننده این باند به دست اورند ؛  از این رو کارشناسان فضای سایبری توانستند از طریق مهندسی معکوس و اقدامات پلیسی در فضای مجازی ،  گردانندگان این باند را شناسایی کنند.وی با بیان اینکه یک مرد گرداننده این مسابقه مجعول بود و در کنار وی نیز 2 مرد و یک زن نیز فعالیت داشتند ،  گفت :  پس از شناسایی این فرد ،  ماموران پلیس فتا با هماهنگی دستگاه قضایی وارد عمل شدند و متهم را در منزلش دستگیر کردند.کاکوان با اشاره به اینکه متهم دارای یک فقره سابقه کیفری مشابه جعل و کلاهبرداری بوده است ،  افزود :  در بازرسی‌های اولیه انجام شده از منزل متهم ،  ماموران موفق به کشف بیش از 90 میلیون تومان پول نقد و 106 فقره کارت بانکی مختلف شدند ؛  همچنین علاوه بر این موارد نیز از متهم یک دستگاه اتومبیل خارجی چند صد میلیونی کشف و ضبط شد.رئیس پلیس فتای پایتخت با بیان اینکه این فرد از طریق پول‌های به دست امده اقدام به مهیا کردن یک منزل مسکونی نیز برای خود کرده بود ،  گفت :  در بازجویی‌های به عمل امده و همدستانش ،  مشخص شد که این فرد از 7 ماه پیش اقدام به راه اندازی این سیستم پیامکی و کلاهبرداری از شرکت‌کنندگان در این مسابقه کرده بوده و در این مدت نیز از بیش از 16 هزار نفر کلاهبرداری کرده بوده است.وی در تشریح نحوه کلاهبرداری این فرد و کلاهبرداری چند صد میلیون تومانی وی از قربانیان خود در مدت زمان راه‌اندازی این سامانه ،  افزود :  این فرد با پرداخت 35 میلیون تومان به یکی از شبکه‌های ماهواره‌ای ،  اقدام به تبلیغ مسابقه پیامکی خود از این شبکه ماهواره‌ای کرده و سوالات این مسابقه را نیز به نحوی انتخاب کرده بود که تمام شرکت کنندگان در این مسابقه ،  حائز اخذ جایزه می‌شدند ؛  از این رو پس از شرکت متقاضیان در این مسابقه ،  یک خانم همدست با این متهم ،  با فرد شرکت کننده تماس می‌گرفت و خبر خوش برنده شدن این فرد را به وی می‌داد و برای ارسال جوائزش ،  از او درخواست واریز مبلغ 35 هزار تومان تحت عنوان هزینه پیک یا هزینه پستی می‌کرد.کاکوان در پایان با هشدار به مردم در برابر چنین مواردی خاطرنشان کرد :  متاسفانه استقبال از این مسابقه و خوش‌بینی مردم برای دریافت جوایز از این روش ،  به اندازه‌ای بود که حتی در زمان بازداشت و بازجویی از این فرد نیز بیش از یک هزار نفر برای شرکت در مسابقه و پرداخت وجه ،  به این سامانه پیامک داده بودند. لذا باید مردم نسبت به چنین مواردی هوشیاری بیشتری داشته باشند و از واریز و پرداخت هرگونه وجه نقدی به بهانه برنده شدن در مسابقات تلفنی و پیامکی خودداری کنند تا در دام کلاهبرداران و شیادانی از این دست ،  نیافتند.