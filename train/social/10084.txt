با تبریک سال نو به کاربران محترم و همراهان صمیمی تابناک و ارزوی سالی سرشار از سبزی  ،  نشاط  ،  سلامتی و رشد و شکوفایی برای همه دوستان و اعضای خانواده تابناک  ،  از این‌که ما را در ایام عید و تعطیلات طولانی اغازین سال تنها نگذاردید  ،  بسیار سپاسگزاریم.امسال مراجعه کاربران تابناک به سایت خود در تعطیلات  ،  رکورد جدیدی را بر جای گذارد و ما در سیزده روز نخستین سال با یک میلیون و سیصد هزار بازدید رشد 69 درصدی را نسبت به همین روزها در سال 87 تجربه کردیم. حال ان‌که شمار بازدیدکنندگان سایت در سیزده روز نخست سال 87  ،  تعداد 770 هزار نفر بوده است.همچنین خدمتگزاران شما در تابناک  ،  تلاش خود را در روزهای تعطیل نیز قطع نکردند تا در زمانی که همه روزنامه‌های کشور به تعطیلات رفته بودند  ،  جریان اطلاع‌رسانی ادامه یافته و کاربران عزیز در جریان رخدادهای داخلی و بین‌المللی قرار گیرند.رشد مراجعه به تابناک ماه‌هاست سیر صعودی خود را اغاز کرده است و امروز این سایت با نزدیک به دویست هزار بازدیدکننده در روزهای غیرتعطیل  ،  همچنان با فاصله زیادی از دیگر سایت‌های خبری تحلیلی پیشتاز بوده است و صد البته موفقیت خود را در وهله نخست مرهون دقت نظر  ،  همراهی صمیمانه و نظرات بسیار سازنده کاربران فهیم خود می‌دانیم که همیشه یاور و همراه بوده‌اند و از دیگر سو  ،  تعهد به ارایه اخبار صریح  ،  صادقانه  ،  سریع و بدون پیشدواری و موضعگیری که متاسفانه این روزها در بسیاری از سایت‌های خبری داخلی و روزنامه‌های منتشره جانبداری در بازتاب اخبار باب گردیده و مبدل به رویه جاری شده است.با سپاسی دوباره از همراهان صمیمی و دوستان تابناک و ارزوی روزهایی سرشار از معنویت  ،  شادکامی و سلامتی برای همه  ،  امیداریم در سال نو  ،  تابناک بتواند بیش از پیش به تعهدات رسانه‌ای خود عمل کرده و به ویژه در انتشار نظرات پربار و باارزش خوانندگانش تا حد ممکن فعالتر عمل کند. همچنین با در پیش بودن ایام انتخابات سرنوشت‌ساز ریاست‌جمهوری دهم  ،  امیدواریم بتوانیم به عنوان مرجعی صادق و صریح  ،  هم در بیان دیدگاه‌ها و برنامه‌های کاندیداها و هم در ارایه نظرات و پرسش‌های علاقه‌مندان به مشارکت فعال در این تصمیم‌گیری مهم ملی  ،  اقدام نماییم.سرافراز  ،  پیروز و پایدار باشید.مدیرمسئول