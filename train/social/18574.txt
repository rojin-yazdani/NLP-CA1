مدیر پیش‌بینی و هشدار سازمان هواشناسی کشور از تداوم وزش باد شدید همراه با گرد و خاک طی 24 ساعت اینده در شرق کشور خبر داد.احد وظیفه در گفت‌وگو با ایسنا ،  گفت :  بر اساس اخرین داده‌های هواشناسی طی سه روز اینده به سبب وجود جریانات مرطوب جنوبی و جنوب شرقی ،  در استان‌های واقع در جنوب شرق  ، برخی نقاط استانهای جنوبی ،  سواحل دریای عمان و جزایر واقع در خلیج فارس و تنگه هرمز ،  به ویژه در ساعات بعد از ظهر ،  رشد ابرهای جوششی ،  رگبار و رعد و برق ،  گاهی وزش باد شدید و در پاره‌ای نقاط باد و گرد و خاک پیش بینی میشود.وی افزود : امروز شرق تنگه هرمز و روزهای جمعه و شنبه خلیج فارس ، تنگه هرمز و دریای عمان مواج خواهد بود.همچنین در ساعات بعد از ظهر امروز در ارتفاعات البرز در استانهای مازندران و تهران بارش پراکنده دور از انتظار نیست.مدیر پیش‌بینی و هشدار سازمان هواشناسی کشور اظهار کرد : طی 24 ساعت اینده وزش باد شدید همراه با گرد و خاک در شرق کشور به ویژه منطقه زابل تداوم خواهد داشت.وظیفه در ادامه با اشاره به وضعیت هوای پایتخت گفت :  اسمان تهران امروز ،  کمی ابری در بعد از ظهر رشد ابر در ارتفاعات گاهی وزش باد و بارش پراکنده با بیشینه و کمینه دمای 32 و 21 سانتیگراد است. همچنین اسمان این شهر در روز جمعه ، صاف در پاره‌ای نقاط وزش باد در بعد از ظهر رشد ابر در ارتفاعات و در روز شنبه ،  صاف ، گاهی وزش باد در بعد از ظهر رشد ابر در ارتفاعات با بیشینه و کمینه دمای 33 و 21 و 34 و 22 درجه سانتیگراد خواهد بود.