هم‌زمان با روز دختر یک مقام مسئول در سازمان بهزیستی با ارائه اماری از دختران فراری از افزایش این اسیب اجتماعی خبر داد. انطور که مدیرکل بهزیستی استان تهران عنوان کرده است سالانه 10 الی 15 درصد از دختران بین 14 تا 18 سال از منازلشان فرار می‌کنند. در حالی احمد دلبری این اظهارنظر را انجام داده است که چندی پیش وزیر رفاه از راه‌اندازی مرکزی برای ساماندهی دختران فراری خبر داده بود. به گزارش ارمان ،  فرار از منزل یعنی ترک خانواده و محیطی که تنها تکیه‌گاه و مامن هر فردی از بدو حیات محسوب می‌شود. خانواده برای همه ما نقش تکیه‌گاهی را دارد که بدون حمایت ان گذر از بحران‌های زندگی ممکن نیست. فرار از منزل در سنین نوجوانی و ابتدای بلوغ فقط به دختران اختصاص ندارد اما به دلیل تبعات منفی بلندمدت فرار دختران نسبت به پسران برای سلامت روانی جامعه این مفهوم تحت لوای دختران فراری بررسی می‌شود. فرار از منزل و ترک ان فارغ از تبعات اجتماعی و نگاه ویژه‌ای که عرف کشور به این پدیده شوم دارد نمی‌تواند لزوما عامل ناهنجاری یا اسیب اجتماعی تلقی شود با این وجود در پی دستگیری بالغ بر دو هزار زن خیابانی و بررسی وضعیت انها ،  در سال 92 در تهران مشخص گردید 600 نفر از انها روسپی‌گری را به عنوان شغل خود انتخاب کرده‌اند. گزارش سازمان بهداشت جهانی حاکی از ان است که سالانه بیش از یک میلیون نوجوان 13 تا 19 ساله از خانه‌های خود فرار می‌کنند که 60 تا 70 درصد این تعداد شامل دختران و 30 تا 40 درصد فرارها بین پسران رخ می‌دهد. اصطلاح فراری به نوجوانی اطلاق می‌شود که بر اساس حکم قضایی دادگاه نوجوانان ،  مرتکب تخلف ترک پدر و مادر و سرپرستان خود بدون اجازه شده است. در همایش اسیب‌های اجتماعی که سال گذشته در تهران برگزار شد عنوان شد اخرین اماری که از دختران فراری و تعداد انها ارائه شده مربوط به سال 78 است که این میزان نسبت به سال 65 ،  20 درصد افزایش داشته است. فرار سالانه 10درصد دختران از خانهروز گذشته مدیرکل بهزیستی استان تهران با اشاره به اینکه باید توجه ویژه‌ای به مسائل اجتماعی شود ،  گفت :  متاسفانه امار فرار دختران از منازل بین 14 تا 18 سال رو به افزایش است. احمد دلبری گفت :  فرار دختران در سنین نوجوانی و جوانی شکل می‌گیرد و ما بنا داریم برای رفع این پدیده و اسیب الگویی از خانواده متعالی و توانمند شده را طراحی کنیم. مدیرکل بهزیستی استان تهران بیان داشت :  متاسفانه نقش بهزیستی کمتر به سمت صیانت خانواده‌ها رفته است و ما بنا داریم این موضوع را پررنگ‌تر در سطح خانواده‌ها انجام دهیم. دلبری در ادامه این همایش به امار فرار دختران از منزل اشاره کرد و گفت :  متاسفانه این پدیده روز به روز در حال افزایش است و سالانه 10 الی 15 درصد از دختران بین 14 تا 18 سال از منازلشان فرار می‌کنند. به گزارش فارس ،  مدیرکل بهزیستی استان تهران در پایان اظهار امیدواری کرد :  با همکاری استانداری تهران و سازمان بهزیستی توجه ویژه‌ای به سکونتگاه‌های غیررسمی و حاشیه استان تهران صورت گیرد. فرار از منزل یک پدیده چند عاملی استیک پژوهشگر مسائل اجتماعی درباره دلایل فرار دختران از منزل به ارمان می‌گوید :  به‌طور کلی فرار از منزل یک پدیده چندعاملی است و هفت عامل سبب فرار از منزل می‌شود. حسن عشایری می‌گوید :  در درجه اول ناهنجاری‌های رفتاری و عقب افتادگی ذهنی در جمعیت قلیلی از معلولان به دلیل مشکلاتی که خانواده‌ها در نگهداری این افراد داشته و فشارهایی که به انها وارد می‌کنند ،  باعث فرار می‌شود که شرایط این افراد به دلیل معلولیت و عدم توان نگهداری از خود بسیار بغرنج‌تر از بقیه خواهد بود. در درجه بعدی کودکانی که ناپدری یا نامادری دارند به دلیل سورفتار این افراد دست به فرار می‌زنند. عامل سوم شرایط خانوادگی و فقر اقتصادی است و عامل چهار ارتباط با جنس مخالف و تحریک او و در نهایت مشکلات اجتماعی مانند ازدواج اجباری و مشکلات عاطفی نیز زمینه‌ساز فرار خواهد بود. عشایری عنوان می‌کند :  مراکز نگهداری و حمایت از دختران فراری در صورتی موفق خواهند بود که با مداخله خانواده‌ها دختران فراری را به دامن امن خانواده برگردانند. نخستین مرکز نگهداری دختران فراریماه گذشته وزیر تعاون ،  کار و رفاه اجتماعی با اشاره به اینکه در حال حاضر سازمان بهزیستی برای دختران فراری برنامه دارد ،  گفت :  اگر بتوانیم برای راه‌اندازی مراکز ویژه دختران فراری کار را با خیرین پیش ببریم ،  بدون شک در این راه موفق‌تر خواهیم بود. علی‌ربیعی گفت :  در حال حاضر یکی از خیرین در بحث راه‌اندازی مرکزی برای دختران فراری ورود پیدا کرده و مکان لازم برای راه‌اندازی این مرکز نیز اماده شده و به‌زودی شاهد افتتاح این مرکز خواهیم بود. به گزارش ایلنا ،  او تصریح کرد :  این ،  نخستین مرکز نگهداری از دختران فراری در شهر تهران خواهد بود ،  اما تاکنون ظرفیت این مرکز مشخص نشده است. مداخلات نهادهای غیررسمییک اسیب‌شناس اجتماعی درباره معضل فرار دختران از منزل به ارمان می‌گوید :  در درجه اول و قبل از مداخله نهادهای رسمی مانند بهزیستی باید نهادهای غیررسمی مانند خانواده و نهاد اموزش بر روی این مساله کار کنند. ثریا عزیزپناه عنوان می‌کند :  فرار دختران از منزل یک اسیب اجتماعی است که ناشی از ضعف خانواده در ارائه کارکردهای روانی و عاطفی است. به گفته او در کنار مشکلات اقتصادی و اجتماعی ،  مشکلات عاطفی و عدم درک دختران از سوی خانواده و خلاهای عاطفی ،  فرد را به این سمت و به این تصمیم‌گیری سوق می‌دهد. فارغ از اینکه بی‌بند و باری و بلندپروازی می‌تواند عامل این مساله باشد مکشلات عاطفی و روابط سرد و معیوب در خانواده عاملی مهم قلمداد می‌شود. او می‌گوید :  سازمان بهزیستی به عنوان یک نهاد حمایت‌گرایانه اقداماتش در این زمینه کافی نیست و باید دید چند درصد این دخترانی که فرار کرده‌اند بعد از ارجاع به این مراکز به خانواده بازگشته و به مسیر زندگی عادی برمی‌گردند. عزیزپناه ادامه می‌دهد :  متاسفانه در اغلب موارد این دختران بعد از ارجاع به این مراکز به محض خروج از انها باز هم به فرار و رفتارهای ناهنجار روی می‌اورند. این روانشناس می‌گوید :  اگر خانواده تلاش کند دختران را درک کند و بیش از حد نیاز ،  در همه ارکان زندگی فرد دخالت نکند و به عبارت دیگر مهارت فرزندپروری را تقویت کند ،  این مشکل در ترکیب خانواده قابل حل است و نیاز به مداخله اجتماعی نیست ،  در حالی که مداخله دولتی صرف نیز این مشکل را حل نمی‌کند.