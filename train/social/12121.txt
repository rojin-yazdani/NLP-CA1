فرمانده نیروی انتظامی اعلام کرد :  خودرو رانندگانی که پس از تخلف به ماموران پلیس اعلام می‌کنند جریمه کن عجله دارم باید بروم  ،  توقیف می‌شود.به گزارش فارس سردار سرتیپ اسماعیل احمدی‌مقدم در گفتگوی تلویزیونی تاکید کرد :  با رانندگانی که پس از تخلف با طرح چنین ادعاهایی در واقع سعی در ادامه تخلف دارند برخورد می‌شود و پلیس باید از ادامه حرکت این راننده جلوگیری کند.وی اظهار داشت :  برخی تخلفات رانندگی به دلیل این‌که جان مردم را به خطر می‌اندازند ،  جرم محسوب می‌شود.سردار احمدی‌مقدم افزود :  سقف جریمه‌های رانندگی در قانون اخذ جرائم رانندگی 200هزار تومان پیشنهاد شده است و علاوه بر این محرومیت‌های اجتماعی مانند محرومیت از رانندگی نیز در این قانون پیش بینی شده است.