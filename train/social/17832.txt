به نظر می‌رسد بعد از محمودرضا خاوری ،  نوبت مهرگان امیرخسروی برادر مه افرید خسروی ،  متهم ردیف اول پرونده اختلاس 3هزار میلیارد تومانی باشد.به گزارش خبرگزاری اریا  ،  پیش از این در حالیکه نام محمودرضا خاوری در لیست پلیس اینترپل قرار گرفته بود که نامی از برادر متهم ردیف اول پرونده اختلاس سه هزار میلیاردی و همدست خاوری در این فهرست به چشم نمی‌خورد. در اخرین اقدام پلیس بین الملل در سال 91 ،  پلیس بین‌الملل به درخواست ایران ،  محمود رضا خاوری ،  رییس سابق بانک ملی و از متهمان پرونده اختلاس سه هزار میلیارد تومانی را در فهرست افراد تحت تعقیب قرار داد.به نظر می‌رسد بعد از محمودرضا خاوری ،  نوبت مهرگان امیرخسروی برادر مه افرید خسروی ،  متهم ردیف اول پرونده اختلاس 3هزار میلیارد تومانی باشد. در حال حاضر در اقدامی مثبت دیگر از سوی اینترپل ،  نام و مشخصات مهرگان امیرخسروی ،  در کنار نام محمودرضا خاوری در فهرست افراد تحت تعقیب قرار گرفته است.اینترپل اتهام او را رشوه ،  تقلب و کسب نامشروع مال با اختلاس  ( تقلب )  عنوان کرده است. وی نیز بعد از افشای اختلاس سه هزار میلیارد تومانی بعد از محمودرضا خاوری دومین نفری بود که به کانادا گریخت. هر دوی این افراد تابعیت کانادایی دارند. مهرگان امیرخسروی 49ساله و متولد رودبار است.