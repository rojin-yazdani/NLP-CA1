بارش برف و لغزندگی معابر ،  موجب تعطیلی مدارس مقاطع مختلف در برخی استان‌ها شد.به گزارش واحد مرکزی خبر  ، ‌بارش برف  ،  برودت هوا و لغزندگی معابر ،  موجب تعطیلی مدارس در استان‌های سمنان  ،  اردبیل ،  ایلام  ،  زنجان ، همدان ،  اصفهان  ،  قزوین  ،  گیلان ،  اذربایجان غربی  ،  کرمانشاه  ،  البرز و بخش‌هایی از استان تهران گردید. بارش برف همچنین راه‌های ارتباطی برخی مناطق را بست و رفت و امد در مناطق کوهستانی و برف گیر را با مشکل روبه رو کرده است.محورهای ارتباطی در 10 استان هم اکنون شاهد بارش برف است.رئیس پلیس راه ناجا از رانندگان خواست تجهیزات زمستانی به خصوص زنجیر چرخ به همراه داشته باشند و با احتیاط رانندگی کنند. سازمان مدیریت بحران هم در خصوص ادامه بارشها ،  افت شدید دما و یخبندان در 14 استان کشور هشدار داد.موج برف سرما در استان اردبیل نیز از شدت بیشتری برخوردار است.بارش برف در این استان درحالی ادامه دارد که بر اساس اعلام اداره کل هواشناسی استان اردبیل دمای هوای این شهر امروز به 15درجه زیر صفر خواهد رسید.