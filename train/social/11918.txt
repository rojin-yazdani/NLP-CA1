یک مرد بی خانمان 60 ساله امریکایی بی انکه بداند یک میلیونر است در ایالت وایومینگ از شدت سرما مرد.به گزارش جام جم انلاین به نقل از لوفیگارو ،  تیموتی کلارک مرد بی خانمان مدت 20 سال بود که هیچ ارتباطی با اعضای خانواده‌اش نداشت. خاله بزرگ او هوگت کلارک یکی از ثروتمندترین زنان امریکا در سن 104 سالگی در سال 2011 درگذشت و طبق وصیتنامه‌اش باید ثروت او بین 19 نفر از بازماندگانشان تقسیم می‌شد.همه وراث خاله ثروتمند پیدا شدند و سهم خود را از حدود 400 میلیون یورو ثروت او گرفتند به استثنای تیموتی که به دلیل بی خانمانی ادرس مشخص نداشت و همه از او بی خبر بودند.تیموتی که سهمش از ثروت خاله به 19 میلیون دلار معادل 14.5 میلیون یورو بالغ می‌شد خبر نداشت که میلیونر شده است.وی از فرط سرما در زیر یک پل راه اهن شهر اوانستون ایالت وایومینگ در شب 26 دسامبر درگذشت .کودکان هنگام بازی جسد او را یافته و به پلیس اطلاع دادند.ظاهرا خاله هوگت خبری از شرایط بد زندگی نوه خواهرش نداشت زیرا وی که به سخاوتمندی شهرت داشت حتما به او کمک کرد. درهر حال ،  شانس به سراغ تیموتی کلارک بی خانمان امد اما اندکی دیر شده بود.