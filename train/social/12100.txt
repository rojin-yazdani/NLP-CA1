وزیر اموزش و پرورش با بیان اینکه سهم اموزش و پرورش از بودجه دولت در دو سال اخیر از 9.1 درصد به 11.2 درصد افزایش یافته است از کسری پنج هزار میلیاردی این نهاد خبر داد.به گزارش خبرگزاری فارس از بندرعباس ،  علی‌اصغر فانی شامگاه چهارشنبه در جمع مدیران کل و اعضا شورای اموزش و پرورش هرمزگان اظهار داشت :  سهم اموزش و پرورش از بودجه دولت در دو سال اخیر از 9.1 درصد به 11.2 درصد افزایش یافته است.فانی تصریح کرد :  قطعا اموزش و پرورش بدون مشارکت و همراهی سایر دستگاه‌ها و نهادها و حمایت مردم نمی‌تواند به نحو مطلوب خدمات ارائه دهد و همه باید در این مسیر یاری‌گر اموزش و پرورش باشند.وی با اشاره به بودجه 25 هزار میلیارد تومانی اموزش و پرورش در سال‌جاری خاطرنشان کرد :  اگر چه دولت یازدهم طی دو سال ،  50 درصد بودجه این مجموعه را افزایش داده است اما با وجود این همچنان پنج هزار میلیارد کسری داریم.وی اضافه کرد :  نه به ادعای وزیر بلکه به استناد مطالعات جهانی و تجربیات کشورهای توسعه یافته ،  اموزش و پرورش به عنوان بزرگ‌ترین و مهمترین مجموعه نقش غیرقابل انکاری در توسعه دارد که کشورهای توسعه یافته با تمرکز بر همین نگرش به موفقیت‌های مثال زدنی دست یافته‌اند.فانی یاداور شد :  وجود 970 هزار همکار فرهنگی با 13 میلیون دانش‌اموز که با احتساب والدین انها به عدد 40 میلیون مخاطب مستقیم می‌رسد نشان می‌دهد اموزش و پرورش به عنوان گسترده‌ترین مجموعه اداری کشور بیشتر مورد پرسش و انتقاد قرار می‌گیرد چرا که حجم مخاطب وسیع قطعا چنین موضوعی را نیز به دنبال دارد.این مقام مسئول همچنین با اشاره به تدوین سند تحول اموزش و پرورش که به گفته وی بیش از یک دهه به طول انجامید اظهار کرد :  رونمایی از نقشه راه اموزش و پرورش در مردادماه امسال بیانگر این است که تا سال 99 یعنی اخر برنامه پنج ساله ششم ،  این نقشه ،  زیربنای تنظیم برنامه توسعه در بخش اموزش و پرورش است.وی فضا و تجهیزات اموزشی ،  نیروی انسانی ،  مدیریت ،  منابع مالی و بودجه ،  پژوهش و برنامه‌های درسی را به عنوان زیرنظام‌های این سند برشمرد و تاکید کرد :  قطعا اگر این محورها مطلوب اجرایی شود ،  اموزش و پرورش پویا و توسعه یافته‌ای خواهیم داشت.وزیر اموزش و پرورش با تاکید بر اینکه در سایه تلاش بی وقفه مجموع اموزش و پرورش سراسر کشور ،  اماده بازگشایی مدارس در سال جدید تحصیلی هستیم ،  خاطرنشان کرد :  توزیع کتب درسی ،  ساماندهی نیروی انسانی ،  نقل و انتقالات و اماده‌سازی زیرساخت‌ها و تجهیزات ،  به خوبی مدیریت شده است و با امادگی کامل به استقبال سال جدید تحصیلی خواهیم رفت.به گفته فانی ،  به‌رغم عدم پیش‌بینی فضای اموزشی در مسکن مهر ،  اموزش و پرورش همه ظرفیت‌های خود را به کار گرفته تا هیچ دانش‌اموزی با مشکل فقدان فضای اموزشی روبرو نشود و این موضوع در سراسر کشور انجام شده است.وزیر اموزش و پرورش با اشاره به مشکلات اموزش و پرورش هرمزگان یاداور شد :  عمده چالش نظام تعلیم و تربیت در این خطه از میهن اسلامی کمبود نیروی انسانی و زیرساخت‌های اموزشی است که وزارت اموزش و پرورش امادگی دارد به هر میزانی که استان از بودجه عمرانی به توسعه فضاها اموزشی اختصاص دهد معادل ان را تقبل کند که این امر جهش خوبی را در تامین فضاهای استاندارد اموزشی ایجاد خواهد کرد.فانی در پایان گفت :  طی سه دهه گذشته تاکنون 490 هزار کلاس درس در کشور احداث شده که 25 درصد انان را خیران نیکوکار احداث کرده‌اند که یک رکورد در دنیا به حساب می‌اید.