مرکز اطلاعات سازمان ملل متحد ،  تهران به مناسبت روزجهانی عدالت اجتماعی 20 فوریه برابر با یکم اسفند ماه پیام دبیرکل سازمان ملل را با عنوان ˈعدالت اجتماعی سرلوحه تلاش‌ها برای دستیابی به رشد پایدار و برابرˈ را منتشر کرد.به گزارش دفتر سازمان ملل در تهران ،  دبیرکل سازمان ملل افزده است :  شکاف بین فقیرترین و ثروتمند‌ترین افراد در سراسر جهان عمیق و در حال زیاد شدن است ،  این وضعیت نه تنها بین کشورها بلکه در درون انها ،  در بسیاری از کشورهای مترقی نیز وجود دارد.این اطلاعیه از قول بان کی مون می‌افزاید :  روز جهانی عدالت اجتماعی برای تاکید بر توان همبستگی جهانی برای پیشبرد فرصت برای همه مردم گرامی داشته می‌شود.در ادامه امده است :  شرایطی مانند محل تولد فرد ،  محل اقامت وی ،  جنسیت و قومیت هرگز نباید میزانی برای درامد یا فرصت‌های افراد جهت دستیابی به اموزش با کیفیت ،  مراقبت‌های سلامتی اساسی ،  شغل شرافتمندانه ،  سرپناه مناسب ،  دسترسی به اب اشامیدنی کافی ،  مشارکت سیاسی یا زندگی کردن بدون ترس یا خشونت فیزیکی و واقعی باشد.این اطلاعیه می‌افزاید :  همانطور که نابرابری‌ها گسترش می‌یابند ،  بنیان اجتماعی جوامع ما وسعت یافته و متشنج می‌گردند. این امر غالبا منتهی به سر در گمی اجتماعی و نابسامانی اقتصادی و حتی شورش می‌گردد. درگیری‌های خشونت امیز در بسیاری از نقاط جهان غالبا در نابرابری ،  تبعیض و فقر گسترده نهفته است. در عین حال هیچ چیز در مورد نابرابری حتمی نیست ،  هدف مشترک ما باید برداشتن گام‌های عملی به سوی حذف موانع دشوار در سر راه توسعه و کرامت انسانی باشد.در این اطلاعیه امده است :  تجربه نشان می‌دهد ،  رشد اقتصادی به تنهایی کافی نیست ،  ما باید برای توانمند سازی افراد از راه ایجاد شغل شرافتمندانه ،  حمایت از راه تامین اجتماعی و تضمین اینکه ندای افراد فقیر و به حاشیه رانده شده شنیده شود ،  بیشتر کوشش کنیم.همانگونه که ما به تلاش‌های خود برای دستیابی ارمان‌های توسعه این هزاره ادامه می‌دهیم و در دستور کار خود ،  توسعه بعد از سال 2015 را تدوین می‌کنیم اجازه دهید تا عدالت اجتماعی را سرلوحه تلاش‌ها برای دستیابی به رشد پایدار و برابر برای همه مردم قرار دهیم.