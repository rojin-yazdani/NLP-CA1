جلسه 734 شورای فرهنگی اجتماعی زنان و خانواده به ریاست دکتر کبری خزعلی در محل دبیرخانه شورای عالی انقلاب فرهنگی برگزار شد.به گزارش ایسنا ،  در ابتدای این جلسه ،  دکترخزعلی با اشاره به فرازی از فرمایشات رهبر معظم انقلاب اسلامی مدظله العالی در دیدار با دانشجوبان در ماه مبارک رمضان ،  گفت :  یکی از دغدغه‌های رهبر معظم انقلاب اسلامی مدظله العالی که با شورای عالی انقلاب فرهنگی نیز در ارتباط می‌باشد ،  موضوع تسهیل ازدواج جوانان است که این مهم در نقشه مهندسی فرهنگی هم مورد تاکید قرار گرفته است.عضو شورای عالی انقلاب فرهنگی افزود :  بنا به فرموده مقام معظم رهبری مدظله العالی نگاه بی‌تفاوت نسبت به مسئله ازدواج در اینده تبعات سختی را برای کشور به وجود می‌اورد. به همین منظور طرح بنیاد ملی ازدواج براساس راهبرد 3 مصوبه مهندسی فرهنگی تهیه شده و در دست تصویب است.وی با اشاره به بخش‌هایی از این طرح گفت :  بر طبق این طرح ،  بنیاد ملی ازدواج با هدف تبیین و ارتقا فرهنگ تسهیل ازدواج و طراحی و برنامه‌ریزی برای مقابله با هجمه فرهنگ بیگانه که در تاخیر ازدواج و زندگی مجردی و تک والدی خود را نشان می‌دهد و ایجاد هماهنگی و انسجام بین دستگاه‌های دولتی ،  مؤسسات و گروه‌های فعال غیردولتی تشکیل خواهد شد.خزعلی افزود :  این بنیاد همچنین وظیفه دارد با اتخاذ تدابیر لازم و پیش‌بینی تمهیدات و تصویب سیاست‌های مقتضی ،  ازدواج مطابق سبک زندگی اسلامی ایرانی را از طریق بکارگیری ظرفیت‌های بالقوه و فعال دولتی و بخش خصوصی تسهیل نماید.وظایف بنیاد ملی ازدواجعضو شورای عالی انقلاب فرهنگی ادامه داد :  شناسایی و مرتفع کردن نیازها ،  محدودیت‌ها و موانع توسعه و تعمیم ازدواج و بازبینی قوانین و مقررات موجود برای تحقق این راهبرد هم از سایر وظایف این بنیاد است.دکترخزعلی با اشاره به فرازهایی از این طرح گفت :  فراهم کردن امکانات مادی و معنوی ازدواج و استانداردسازی ازدواج اسان از طریق تبلیغ الگوهای عملی ازدواج‌های اگاهانه‌ ،  اسان و ساده و پیگیری اجرای ضوابط و قوانین تسهیل‌گر ازدواج و حذف موانع تشکیل و تحکیم ازدواج بخش دیگری از تکالیف بنیاد ملی ازدواج است.عضو شورای عالی انقلاب فرهنگی افزود :  همکاری و هم افزایی با نهادهای غیردولتی‌ها و مردمی مانند شوراهای محلی ،  معتمدین مساجد ،  هیئات مذهبی و  …  در زمینه ایجاد مراکز مشاوره هم از سایر تکالیف این بنیاد است.وی در تشریح ساختار این بنیاد افزود :  این بنیاد دارای هیئت امنا ،  شورای راهبردی و برنامه‌ریزی ،  هیئت مدیره ،  مدیر عامل و کمیته‌های تخصصی می‌باشد که با هدف استفاده از ظرفیت دستگاه‌های غیردولتی با هماهنگی همه دستگاه‌های اجرایی به فعالیت خواهد پرداخت.ارائه گزارش عملکرد بنیاد ملی مد و لباسدر ادامه این جلسه ،  گزارشی از عملکرد بنیاد ملی مد و لباس وزارت فرهنگ و ارشاد اسلامی توسط نماینده ان وزارتخانه ارائه شد.در بخشی از این گزارش با اشاره به استقبال مردم از محصولات عرضه شده در نمایشگاه عفاف و حجاب که در ماه مبارک رمضان برگزار شده بود ،  بر لزوم برنامه ریزی برای فراگیر شدن این نمایشگاه‌ها و ایجاد امکانات و تسهیلات لازم برای دسترسی همه علاقمندان به این نمایشگاه‌ها تاکید شد.در پایان این جلسه ،  مسئول سازمان بسیج زنان گزارشی از تحقیق صورت گرفته توسط این نهاد برای در مورد راهکارهای تعمیق عفاف و حجاب ارائه داد.در این گزارش بر ضرورت ارائه یک فراتحلیل از تحقیقات موجود برای دستیابی به راهکارهایی در جهت ارتقا فرهنگ عفاف و رفع موانع ان در جامعه ،  تاکید شده است.اعضا بعد از ارائه این گزارش مقرر کردند با دعوت از مسئولین مرتبط با یان موضوع در سه قوه ،  راهکارهای اجرایی در زمینه بهبود عفاف و حجاب در جامعه مورد بررسی قرار گیرد.