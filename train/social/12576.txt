رئیس مجلس شورای اسلامی پیشنهاد کرد که برای جلوگیری از بزرگنمایی جرائم خشن و ناامنی‌ها در رسانه‌ها قوه قضائیه با ارائه لایحه‌ای اختیار و مسئولیت اطلاع رسانی در این رابطه را خود به دست بگیرد.به گزارش مهر ،  مرتضی بختیاری امروز سه شنبه در جلسه بررسی امنیت اجتماعی در کشور با تاکید بر اینکه امنیت از مطالبات اولیه مردم است و فقه اسلامی ما به صورت ویژه به ان پرداخته است ،  گفت :  فقه اسلامی مجازات‌های بسیار سنگینی را در مقابله با سایر جرائم برای مخدوش کنندگان امنیت اجتماعی قرار داده است.وزیر دادگستری در تشریح سیاست قوه قضائیه در برخورد با جرائم خاص مانند قتل‌های فجیع ،  تجاوز به عنف ،  گروگانگیری و سرقت مسلحانه اظهار داشت :  بر اساس دستور ویژه ریاست قوه قضائیه پرونده‌های مربوط به امنیت اجتماعی و عفت مردم به صورت ویژه در کوتاهترین زمان باید بررسی شود.وی افزود :  دادستان کل کشور از جانب ریاست قوه قضائیه مامور است در هماهنگی با دادستان‌های کل کشور جرائم خاص را در کل کشور پیگیری و تعقیب کنند.بختیاری تصریح کرد :  به دستور ریاست قوه قضائیه ،  قضات دادگاه‌های کشور موظفند موضوع پرونده‌های جرائم خاص را به صورت فوق العاده و ویژه خارج از نوبت با هماهنگی با بازرسان و مسئولان پرونده در دستور کار دادگاه قرار دهند تا متناسب با ایین دادرسی در دادگاه‌ها مورد بررسی قرار گیرد.بختیاری با برشمردن برخی دلایل اطاله دادرسی این پرونده‌ها اظهار داشت :  الزاماتی در ایین دادرسی کیفری وجود دارد که فرایند بررسی این پرونده‌های خاص را طولانی می‌کند در صورت عدم اجرای این الزامات نیز قاضی یا ضابطین قاضی پرونده متخلف شمرده می‌شوند.وزیر دادگستری با تاکید بر اینکه جرائم خاص نیازمند ایین دادرسی خاص هستند تصریح کرد :  برای بررسی جرائم خاص نیازمند ایین دادرسی خاص هستیم زیرا علیرغم همه دستورات رئیس قوه قضائیه مبنی بر رسیدگی فوق العاده و ویژه به برخی پرونده‌ها برخی قوانین و الزامات باعث اطاله دادرسی می‌شوند.رئیس مجلس شورای اسلامی در واکنش به اظهارات وزیر دادگستری مبنی بر لزوم تصویب ایین دادرسی خاص برای بررسی جرائم ویژه خواستار ان شد قوه قضائیه و وزارت دادگستری لایحه‌ای را متناسب با جرائم خاص و ویژه و حمل سلاح‌های سرد تدوین کنند تا با تصویب مجلس شورای اسلامی این نقیصه برطرف شود.در ادامه وزیر دادگستری خواستار تصویب سریع لایحه پیشگیری از وقوع جرم در مجلس شورای اسلامی شد.بختیاری با تاکید بر لزوم سیاست گذاری در طلاع رسانی پیرامون جرائم خشن و خاص گفت :  سایت‌های ضد انقلاب کوچکترین مسائل ناامنی در کشور را بزرگ نمایی می‌کنند در حالی که جمهوری اسلامی از امن‌ترین کشورهای جهان است.علی لاریجانی رئیس مجلس شورای اسلامی در پاسخ به اظهارات وزیر دادگستری مبنی بر لزوم سیاست گذاری در اطلاع رسانی تصریح کرد :  قوه قضائیه با ارائه لایحه‌ای می‌تواند در این رابطه اختیاراتی را از مجلس بگیرد که قوه قضائیه مسئول اطلاع رسانی جرائم خشن باشد.