نمایندگان مجلس شورای اسلامی با تهیه طرحی در مورد منع تبلیغات و معرفی محصولات و خدمات غیرمجاز و اسیب رسان به سلامت در فضاهای مجازی و شبکه‌های ماهواره‌ای هرگونه تبلیغات در این زمینه را منوط به کسب مجوز از وزارت بهداشت کردند و مجازات‌های سنگینی را برای متخلفان در نظر گرفته اند.به گزارش مهر ،  نمایندگان مجلس شورای اسلامی در حال تهیه طرحی هستند که در صورت تصویب نهایی ان هرگونه تبلیغات فراورده‌های دارویی ،  غذایی ،  اشامیدنی ،  بهداشتی ،  ارایشی ،  مکمل‌ها ،  ملزومات و تجهیزات پزشکی و خدمات مرتبط با این اقلام منوط به کسب مجوز از وزارت بهداشت می‌شود.این طرح مجازات‌های سختی برای متخلفان از این امر در نظر گرفته است.متن کامل طرح به شرح زیر است : طرح قانونی یک فوریتی منع تبلیغات و معرفی محصولات و خدمات غیرمجاز و اسیب رسان به سلامت در فضاهای مجازی و شبکه‌های ماهواره‌ای ریاست محترم مجلس شورای اسلامیاحتراما طرح ذیل که به امضای 25 نفر از نمایندگان رسیده است ،  جهت طی مراحل قانونی تقدیم می‌گردد.مقدمه  ( دلایل توجیهی )  : حفظ و صیانت از سلامت مصرف کنندگان مواد و فراورده‌های دارویی ،  غذایی ،  اشامیدنی ،  بهداشتی ،  ارایشی ،  مکمل‌ها ،  ملزومات و تجهیزات پزشکی و خدمات مرتبط با این اقلام و …  نیازمند نظارت دقیق بر این محصولات خصوصا در بعد تبلیغات و معرفی انها می‌باشد. از انجایی که عموم مردم از لحاظ تخصصی با خواص و ویژگی‌های مواد ،  فراورده‌ها و خدمات فوق الذکر اشنا نمی‌باشند. نحوه ارائه ،  تبلیغ و معرفی این فراورده هاو خدمات نقش به سزایی در ذهن و مصرف انها توسط اشخاص دارد ،  امری که عدم توجه به ان باعث سواستفاده شده و می‌تواند سلامت مصرف کنندگان را به مخاطره بیاندازد. لذا به منظور حفظ و صیانت از سلامت مصرف‌کننده مواد و فراورده‌های دارویی غذایی ،  بهداشتی ،  مکمل‌ها ،  ملزومات و تجهیزات پزشکی و همچنین دریافت کنندگان خدمات سلامت ،  طرح ذیل با قید یک فوریت تقدیم می‌گردد.عنوان طرح : منع تبلیغات و معرفی محصولات و خدمات غیرمجاز و اسیب رسان به سلامت در فضاهای مجازی و شبکه‌های ماهواره ایماده واحده -  هرگونه ادعا ،  تبلیغ و معرفی مواد و فراورده‌های دارویی ،  غذایی ،  اشامیدنی ،  بهداشتی ،  تجهیزات و ملزومات پزشکی ،  مکمل‌ها ،  خدمات سلامت و تجهیزات و خدماتی که نیازمند اخذ مجوز از وزارت بهداشت ،  درمان و اموزش پزشکی و سازمان غذا و دارو می‌باشند در صورتی که این مجوز را نداشته باشند یا به اتکای مجوز مزبور برخلاف مفاد ان مجوز و یا سایر مقررات مربوط ،  از طریق درج برچسب یا بسته بندی کالا و یا اعلان از طریق رسانه‌های همگانی و جمعی ،  اینترنت ،  ماهواره ،  پیام کوتاه ،  فضای مجازی ،  مجامع ،  نمایشگاه‌ها ،  کتب ،  مجلات و مقالات و نظایر ان به نحوی که نوعا موجب گمراهی با فریب مصرف کنندگان اقلام فوق و دریافت‌کنندگان خدمات سلامت شود ،  جرم محسوب و مرتکبین علاوه بر محرومیت از اشتغال به حرفه مربوطه از شش ماه تا پنج سال و به مجازات حبس بیش از شش ماه تا دو سال یا جزای نقدی از بیست میلیون ریال تا هشتاد میلیون ریال و یا هر دو مجازات محکوم می‌شوند. این مجازات مانع از اعمال قوانین خاص مرتبط با حوزه بهداشت و سلامت جامعه و قوانین و مقررات سازمان غذا و دارو وزارت بهداشت ،  درمان و اموزش پزشکی نبوده و مانع از پرداخت دیه و خسارت‌های وارده نمی‌باشد.موارد زیر از مصادیق گمراه نمودن یا فریب مصرف کنندگان محسوب می‌شود : 1. ارائه اطلاعات نادرست یا اغراق گونه و یا اثبات نشده درباره اثار و منافع ناشی از مصرف ،  خواص ،  ترکیب ،  کمیت و کیفیت ،  منشا سودمندی ،  ارزش غذایی و ادعای درمانی در مورد فراورده‌های مرتبط و روش‌های درمانی و در مورد خدماتی که به تایید وزارت بهداشت ،  درمان و اموزش پزشکی و سازمان غذا و دارو نرسیده است.2. ارائه مطالب نادرست یا فریبنده و یا اغراق گونه در مورد روش تولید و یا نام گذاری کالا و ارائه خدمات مرتبط با سلامت و روش ها‌ی درمانی و یا اظهارات خلاف واقع پیرامون دارا بودن گواهی و یا مجوز از مراجع داخلی و یا خارجی3. ادعای نادرست و غیرواقعی مبنی بر برخورداری کالا از مجوزهای رسمی و یا رعایت ضوابط سازمان غذا و داروی وزارت بهداشت ،  درمان و …  اموزش پزشکی و سایر سازمان‌های تابعه این وزارتخانه4. ظاهر و نوع مواد به کار رفته در بسته بندی ،  نحوه بسته بندی و عرضه کالا موجب فریب و اغوای مصرف‌کننده در مورد ماهیت اصلی ان شود.5. مفاد برچسب فاقد اطلاعات اصلی درباره نام عمومی ماده یا محصول ،  نام تجاری ،  نام و نشانی تولیدکننده نهائی ،  وزن ،  حجم یا تعداد ،  سری ساخت ،  تاریخ تولید و انقضای شماره پروانه بهداشتی اخذ شده از وزارت بهداشت ،  درمان و اموزش پزشکی و سازمان‌های تابعه ،  مواد تشکیل دهنده و شرایط نگهداری موجود باشد.6. مفاد برچسب نادرست یا شامل کلمات ،  عبارات یا اطلاعات مبهمی باشد که برای عامه مصرف کنندگان یا مصرف کنندگان خاص ان کالا مناسب و قابل فهم نباشد یا مفهومی مغایر با اصل ،  القا نماید.7. استفاده از افزودنی تغییر دهنده مشخصه ظاهری نظیر طعم ،  رنگ و عطر بدون درج نام و منشا ان در برچسب کالاتبصره -  ایین نامه‌های مربوط به نحوه اخذ مجوز ،  برچسب گذاری ،  روش معرفی و تبلیغات فراورده‌ها و خدمات موضوع این قانون و موارد منع انها ظرف دو ماه پس از لازم الاجرا شدن این قانون توسط وزارت بهداشت ،  درمان و اموزش پزشکی تهیه و به تصویب هیات وزیران می‌رسد.