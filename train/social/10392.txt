عضو شورای اسلامی شهر تهران از فروش یک ساله کارت‌های 2 منظوره مترو و اتوبوس از پایان اردیبهشت خبر داد و گفت :  افزایش 20 درصدی نرخ کرایه تاکسی از فردا با نصب برچسب‌ها اغاز می‌شود.ابوالفضل قناعتی در گفت‌وگو با خبرگزاری فارس ،  در خصوص افزایش نرخ کرایه تاکسی گفت :  از 15 فروردین باید افزایش نرخ انجام می‌شد اما به دلیل عدم نصب برچسب‌ها این افزایش نرخ فعلا انجام نشده است.به گفته قناعتی ظرف امروز و فردا برچسب‌ها نصب می‌شود و پس از ان افزایش 20 درصدی نرخ کرایه تاکسی را داریم.وی ادامه داد :  در حال حاضر اگر کسی نرخ را بدون نصب برچسب‌ها افزایش داده کار غیرقانونی است و مردم می‌توانند به 1888 این تخلف را اعلام کنند.عضو شورای اسلامی شهر تهران از افزایش 20 درصدی نرخ اتوبوس خبر داد و گفت :  همچنین قیمت مترو هم افزایش پیدا کرده و قیمت هر بلیت یک طرفه 600 و قیمت هر بلیت دو طرفه هزار تومان شده است.وی در خصوص کارت‌های بلیت یکساله گفت :  برنامه‌ریزی کرده‌ایم تا کارت‌های یکساله که هم مدت‌دار و هم مبلغ‌دار هستند طراحی شود و هر چقدر افراد از انها استفاده می‌کنند از مبلغ کسر می‌شود.قناعتی اضافه کرد :  فروش کارت‌های یکساله از پایان اردیبهشت اغاز می‌شود.عضو شورای اسلامی شهر تهران در خصوص نرخ کارت‌های یکساله گفت :  هنوز به جمع‌بندی در خصوص قیمت نرسیده‌ایم.