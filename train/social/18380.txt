وزیر بهداشت ،  درمان و اموزش پزشکی ،  گفت :  طبق اخرین سرشماریهای انجام شده ،  سن امید به زندگی در بین ایرانی‌ها 72 سال است.به گزارش ایسنا ،  دکتر سید حسن هاشمی در جمع خبرنگاران خراسان شمالی اظهارکرد :  مردم مهمترین نقش را در افزایش این سن با رعایت مسائلی همچون تغذیه بر عهده دارند.وی افزود :  راه‌اندازی صندوق حمایت از درمان ناباروری کشور نیازمند اختصاص 150 میلیارد تومان اعتبار است که این اختصاص اعتبار را درخواست کرده‌ایم. راه‌اندازی این صندوق در راستای حمایت از زوجین نابارور برای انجام امور درمانیشان خواهد بود که با اختصاص اعتبار مورد نیاز ،  این صندوق راه‌اندازی خواهد شد.وی همچنین تصریح کرد :  در سال مالی 93 نیز اعتباراتی در زمینه افزایش تعداد زایمان طبیعی در کشور اختصاص خواهیم داد.وزیر بهداشت خاطرنشان کرد :  دولت با اجرای طرح نظام سلامت در کشور در تلاش است تا هزینه‌های درمان برای مردم کاهش یابد و فرایند ارائه خدمات درمانی به مردم تسهیل و ماندگاری پزشکان در ساعات غیر اداری تثبیت همچنین تسهیلات نیز برای افزایش تعداد زایمان طبیعی اعطا شود.دسترسی عادلانه به خدمات سلامت در اولویت طرح تحول بهداشت قرار داردوزیر بهداشت همچنین گفت :  در طرح تحول بهداشت ،  پوشش جامع و همگانی مردم و پوشش عادلانه خدمات سلامت در اولویت قرار دارد .به گفته وی ،  در طرح جامع بهداشتی که در قالب طرح تحول نظام سلامت در کشور اجرایی می‌شود  ،  مشارکت مردمی و مشارکت دستگاه‌های بین‌بخشی بسیار پررنگ دیده شده است هم چنین ارایه خدمات جامع بهداشتی به اقشار محروم جامعه ،  حاشیه شهرها و اقشار کم درامد در اولویت این طرح است.وی این طرح را الگوی مناسبی برای پرهیز از کمیت و توجه به کیفیت خدمات بهداشتی عنوان و تصریح کرد  :  تا کنون بسته‌های خدمتی حوزه بهداشت بر بهداشت و پیشگیری از بیماری‌های واگیردار تاکید داشت ولی هم اکنون وزارت بهداشت در قالب اجرای طرح تحول نظام سلامت ،  علاوه بر پیشگیری از بیماری‌های واگیردار  ،  بر پیشگیری از بیماری‌های غیرواگیردار نیز تاکید دارد.هاشمی طی بازدید از بیمارستان بنت الهدی بجنورد اظهار داشت  :  همه تلاش ما در راستای کاهش مشکلات درمانی مردم است و برای پیاده کردن یک نظام سلامت‌اید ال باید همچنان تلاش نماییم.وی افزود :  واقعیت این است که تا کنون نگاه مسئولان امر به حوزه سلامت  ،  نگاه هزینه‌ای بوده و به همین دلیل نظام درمان کشور از نظر امکانات  ، تجهیزات  ، منابع و نیروی انسانی با مشکل مواجه بوده است در حالی که هزینه کردن در حوزه سلامت سرمایه گذاری محسوب می‌شود.وزیر بهداشت در ادامه بر تلاش در راستای کاهش نگرانی مردم از عدالت در سلامت تاکید کرد و گفت :  باید تلاش کنیم تا مردم در هیچ نقطه‌ای ازکشور نگرانی از عدالت در سلامت نداشته باشند و دسترسی مردم به خدمات و امکانات بهداشتی و درمانی با کمک مسئولان بیش از پیش امکان پذیر گردد.