وزیر اموزش و پرورش گفت :  شورای عالی اموزش و پرورش در پی اجباری کردن ورزش پایه‌ای در مدارس است.به گزارش فارس  ،  حمیدرضا حاجی‌بابایی امروز در حاشیه همایش 12 هزار نفری دانش‌اموزان ورزشکار در جمع خبرنگاران اظهار داشت :  براساس تحول بنیادین نظام اموزشی ،  سه محور اصلی تذهیب ،  تحصیل و ورزش جزو برنامه‌های اساسی وزارت اموزش و پرورش است.وی افزود :  ورزش یکی از سه قطبی است که باید در مدرسه احیا شود و با گسترش ورزش در مدارس 13 میلیون دانش‌اموز ،  رشته‌های گوناگون ورزشی را برحسب علاقه‌هایشان انتخاب می‌کنند.*اموزش و پرورش 18 هزار و 500 معلم ورزش داردوزیر اموزش و پرورش با اشاره به اینکه اموزش و پرورش 18 هزار و 500 معلم ورزشی دارد ،  افزود :  اموزش و پرورش در نظر دارد با استخدام 20 هزار معلم جدید ورزشی ،  احداث 4 هزار سالن ورزشی در 3 سال اینده و هماهنگی انجام شده با سازمان تربیت بدنی ،  ورزش دانش‌اموزی را ارتقا دهد.وزیر اموزش و پرورش گفت :  شورای عالی اموزش و پرورش در پی تصویب اجباری کردن ورزش پایه‌ای مانند شنا و ژیمناستیک در مدارس است.وی از دیگر برنامه‌های اموزش و پرورش برای ارتقای ورزش دانش‌اموزی را رشد مسابقات دانش‌اموزی در کشور و خارج از کشور عنوان کرد و افزود :  مسابقه فوتسال تیم دانش‌اموزی با تیم ملی فوتسال که امروز انجام شد ،  اغاز این حرکت نمادین است.*تعداد انجمن‌های ورزشی دانش‌اموزی کشور به 35 انجمن خواهد رسیدحاجی‌بابایی با بیان اینکه 26 انجمن ورزشی در مدارس کشور داریم ،  خاطرنشان کرد :  تعداد انجمن‌های ورزشی مدارس را به 35 انجمن افزایش داده و همچنین شورای عالی ورزشی استان‌ها را احیا کردیم تا با اقدامات انجام شده ،  عرصه ورزش کشور و دانش‌اموزی ،  سال پرحرارت و بانشاطی داشته باشد.وی گفت :  جلسه‌ای را با معاون تربیت بدنی رئیس جمهور برگزار کردیم و قرار شد تمام امکانات ورزشی سازمان تربیت بدنی و اموزش و پرورش به‌صورت مشترک مورد استفاده قرار گیرد.حاجی‌بابایی افزود :  اموزش و پرورش تمام امکانات ورزشی خود را در نظر دارد بعد از اتمام وقت اداری در اختیار محله قرار دهد.وی با بیان اینکه از دیگر اهداف ما در توجه به ورزش کشور افزایش سلامت دانش‌اموزان است ،  بیان داشت :  متاسفانه دانش‌اموزان کشور به دلیل عدم تحرک لازم به ویژه دانش‌اموزان دختر دچار مشکلات جسمی و حرکتی شده‌اند که با توسعه ورزش دانش‌اموزی سلامت دانش‌اموزان هم حاصل خواهد شد.وزیر اموزش و پرورش در مورد تغییرات ساختاری اموزش و پرورش گفت :  دوره‌های تحصیلی 6  -  3  -  3 به تصویب شورای عالی اموزش و پرورش رسید و هیچ مخالفتی با این دوره تحصیلی وجود ندارد.وی خاطرنشان کرد :  شورای عالی انقلاب فرهنگی در حال پیگیری است که چه سازمانی سیاست‌گذاری پیش‌دبستانی و مهدکودک را برعهده گیرد.