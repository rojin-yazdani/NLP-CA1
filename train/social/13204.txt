امیرمهدی میرزایی در ایران نوشت : در جوامع انسانی از بدو تشکیل تا به امروز بوده‌اند کسانی که میلی به نظم و قانون پذیری نداشته و همواره به دنبال راه گریزی از ان بوده اند. بلکه بتوانند به منفعت بیشتری دست یابند و انسان متمدن امروز دریافته که زمان با ارزش‌ترین کالای غیر قابل بازیافت است که گاه با طلا قیاس می‌شود و حال انکه طلا در مقابل زمان مطلایی بیش نیست. از طرفی دیگر بقای جامعه انسانی بدون رعایت حق و حقوق دیگران میسر نیست و صد البته که ما برای ماندن و ادامه حیات در جامعه انسانی نیاز به پرداخت هزینه‌هایی چند داریم که گاه زمان یکی از ان هزینه‌ها است. بگذریم که برخی از افراد بشر با درک بالایی که از حیات در جامعه انسانی دارند ان را به رایگان و حتی با چاشنی لبخند و صورتی گشاده به دیگر افراد جامعه هدیه می‌دهند وگریزی نیست که هستند کسانی که حتی به زور هم که شده از این لبخند و صاحب ان به نفع خود بهره برداری خواهند کرد.اما سؤال اینجاست که در جامعه ما چند درصد افراد چنین رفتارهایی دارند ?  نحوه برخورد با چنین افرادی در جامعه‌ای متمدن و امروزی و در شهر و کشوری مانند تهران و ایران چگونه باید باشد ? چندی قبل از سوی ریاست محترم پلیس راهنمایی و رانندگی تهران ،  سرهنگ سید تیمور حسینی پیشنهادی مطرح شد با این عنوان که تایمر یا ثانیه شمار چراغ‌های راهنمایی و رانندگی به دلیل بی توجهی برخی از رانندگان حذف شود و ابراز داشتند برخی از رانندگان به جای توجه به چراغ به تایمر نگاه می‌کنند و ان را ملاک زمان استفاده خود از تقاطع مجهز به این سیستم می‌دانند. اما باید پرسید ایا در این خصوص فرهنگ سازی هم صورت گرفته یا خیر ? تایمر یا ثانیه شمار چراغ راهنمایی و رانندگی علاوه بر عیبی که به ان برچسب خورده است ،  محاسنی چند هم دارد. بد نیست به زمانی بازگردیم که برای اولین بار استفاده از ان در پایتخت و به تبع ان سراسر کشور مطرح شد و بیان شد که بسیاری از کشورهای توسعه یافته مانند اکثر کشورهای اروپایی همچون المان و فرانسه به این مساله رو اورده‌اند و امروز تازه ما متوجه ان شده‌ایم و عقب هستیم و در نتیجه به سرعت نسبت به تهیه ادوات و تجهیزات مورد نیاز ان ،  اقدامات عاجل صورت گرفت و به سرعت در تمامی تقاطع‌های تهران و شهرستان‌ها جا باز کرد. این ثانیه شمارها نه تنها برای راننده‌ای که پشت چراغ قرمز است احساس ارامش پدید می‌اورد بلکه او می‌تواند محاسبه کند که در این زمان به چه اموری می‌تواند برسد ،  و چه مقدار زمان تا حرکت دارد. در تایمرهای طولانی شخص می‌تواند خودرو را خاموش کرده و علاوه بر کاهش الودگی هوا در مصرف سوخت نیز ،  صرفه جویی کند. جدای از تمام این مسائل بزرگترین کمک را به خود راهنمایی و رانندگی در روان سازی ترافیک می‌کند. زیرا رانندگان می‌دانند که چقدر زمان تا حرکت مانده و خود را اماده می‌کنند. پس دیگر صدای بوقی از رانندگان عقب‌تر شنیده نخواهد شد.کاش قبل از نصب این تایمرها فرهنگ ان را نیز گوشزد می‌کردیم. حال پس از چند سال از نصب و عادت کردن به ان امروز پلیس محترم راهنمایی و رانندگی به فکر جمع کردنش نمی‌افتاد و خشک و‌تر را باهم نمی‌سوزاند.