در حالیکه وعده‌های دولت مبنی بر پرداخت بدهی چایکاران فقط واژه وعده را با خود یدک می‌کشد اما باز هم بدهی چایکاران که قرار بود روز گذشته پرداخت شود ،  انجام نشد.به گزارش خبرنگار ایلنا ،  بعد از وعده‌های مکرر دولت برای پرداخت مطالبات چایکاران قرار بود روز گذشته باقی مانده بدهی چایکاران به ان‌ها پرداخت شود که این وعده هم عملی نشد.نابودی اینده چای و چایکاردر این باره ایرج هوسمی رئیس اتحادیه چایکاران به خبرنگار ایلنا می‌گوید :  اواخر فروردین و اوایل اردیبهشت هر سال فصل بهره بردای از باغ‌های چای است اما با توجه به عدم توانایی مالی چایکاران علی رغم اینکه تنها 2 ماه تا فصل بهره برداری باقی مانده است حدود 95 درصد از باغ‌های چای دست نخورده مانده‌اند.رئیس اتحادیه چایکاران با طرح این سوال که با این اوضاع ،  در اینده چطور باید بهره برداری از باغ‌های چای صورت بگیرد ،  اضافه کرد :  اینده چای و چایکار در استانه نابودی است.وی با بیان اینکه اینده چای به کجا خواهد رسید ،  خاطرنشان کرد :  پیگیری‌های ما به جایی نرسیده است و دیگر نمی‌دانیم با از کجا و چگونه این موضوع را پیگیری کنیم.عدم توجه دولت به وضعیت تولید چای برای سال91همچنین یک چایکار در گفت‌وگو با خبرنگار ایلنا گفت :  هیچ تدابیری در رابطه با تولید سال 91 از سوی دولت برای چایکاران در نظر گرفته نشده است.وی با بیان اینکه قرار بود اول اسفند ماه باقی مانده بدهی چایکاران پرداخت شود ،  افزود :  تا این لحظه هنوز هیچ مبلغی به حساب ان‌ها واریز نشده است.این چایکار نیز ادامه داد :  در حالی که تنها دو ماه تا فصل برداشت چای از باغ‌های چای باقی مانده است چایکاران باغ‌های چای را رها کرده‌اند و حتی هیچ اقدامی برای هرس ،  شخم و اماده سازی زمین‌های چای برای سال 91 انجام نداده‌اند.وی اضافه کرد :  تاکنون نیز هیچگونه تسهیلاتی نه به کشاورزان و نه کارخانجات داده نشده است.این چایکار با اشاره به اینکه تا قبل از سال 72 سازمان چای کشور زیرنظر وزارت بازرگانی بود ، اظهار داشت :  بعد از سال 72 سازمان چای کشور در اختیار وزارت جهاد داده شد ؛  زمانی که سازمان چای زیرنظر وزارت بازرگانی بود ،  این وزارتخانه میزان تولید و واردات را در نظر می‌گرفت اما بعد از واگذاری سازمان چای به وزارت جهاد ،  وزارت بازرگانی بدون در نظر گرفتن تولید داخل اقدام به واردات می‌کرد تا جایی که تا سال تا چند سال پس ازان حدود 170 هزار تن چای در انبارها بود.این چایکار در استان گیلان همچنین تصریح کرد :  از سال 83 خرید تضمینی مصوب شد که مدت 5 سال تا سال 87 خرید تضمینی چای توسط سازمان تعاون روستایی انجام می‌شد و خرید تضمینی برگ سبز از چایکاران به خوبی انجام می‌شد اما بعد از ان و از سال 88 تاکنون علی رغم خرید تضمینی برگ سبز از چایکاران مطالبات ما با تاخیر 6 -  7 ماهه روبرو است در حالی که اکنون حدود 11 ماه از سال می‌گذرد اما هنوز دولت 10 میلیارد تومان به چایکاران بدهکار است.این چایکار با بیان اینکه تنها دو ماه تا فصل بهره برداری از باغ‌های چای باقی مانده است اما حتی خرید تضمینی در سال 91 مشخص نیست با توجه به اینکه چایکاران تک محصولی هستند.سکوت !  راه حل مسئولانوزیر جهاد کشاورزی شهریور ماه امسال گفته بود :  خوشبختانه در بحث چای گام‌های خیلی خوبی از سال گذشته برداشته شده است و دولت برای خرید برگ سبز چای از چایکاران یارانه پرداخت کرد.خلیلیان با اشاره به حمایت‌های دولت از چایکاران و تولید چای نیز گفته بود :  بخش خصوصی چای خشک تولید کارخانه‌ها را خریداری کرد و برای اولین بار چای مازادی که در انبارها باشد و روی دست دولت بماند نداریم.وی به عنوان مقام عالی وزارت کشاورزی حمایت از چایکاران را از موضوع‌های مهم نام برد و گفت :  تمام افراد دست اندرکاری که در حوزه چای فعالیت دارند اعم از چایکاران و کارخانجات چای باید مورد حمایت قرار گیرند چرا که چای یک نوشیدنی مورد علاقه و استفاده مردم است و به همین دلیل بر روی فراوری ان باید کار خوبی صورت گیرد تا مردم چای ایرانی را به خوبی مصرف کنند.این عضو کابینه دهم با بیان اینکه در گذشته از مجموع خرید برگ سبز چای تنها 14 درصد درجه یک بود ،  افزود :  با اقداماتی که از سال قبل اغاز شده و امسال هم ادامه دارد ،  کیفیت چای افزایش پیدا کرده است به طوری که امسال این رقم به حداقل 31 درصد افزایش پیدا کرده است.خلیلیان گفته بود :  به همان نسبت هم پول بیشتری به کشاورزان پرداخت شده است زیرا قیمت برگ سبز درجه یک تقریبا دو برابر درجه دو است و همین نشاندهنده توجه ویژه دولت به موضوع چای است.این عضو کابینه دولت دهم نیز عنوان کرد :  با اقداماتی که اغاز شده و ادامه دارد و بخصوص بحث فراوری به سمتی خواهیم رفت که چای ایرانی با کیفیت مناسب در اختیار مردم قرار گیرد و ان‌ها نیز رغبت بیشتری برای خرید ان داشته باشند.اما علی رغم گفته وزیر جهاد مبنی بر اینکه با افرایش میزان چای درجه یک پول بیشتری به چایکاران پرداخت می‌شود ،  اما شواهد نشان می‌دهد وضع چایکاران در حال حاضر اصلا مناسب نیست به طوری که تنها 2 ماه تا زمان بهره برداری از زمین‌های چای باقی مانده است اما چایکاران هنوز هیچ اقدامی برای امده سازی برای فصل برداشت که اردیبهشت ماه هرسال است انجام نداده‌اند ؛  حتی وعده پرداخت مطالبات چایکاران در تاریخ اول اسفندماه که حدود 10 میلیارد تومان است نیز مخقق نشد ؛  و سخنان اقای وزیر فقط وعده بود.این درحالیست که ریئس سازمان چای به جمله بدهی چایکاران فعلا پرداخت نشده است بسنده کرد.