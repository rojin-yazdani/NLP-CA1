مدیرعامل سازمان بهشت‌زهرا  ( س )  با اشاره به دفن 170 فوتی روزانه در بهشت زهرا ( س )  ،  گفت :  حدود 30 تا 50 مورد از این فوتی‌ها به شهرهای دیگر می‌روند و حدود 100 نفر هم در تهران شستشو و دفن می‌شوند که البته این میزان در ایام تشدید الودگی هوای تهران همانند روزهای الوده سال قبل افزایش قابل توجهی دارد.اکبر توکلی‌نژاد در گفت‌وگو با ایسنا ،  با بیان اینکه تعدادی از فوتی‌های تهران به شهرهای اطراف منتقل می‌شوند ،  گفت :  در سال گذشته در شهر تهران 50 هزار فوتی داشتیم که از این تعداد 36 هزار دفن در سازمان بهشت‌زهرا صورت گرفته و 22 هزار نفر از این اموات رایگان دفن شده‌اند و به عبارتی حدود 61 درصد دفن شده‌ها به صورت رایگان دفن شده‌اند.وی افزود :  در سال 1391 ساخت قبور چهار طبقه از جنس بتن مسلح با هدف مقابله با بحران‌های طبیعی به پایان رسید و این قبرها در مواقع بحرانی مورد استفاده قرار خواهند گرفت.وی با بیان اینکه در بهشت زهرای تهران کلیه خدمات نظیر شست‌وشو ،  کفن و دفن و حتی مداح و چادر را در اختیار خانواده متوفی قرار می‌گیرد ،  افزود :  نرخ کلیه این خدمات 184 هزار تومان است که با دورافتاده‌ترین شهرهای کشور برابری می‌کند. مردم یقین داشته باشند خدماتی که ما ارائه می‌دهیم از نظر قیمت به گونه‌ای است که اگر بخواهند بیرون از اینجا این خدمات را دریافت کنند چندین برابر گران‌تر می‌شود. همچنین در حال حاضر 80 مباشر از ابتدا تا انتها یعنی از لحظه پذیرش متوفی تا اتمام مراسم دفن به خانواده‌ها کمک می‌کنند.توکلی‌نژاد ،  کاشت 30 هزار درخت در حرم حضرت امام  ( ره )  و احداث یک هزار و 350 چشمه سرویس بهداشتی در حرم حضرت امام  ( ره )  و قطعات شهدا را از دیگر خدمات سازمان بهشت زهرا  ( س )  برشمرد و افزود :  برنامه‌های فرهنگی و مناسبتی مختلفی در طول سال در بهشت‌زهرا  ( س )  انجام می‌شود از جمله تکریم شهدا و نواختن زنگ دانش‌اموز شهید که برای سومین سال متوالی با ابتکار شهرداری تهران و سازمان بهشت‌زهرا  ( س )  برگزار شد.وی با تاکید بر خدمت به مردم و تکریم ارباب رجوع به عنوان شعار سازمان بهشت‌زهرا  ( س )  ،  گفت : بر این اساس کار مشترکی با دانشگاه امام صادق  ( ع )  صورت گرفت و پژوهش‌های انها روی پرسنل اجرا شد و در جهت ارتقای منزلت شغلی پرسنل گام برداشتیم به طوری که این افراد با افتخار شغل خود را اعلام کنند. سازمان پرسنل را تشویق به ادامه تحصیل می‌کند  ،  به طوری که در حال حاضر 22 نفر از جمله 8 خانم به زبان انگلیسی مسلط هستند که در روزهای خاص از انها استفاده می‌شود.وی با اعلام اینکه در سازمان بهشت زهرا  ( س )  35 غساله ،  95 غسال ،  130 قبرکن ،  80 مباشر و 120 مداح مشغول به کار هستند ،  در خصوص وضعیت معیشتی پرسنل ،  گفت :  اموزش‌های مختلفی از جمله مسائل بهداشتی ،  روانی ،  ایمنی و مسائل عقیدتی و احکام به پرسنل داده می‌شود و حتی کلاس‌های قران و احکام برای نیروهای دژبان که در حفاظت از بهشت‌زهرا  ( س )  همکاری دارند گذاشته می‌شود. پرسنل سازمان مرخصی اجباری دارند و حتما باید به این مرخصی بروند. همچنین بدون محدودیت می‌توانند به سفرهای مختلف از جمله مشهد مقدس و شمال کشور سفر کنند. در عین حال چکاپ پرسنل از لحاظ سلامت به صورت دوره‌ای انجام می‌شود و پایش و اموزش دائمی مداحان و پرسنل سالن تطهیر انجام می‌شود.توکلی‌نژاد با تاکید بر اینکه هیچ‌گونه دلالی برای فروش قبرها در سازمان بهشت‌زهرا  ( س )  وجود ندارد ،  افزود :  تاکید ما بر سلامت همه پرسنل سازمان به خصوص در بحث مسائل مالی است. در حال حاضر هیچ دلالی برای فروش قبرها وجود ندارد و همه مراحل در نظارت کامل صورت می‌گیرد.وی در پاسخ به این سئوال که با توجه به اینکه شورای شهر تهران سازمان بهشت زهرا  ( س )  را مکلف کرده است ،  زمین مناسب برای محل جدید ارامستان تهران را مشخص کند ،  ایا این کار انجام شده ?  گفت :  تاکنون بهشت زهرای تهران سه مرتبه توسعه یافته است و باید به این نکته توجه داشت که بهشت زهرا با دو ویژگی حضور حرم مطهر حضرت امام  ( ره )  و قبور شهدا شناخته و تبدیل به بهشت‌زهرا شده است.مدیرعامل سازمان بهشت‌زهرا  ( س )  ادامه داد :  ایجاد ارامستان در هر یک از مناطق 22گانه تهران مشکلات بسیاری از جمله تملک و رضایت مردم را دارد ولی در جنوب تهران در راستای خود بهشت‌زهرا  ( 8 کیلومتری بهشت‌زهرا )  زمینی را معرفی خواهیم کرد که امیدواریم کارگروه بهشت‌زهرا تایید کند و این زمین در اختیار سازمان قرار گیرد ولی در این خصوص به یاری تمام نهادهای ذیربط نیازمندیم.