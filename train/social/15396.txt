کمیسیون اجتماعی مجلس در این هفته طرح تاسیس سازمان نظام مددکاری اجتماعی ،  طرح یک فوریتی اصلاح عنوان صندوق بیمه اجتماعی و روستاییان وعشایر ،  طرح الحاق دو تبصره به ماده 35 قانون شوراهای حل اختلاف مصوب 1377 و همچنین طرح ساماندهی سازمانهای مردم نهاد را بررسی می‌کند.به گزارش خانه ملت ،  در روز دوشنبه 26 دی ماه ،  طرح الحاق دو تبصره به ماده 35 قانون شوراهای حل اختلاف مصوب 1377 ونیز بررسی طرح ساماندهی سازمانهای مردم نهاد بررسی می‌شود.همچنین درروز سه شنبه 27 دی ماه نشست‌هفتگی هیات رئیسه نیز درکمیسیون اجتماعی مجلس برگزارمی‌شود.اعضای کمیسیون اجتماعی مجلس درهمان روز طرح تاسیس سازمان نظام مددکاری اجتماعی وطرح یک فوریتی اصلاح عنوان صندوق بیمه اجتماعی و روستاییان وعشایر را نیز بررسی می‌کنند.بررسی موضوع اقدام دولت در ادغام سازمان مدیریت و برنامه‌ریزی استانها در وزارت کشور از دیگر برنامه و طرح‌های کمیسیون اجتماعی دراین روز است.همچنین در روز سه‌شنبه قرار است اخبار واطلاعات واصله نیز در این کمیسیون بررسی شود