رئیس دانشگاه ازاد اسلامی از افزایش ظرفیت پذیرش دوره دکتری در این دانشگاه خبر داد و گفت :  همچنین دو معاونت اجرایی و هماهنگی در این دانشگاه منحل شد.به گزارش خبرگزاری مهر ،  نشست هیات رئیسه دانشگاه ازاد اسلامی امروز با حضور حمید میرزاده برگزار شد.وی در این نشست با استناد به تاکید ایت الله هاشمی رفسنجانی  -  رئیس هیات امنای دانشگاه ازاد اسلامی  -  مبنی بر اتخاذ تدابیر لازم به منظور افزایش ظرفیت پذیرش دانشجو در مقطع دکتری ،  اظهار داشت :  دانشگاه ازاد اسلامی باید راه را برای ورود داوطلبان مقطع دکتری هموار کند ،  بر این اساس باید برای افزایش ظرفیت پذیرش دانشجو در مقطع دکتری از دو روش اموزش محور و پژوهش محور استفاده شود.رئیس دانشگاه ازاد اسلامی با اشاره به اینکه تاکنون بیش از 84 هزار نفر برای شرکت در ازمون مقطع دکتری دردانشگاه ازاد اسلامی ثبت نام کرده‌اند ،  گفت :  از این تعداد حداکثر 5000 نفر پذیرفته می‌شوند که این میزان پذیرش نسبت به امار متقاضیان ورود به دوره دکتری بسیار کم است.وی افزود :  بر این اساس وظیفه ما حکم می‌کند شرایط تحصیل در مقاطع تحصیلات تکمیلی را برای فرزندان این کشور متناسب با ظرفیت‌های موجود در دانشگاه فراهم کنیم تا از این طریق از خروج سرمایه‌های انسانی کشور به خارج جلوگیری شود و این عزیزان از ارتقای تحصیل محروم نشوند.رئیس دانشگاه ازاد اسلامی ،  افزود :  باید زمینه برای استفاده از اساتید دولتی و خارج از دانشگاه ازاد به عنوان استاد مشاور و راهنما فراهم شود.وی با تاکید بر ضرورت توسعه واحد اموزش الکترونیکی  ( مجازی )  دانشگاه ازاد اسلامی ،  خاطر نشان کرد :  باید جاذبه‌های بیشتری برای جذب دانشجو در واحد مجازی دانشگاه ایجاد شود.وی از تفویض اختیار به معاونت اداری و مالی در جهت تقویت و توسعه واحد اموزش الکترونیک دانشگاه ازاد اسلامی خبر داد و گفت :  امیدواریم این واحد دانشگاهی در اینده‌ای نزدیک به یک واحد برجسته در سطح ملی تبدیل شود.میرزاده با اشاره به تاکیدات مقام معظم رهبری مبنی بر توسعه و تقویت زبان و ادبیات فارسی به ویژه در کشورهایی که پیشینه زبان فارسی دارند و تبدیل زبان فارسی به زبان علمی جهانی ،  گفت :  این دانشگاه امادگی دارد با برنامه ریزی و بودجه مناسب نسبت به بسط و تقویت زبان فارسی اقدام کند و این مهم در برنامه ریزی‌های دانشگاه ازاد اسلامی محقق خواهد شد.به گزارش مهر ،  همچنین انتقال صندوق رفاه دانشجویان دانشگاه ازاد از دفتر تسهیلات اعتباری به معاونت دانشجویی و امور مربوط به تسهیلات اعتباری ،  وام دانشگاه به معاونت اداری مالی از دیگر مصوبات این نشست بود. در این نشست ،  بر اساس تاپ چارت دانشگاه ازاد اسلامی که به تازگی به تصویب هیات امنای این دانشگاه رسیده است ،  دو معاونت اجرایی و هماهنگی منحل و معاونت برنامه ریزی با مسئولیت فریدون رهنمای رودپشتی تشکیل شد.همچنین از زحمات حیدرعلی شایانفر در دوران تصدی معاونت هماهنگی تقدیر و وی به عنوان رئیس مرکز هیات امناهای استانی و هیات‌های ممیزه مرکز و استانی معرفی شد.