پای ظریف کودک لای میله‌های کف تاب کجاوه‌ای گیر کرده و با حرکت تاب روی زمین کشیده می‌شود. فریادهای دردناک کودک ،  مربیان مهد را متوجه اتفاقی که افتاده می‌کند. همه با هم به ان سمت می‌دوند ولی دیگر دیر شده است ؛  مچ پای کودک دچار شکستگی شده است و حالا همه دنبال مقصر می‌گردند. مقصری که شاید در هزار توی فرافکنی‌ها هرگز پیدا نشود. هرچند مسئول مهد کودک خدا را شکر می‌کند که وسایل بازی‌اش بیمه است. بی توجه به ان که شاید این پا دیگر هرگز به صورت اول باز نگردد و کودک برای همیشه پایی معیوب و خاطره‌ای تلخ را با خود داشته باشد.به نوشته خراسان ،  مشابه چنین اتفاق تلخی بارها در بوستان‌های محلات و شهر بازی‌های کشور نیز رخ داده است. تا به حال چقدر به کودکی که مشغول بازی کردن با وسایل بازی دور و برش است دقت کرده‌اید ?  درست هنگامی که کودک در دنیایی غرق شده که هیچ چیز به غیر از ان اسباب بازی نمی‌تواند در ان نفوذ کند کودکان به کمک اسباب بازی‌ها به طور غیرمستقیم اموزش می‌بینند و حوادثی را که دور و برشان می‌گذرد به نوعی در این بازی‌ها تجربه می‌کنند. با وجود این و با همه تاکیدی که کارشناسان بر تاثیرپذیری کودکان از چنین وسایلی دارند ،  در کشور ما هنوز هم اسباب بازی و به ویژه وسایل بازی بوستان‌ها و مهدهای کودک به عنوان یک وسیله لوکس ،  تزئینی و بی اهمیت تلقی می‌شود به گونه‌ای که یک گردش میدانی با بازرسان موسسه استاندارد در این گونه زمین‌های بازی عمق فاجعه را بیشتر نشان می‌دهد.بست‌های شکسته ،  بلبرینگ‌های زنگ زده و معیوب ،  زنجیرهای غیر مطمئن و نا متوازن تاب‌ها ،  کف سازی خطرناک مملو از سنگ و ماسه و . . . ،  وسایل بازی فلزی کهنه و غیر استاندارد و . . . . خلاصه ان که شرایط به گونه‌ای است که می‌توان حدس زد هر از گاهی در چنین مکان‌هایی که باید نماد ارامش و شادی و نشاط باشد ،  شاهد حادثه‌هایی تلخ هستیم. ولی ایا اماری هم در این باره وجود دارد ?  کارشناسان می‌گویند خیر. زیرا امار موجود فقط محدود به موارد منتج به فوت است و مجروحان چنین سوانحی معمولا امار گیری نمی‌شوند. در حالی که شاید اگر اماری در این زمینه وجود داشت تازه عمق فاجعه معلوم می‌شد.با وجود این شاید شما از معدود والدینی باشید که وقتی قصد انتخاب بوستان یا مهد کودکی را دارید ،  می‌خواهید بدانید ان محیط یا وسایل ان تا چه حد استاندارد است. به عبارت دیگر ،  وسایلی که کودکتان بیشتر اوقاتش را با ان پر می‌کند تا چه حد برای او مفید خواهد بود و ایا نمی‌تواند برای سلامت جسم و روان او مضر باشد ? امروزه استانداردهای مختلفی برای وسایل بازی تعریف می‌شود که در کشورهای مختلف متفاوت است. به طور کلی وسایل بازی از 2 نظر فیزیکی و شیمیایی بررسی می‌شود. از نظر شیمیایی شامل ازمون‌های میزان ارسنیک ،  باریم ،  کادمیم ،  کرم ،  سرب و جیوه است. همچنین از نظر فیزیکی نیز شامل ازمون‌های لبه تیز ،  نوک تیز ،  سقوط ،  گشتاور ، کشش ،  فشردگی ،  مواد ،  استفاده درست و نادرست ،  پرتاب و انواع صداها و. . . . است.باز هم چینی هامتاسفانه بسیاری از وسایل بازی و کالا که در بازار ایران عرضه می‌شود به دلیل قاچاق یا از طریق دیگر کانال‌های بدون نظارت ،  فاقد استانداردهای لازم است. وسایل بازی ارزان چینی درجه 3 که مانند یک توده سم برای کودک هستند به خاطر نا اگاهی مسئولان و والدین به راحتی در اختیار فرزندان قرار می‌گیرند.به گزارش واحد مرکزی خبر 95 درصد اسباب بازی‌های موجود در بازار ایران براساس امار ،  چینی و حدود 3 درصد نیز تولید کشورهای اروپایی و اسیایی است که بخش بزرگی از ان‌ها به صورت قاچاق وارد کشور می‌شود .کارشناسان می‌گویند بخش بزرگی از وسایل بازی کودکان درقالب تجارتی پرسود و خاموش با رنگ‌های جذاب و شخصیت‌های دوست داشتنی ،  غافل از این که مواد سازنده ان چیست یا این که ایا تایید استاندارد را دارند یا خیر وارد و عرضه می‌شوند. این در حالی است که مسئولان استاندارد کشور می‌گویند نظارت بر وسایل بازی وارداتی فقط وظیفه استاندارد نیست بلکه وزارت خانه‌هایی مانند صنعت ،  معدن و تجارت ،  بهداشت و درمان و گمرک نیز در این حوزه مسئول هستند. به ادعای ان‌ها اکنون همه وسایل بازی که از مبادی رسمی کشور وارد می‌شود ،  با موازین استاندارد همخوانی دارد.به گفته کارشناسان برخی از وسایل بازی و اسباب بازی‌های قاچاق موجود در بازار اغشته به رنگ‌های غیراستاندارد یا ساخته شده از پلاستیک و طلق‌های نامرغوب است که تماس کودک با ان‌ها می‌تواند مشکلات جدی برای سلامت او ایجاد کند. مواد سازنده این اسباب بازی‌ها ممکن است اغشته به سرب ،  جیوه ،  ارسنیک یا سایر عناصر خطرناک باشد که می‌تواند به کبد ،  کلیه ،  شش‌ها ،  وضعیت هورمونی و گوارش کودک اسیب وارد کند.به گفته ان‌ها برخی از این خطرات خود را در بزرگسالی با ابتلا به اسم ،  حساسیت‌ها و الرژی‌ها یا انواع سرطان‌ها نشان می‌دهد. بنابراین در این مورد هیچ غفلتی قابل بخشش نیست. ظاهرا هنوز پژوهش کاملی از طیف الودگی و خطرات بالقوه و بالفعل وسایل و اسباب بازی‌های بی کیفیت و قاچاق انجام نشده و هیچ اطلاعاتی از ترکیبات ان‌ها وجود ندارد و شیوه راستی ازمایی ان نیز موجود نیست.در مهدهای کودک هم ! ولی همین مشکلات در بیشتر مهدهای کودک کشور نیز وجود دارد. مشکلاتی که شاید ورود به ان نیز با ملاحظات خاصی همراه است. یکی از بزرگ‌ترین ملاحظات ،  توقعات والدین از مهدهای کودک است. وقتی که کودک خود را سالم تحویل می‌دهند و سالم هم باز پس می‌خواهند ،  همچنین ملاحظات مالی مهدهای کودک از سوی دیگر که خود را ملزم به هزینه کرد بیشتر برای استاندارد سازی نمی‌بینند و مدعی هستند در صورت اجباری شدن این موضوع ،  ورشکسته می‌شوند.یک کارشناس مسئول در سازمان بهزیستی در این باره می‌گوید :  وسایل بازی و محیط مهدهای کودک نیز باید مشمول استاندارد اجباری باشد ولی به دلیل نا اشنا بودن اغلب مدیران مهدهای کودک با شاخص‌های استانداردسازی و نیز هزینه بر بودن ان ،  زیر بار به اجرا دراوردن توصیه‌های کارشناسان استاندارد نمی‌روند. این در حالی است که حق با طرفین است.وی توضیح می‌دهد :  از یک سو بیشتر مهدهای کودک سود ان چنانی کسب نمی‌کنند که بخواهند هزینه‌های ان چنانی کنند و از سوی دیگر والدین هم توقعات به جایی دارند. بنابراین گرفتن راه میانه بسیار دشوار است.وی در پاسخ این سوال که چگونه است مهدهای کودک برای برنامه‌های متنوع دیگر و فوق برنامه مبالغ نسبتا زیادی از والدین دریافت می‌کنند ولی حاضر به هزینه کردن در این مورد مهم نیستند ?  می‌گوید :  البته همه مهدهای کودک این گونه عمل نمی‌کنند. طبیعی است که شهریه مهدهای کودک استاندارد ،  بسیار بالاست و والدین حق انتخاب دارند ولی نمی‌توان گفت مهدهای کودک موجود هم برای کودکان خطرساز هستند. به هر حال دیر یا زود همه باید به استاندارد سازی تن دهند.در همین باره یکی از کارشناسان ایمنی استاندارد می‌گوید :  رعایت استاندارد ایمنی در مهدهای کودک به منظور جلوگیری از بروز هرگونه حوادث الزامی است. سازمان ملی استاندارد تاکنون 32 فقره استاندارد ملی در مورد اجرای استانداردهای اسباب بازی ،  تجهیزات زمین بازی ،  تجهیزات شهربازی ،  اجرای استاندارد مهدکودک و تجهیزات نگهداری کودکان و استانداردهای مرتبط با ایمنی کودکان تدوین کرده است. فاطمه مظلوم کارشناس اجرای استاندارد مهدهای کودک با بیان این که بازرسی‌های دوره‌ای از مهدهای کودک مدت هاست اغاز شده به مهر می‌گوید :  در بازدید از مهدهای کودک ،  اسباب بازی ،  تجهیزات زمین بازی ،  سطوح بازی ،  پله‌های محل عبور و مرور کودکان ،  نحوه طبقه بندی گروه‌های سنی ،  فضای مناسب برای کودکان ،  سالن غذاخوری ،  سالن فوق برنامه ،  فضای تاسیساتی ،  شرایط تحصیلی مربیان ،  تجهیزات کمک اموزشی و سایر الزامات ایمنی که برای مهد کودک ضروری است نیز مورد بازرسی قرار می‌گیرد.وی تاکید می‌کند :  همه مدیران مهدهای کودک باید برای استاندارد سازی مهد کودک خود در اسرع وقت اقدام کنند تا محیط امنی برای کودکان فراهم شود. استاندارد نبودن تجهیزات زمین بازی و رعایت نکردن نکات ایمنی در زمین‌های بازی موجب وقوع اتفاقات ناگواری می‌شود که اثار سوئی بر ذهن کودکان و والدین به جا می‌گذارد.مظلوم به نکته مهمی اشاره می‌کند :  حوادثی که برای کودکان در زمین‌های بازی به وجود می‌اید بسیار بیشتر از حوادثی است که در شهربازی‌ها رخ می‌دهد. نامناسب بودن زمین‌های بازی و استفاده از قلوه سنگ در زمین بازی به جای شن ریزه ،  غیر استاندارد بودن ارتفاع تاب و سرسره ،  ایمن نبودن چرخ و فلک و رعایت نشدن استاندارد میزان جذب ضربه ،  از جمله خطراتی است که کودکان را در زمین‌های بازی تهدید می‌کند.وی می‌گوید :  متاسفانه در اثر غیر استاندارد بودن و غیر ایمن بودن تجهیزات شهربازی و وسایل بازی در کشورمان مشکلات فراوانی برای مردم به ویژه کودکان به وجود امده است ،  بنابراین همه مجریان و دست اندرکاران این وسایل باید برای استانداردسازی ان‌ها اقدام کنند. ولی متاسفانه بدون همکاری شهرداری‌ها و سازمان بهزیستی امکان استقرار استاندارد در زمین‌های بازی و نیز کنترل وسایل بازی وجود ندارد.مسئولان زیر بار نمی‌روندمدیرعامل یکی از شرکت‌های همکار موسسه استاندارد در زمینه بازرسی از زمین و وسایل بازی بوستان‌ها و مهدهای کودک می‌گوید :  طبق مصوبه سال 1383 شورای عالی استاندارد ،  بازرسی از زمین‌ها و وسایل بازی و نیز استاندارد سازی ان اجباری شد ولی از ان تاریخ تا کنون هنوز شاهد پیشرفت جدی در این باره نبوده ایم. گازرانی توضیح می‌دهد :  متاسفانه مدیران مهدها هنوز با این استانداردها اشنا نیستند و مسئولان شهرداری‌ها هم زیر بار نمی‌روند. در وهله اول همه فرافکنی می‌کنند و تقصیر اجرایی نشدن این مصوبه را به گردن دیگری می‌اندازند و در نهایت توجیه شان نیز هزینه بر بودن استاندارد سازی زمین‌های بازی است در حالی که برای موارد کمتر ضروری هزینه‌های خیلی بیشتری می‌کنند.وی به نکته مهمی اشاره می‌کند :  هم اکنون میزان زیادی وسایل بازی چینی نامرغوب ،  یعنی درجه 3 به بعد وارد شده است که نه تنها ضمانت ندارد و از نظر فیزیکی و مکانیکی مورد تایید استاندارد نیست بلکه حتی در باره مسمومیت احتمالی مواد ان نیز هیچ گونه کار تحقیقاتی انجام نگرفته است.مدیرعامل این شرکت بازرسی وابسته به موسسه استاندارد تاکید می‌کند :  روند موجود و کارشکنی‌های مسئولان مستقیم سلامت کودکان ما را به خطر می‌اندازد. بنابراین باید به استاندارد سازی زمین‌های بازی سرعت داد و این مقدور نیست مگر با همکاری مسئولان.برای ان که اطلاعات بیشتری در این باره کسب کنم به سراغ موسسه استاندارد می‌روم. رئیس کمیته استاندارد سازی مراکز تفریحی سازمان ملی استاندارد ایران در این باره می‌گوید :  بیشتر وسایل بازی وارداتی یا حتی تولید داخل مشمول ضوابط استاندارد نیست. وسایل وارداتی اغلب فاقد شناسنامه رسمی ،  اطلاعات فنی و ضمانت است.مهندس نیری توضیح می‌دهد :  برخی استانداردها مربوط به کم و کیف ساخت این وسایل است وبرخی دیگر مربوط به نحوه نصب و بهره برداری ان هاست که در هر دو بخش ما مشکل داریم. این موارد را نیز به مسئولان و شهرداری‌ها متذکر شده‌ایم ولی هنوز نتوانسته‌ایم موفق عمل کنیم. ما همواره در این باره با دستگاه‌های دولتی مشکل داشته ایم. مسئولان بهزیستی و شهرداری‌ها هزینه را بهانه می‌کنند در حالی که هزینه بازرسی از یک مهد کودک در سال 100 هزار تومان بیشتر نمی‌شود و شهرداری هم پیشاپیش کل این هزینه‌ها را تحت عناوین مختلف از شهروندان گرفته و وظیفه‌اش نیز تامین رفاه و سلامت شهروندان است.از وی در باره وضعیت فعلی زمین‌ها و وسایل بازی کشور می‌پرسم. نیری در پاسخ می‌گوید :  چندی پیش که در استان خوزستان به عنوان استان ازمایشی بازرسی‌های گسترده‌ای را از مهدهای کودک اغاز کردیم به این نتیجه رسیدیم که 100 درصد وسایل بازی در این استان غیر استاندارد است. همچنین بازرسی‌هایی که در تهران از زمین‌های بازی انجام داده‌ایم نشان داد که بیشتر این زمین‌ها و وسایل غیر استاندارد است.تحمیل هزینه‌های سنگینبا این توضیحات چنین به نظر می‌رسد که مسئولان بر سر راه استاندارد سازی زمین‌ها و وسایل بازی کودکان ( که به تهدید سلامت جسمی و روحی ان‌ها ختم می‌شود )  سنگ اندازی می‌کنند. ولی پاسخ ان‌ها برای این به اصطلاح کارشکنی‌ها چیست ?  همین سوال را از معاون خدمات و محیط زیست شهری شهرداری مشهد می‌پرسم. پاسخ‌های وی می‌تواند به عنوان مشتی باشد از خروار .دکتر کاظمی در پاسخ می‌گوید :  در سال 1388 مسئولان استاندارد کشور در مکاتباتی که با ما داشتند یک شرکت و تنها یک شرکت را به عنوان مسئول بازرسی ،  عیب یابی و ارائه راهکار و پیشنهاد برای رفع عیب زمین‌های بازی به ما معرفی کردند و این شرکت فقط برای عیب یابی ،  از ما مبلغ 900 میلیون تومان درخواست کرد. در حالی که در همان زمان ما می‌توانستیم تمام وسایل بازی را با مبلغی حدود یک میلیارد و 600 میلیون تومان تعویض و نو سازی کنیم. بنابراین از عقد قرارداد با ان‌ها انصراف دادیم.وی اضافه می‌کند :  از سال 1389 خودمان اغاز به جمع اوری وسایل فلزی و خطر ساز کردیم و به جای ان وسایل بازی ایمن و زیبای پلی اتیلن قرار دادیم.کاظمی در پاسخ این سوال که ایا این وسایل از استانداردهای لازم برخوردار است ،  می‌گوید :  همه این وسایل استاندارد ومدارک ان نیز موجود است. حتی کف پوش‌های ما نیز کاملا استاندارد است. در عرصه نصب نیز ما همه استانداردهای نصب وسایل را لحاظ کرده ایم. به این ترتیب با توجه به بودجه و امکانات موجود پیش بینی می‌کنیم تا پایان سال 1394 کلیه زمین‌های بازی مشهد استاندارد سازی شود.وی توضیح می‌دهد :  اکنون مسئولان استاندارد باز ادعای دیگری دارند. ان‌ها می‌گویند حتی اگر زمین‌های بازی شما استاندارد شده است ،  باید از شرکت‌های زیر مجموعه ما (  که اکنون به 6 شرکت افزایش یافته است )  تاییدیه بگیرید. جالب ان که شرکت‌های مذکور برای بازرسی و دادن تاییدیه اکنون مبلغ یک میلیارد و 600 میلیون تومان درخواست می‌کنند. با این اوصاف تصمیم گرفته‌ایم خودمان اقدام به استاندارد سازی کنیم و فعلا نسبت به گرفتن تاییدیه نیز اقدامی نکنیم. زیرا در هر قسمت اقتصادی که پای رانت و رانت بازی باز شود ،  کار خراب می‌شود.وی تاکید می‌کند :  البته در این بین فرهنگ شهروندان در استفاده از این وسایل نیز بسیار مهم است. شهروندان باید بدانند که این وسایل مخصوص کودکان طراحی شده و در صورت استفاده بزرگ سالان از ان‌ها به سرعت تخریب یا اسیب پذیر و خطرناک می‌شوند.دل ادم واقعا به درد می‌اید وقتی اشک‌های کودکی را می‌بینی که درست در اوج بازی و شادی به خاطر فرافکنی‌های ادم بزرگ‌ها دچار سانحه و با دردی جانکاه راهی بیمارستان می‌شود تا خاطره‌ای تلخ و شاید عضوی ناقص یا معیوب را تا پایان عمر به همراه داشته باشد. ایا می‌توان به این کودک معصوم گفت ببخشید بودجه نداشتیم ?