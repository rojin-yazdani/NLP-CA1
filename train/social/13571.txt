رئیس پلیس راهور ناجا از کاهش 12 درصدی حوادث جاده‌ای در کشور خبر داد و گفت :  امسال سرعت متوسط درجاده‌ها از 83 کیلومتر به 80 کیلومتر رسید.به گزارش فارس ،  سردار اسکندر مومنی در سفر به استان گیلان با حضور در برنامه زنده تلویزیونی با اشاره به بارش باران و برف در برخی استان‌های کشور گفت :  با توجه به اینکه هنوز هم بارش‌ها در برخی استان‌های کشور ادامه دارد ،  تا این لحظه طرح زمستانی ما تمام نشده است.وی با اشاره به بازگشت برخی از مسافران گفت :  با توجه به اتمام تعطیلات رسمی ،  از روز گذشته تعداد زیادی از هم وطنان ما در حال بازگشت از سفر هستند و عده‌ای دیگر نیز اماده حرکت هستند.سردار مومنی تصریح کرد :  موج اول سفرها طی دو ،  سه روز اینده به پایان می‌رسد و پس از ان موج دوم سفرهای نوروزی اغاز می‌شود.رئیس پلیس راهور ناجا با تاکید بر امادگی همه دستگاه‌ها برای خدمت رسانی به مردم در موج دوم سفرهای نوروزی گفت :  امروز در بازدیدی که از دستگاه‌های فعال در استان گیلان داشتم خوشبختانه همه این دستگاه‌ها از امادگی صد در صدی برخوردار بودند.وی در ادامه با اشاره به کاهش 3 درصدی میانگین سرعت در جاده‌های کشور گفت :  امسال سرعت متوسط در جاده‌های کشور از 83 کیلومتر به 80 کیلومتر رسید ،  ضمن اینکه سوانح و حوادث جادهای هم 12 درصد کاهش پیدا کرد.سردار مومنی خاطرنشان کرد :  بر اساس این امار ،  رابطه معناداری میان سرعت و سوانح وجود دارد به طوری که هر یک کیلومتر کاهش سرعت ،  3 تا 4 درصد حوادث را کم می‌کند.وی تصریح کرد :  مهمترین نکته مدیریت سفر از سوی مردم است ،  ضمن اینکه هموطنان ما باید در سفر صبر و گذشت داشته باشند و جاده را برای خود ندانند.رئیس پلیس راهور ناجا در پایان با اشاره به اینکه مردم باید اطلاعات مربوط به اب و هوا و وضعیت راه‌ها را از رسانه‌ها پیگیری کنند ،  خاطرنشان کرد :  46 درصد از تصادفات ما مربوط به واژگونی خودروها بود که با اطلاع رسانی رسانه‌ها این رقم به 39 درصد رسید ،  یعنی ما با اطلاع رسانی 7 درصد از واژگونی خودروها را کم کردیم.