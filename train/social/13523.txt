نماینده مردم ارومیه در تذکر شفاهی خواستار تسریع در نجات دریاچه ارومیه شد.به گزارش فارس ،  نادر قاضی پور نماینده مردم ارومیه در مجلس شورای اسلامی امروز چهارشنبه طی تذکر شفاهی در صحن علنی مجلس خطاب به وزیر اموزش و پرورش اظهار داشت :  تمام نیروهای شرکتی در تمام وزارتخانه‌ها جذب شده‌اند ولی تمام نیروهای شرکتی وزارت اموزش و پرورش اخراج می‌شوند.وی افزود :  البته اگر این معلمان در امتحان هم امتیاز نیاورند می‌توانند در کادر اداری و یا در قالب ناظم ادامه خدمت دهند و این ظلم فاحشی در حق معلمان شرکتی است که انها را اخراج می‌کنند.قاضی پور در تذکر دیگر خطاب به وزیر ورزش و جوانان گفت :  اجرای اصل 44 قانون اساسی و واگذاری شرکت‌های فرهنگی و ورزشی جز مسائلی است که باید اجرا شود.نماینده مردم ارومیه در تذکر دیگری خطاب به وزیر نیرو و جهاد کشاورزی و همچنین سازمان حفاظت محیط زیست و معاونت پارلمانی رئیس جمهور اظهار داشت :  تسریع در احیا و نجات دریاچه ارومیه که روز گذشته رئیس مجلس هم برای ان جلسه‌ای تشکیل داد جز مسائلی است که باید به ان توجه شود.وی افزود :  دریاچه ارومیه در حال تنفس‌های اخر خود است. لذا مجلس باید کمک کند تا این دریاچه خشک نشود.