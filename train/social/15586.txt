زیر رگبار باران ،  بیل کشاورزی‌اش دستش بود و با نگاهش ،  جاری شدن سیل را در گندم‌زارش دنبال می‌کرد. چاره‌ای جز نگاه و سکوت نداشت. مشخص بود که داغ دلش را بر پک‌های سیگارش خالی می‌کرد و فریادش را که با دود سیگار مخلوط شده بود با فشار به بیرون می‌داد.به گزارش عصر ایران ،  مزبان یکی از اهالی روستای استقلال یا عمیرات از توبع عبدالخان در نزدیکی اهواز است. بر اثر بارش‌های اخیر ،  تمام زمین زراعتش زیر اب و تمام زحمت یک سالش نیز از بین رفت.اب‌های جاری که از بالا دست به صورت سیلی شدید به سمت روستاهای غرب رودخانه کرخه می‌امدند تمام گندمزارها و دیگر مزارع را از میان برد. این سیل که مسیر خسرج را قطع کرده بود ،  اهالی روستاهای اطراف را سر در گم کرد.کاشت و داشتی بی برداشتساکنان روستای استقلال خوزستان همگی منتظر رسیدن سیل به روستایشان بودند. چرا که جاده خسرج بعد از روستای کاظم حمد ،  کمی جلوی جاری شدن سیل را گرفته و باعث شده بود که سیل به سمت روستای استقلال در حرکت باشد. تنها راهی که جلوی زیر اب رفتن روستای استقلال را می‌گرفت ،  قطع کردن مسیر خسرج بود.بیل مکانیکی از راه می‌رسد و شروع به درو کردن جاده کرد. انقدر کند تا مسیر را قطع کرد. حالا دیگر مسیر 5 روستا که جمعیتی بیش از چند هزار نفر دارد با تمام شهرستان شوش قطع شد. دوبه  ( نوعی شناور )  روستای مگرن نیز به دلیل بالا امدن اب رودخانه کرخه از کار افتاده بود.برای کمک رسانی به اهالی 5 روستا تنها با استفاده از هلکوپتر می‌توان به داد انها رسید.یاسر یکی از اهالی روستای استقلال است که مرتب نگاهش میان خانه و زمین کشاورزی‌اش در رفت و امد بود. او می‌گوید :  گندم این روستا که بیش از 200 هکتار است از بین رفت. روستای خمیس سعد هم بیش از 100 هکتارشان زیر اب رفت.این کشاورز همچنین گفت :  کل امروز بیش از هزاران هکتار نابود شد.یاسر با اشاره به خانه‌های روستای استقلال توضیح داد :  متاسفانه هیچ پایگاه حوادث غیر مترقبه‌ای وارد عمل نشده. تنها حدود ساعت 1 ظهر بود که بخشدار یک لودر فرستاد اما لودر هیچ مشکلی را حل نکرد و نیاز به بیل مکانیکی بود.وی ضمن ابراز نگرانی یاداور شد :  چرا به محض چنین اتفاقی مسئولان وارد عمل می‌شوند و چرا از چند روز گذشته به ما اطلاع ندادند تا فکری به حال خودمان می‌کردیم.بی گندم ،  بی کاهعبدالحسین حاج درای نیز گله دارد ،  او می‌گوید که به دلیل قطع جاده حدود 20 تن از کاهی که داشتم زیر اب رفت.اهالی روستای استقلال ،  سیلی که چند سال گذشته امده و تمام روستایشان را زیر اب برده بود را از یاد نبرده اند. به همین دلیل همه در ابتدای روستا منتظرند تا مبادا ان اتفاق مجددا به وقوع بپیوندد.عباس خسرجی ،  دهیار روستای بیت موزان هم درباره بارش‌های شدید باران گفت :  حدود 70 خانه زیر اب رفتند که بسیاری از وسایل این خانواده‌ها از بین رفت. بسیاری از خانه‌های روستاهای بیت فارس زیر اب رفتند و دیوار برخی از خانه‌ها نیز منهدم شده است.هر چه به سمت غرب بروی ،  روستاهای بیشتری را می‌بینی که به زیر اب رفتند. کمی بالاتر از روستای استقلال ،  یعنی چهار کیلومتر انطرف‌تر ،  روستای کاظم حمد که بیش از 2 هزار نفر جمعیت دارد واقع شده است. وضعیت در این روستا نیز همچون دیگر روستاها اسف بار است.200 متر بعد از روستا ،  اب‌های جاری از بالا دست به روی جاده امده‌اند و راه را قطع کردند. بیل مکانیکی وارد عمل شده و جاده را تخریب می‌کند. این تنها راه چاره است ،  در غیر اینصورت اب به سمت استقلال جاری می‌شود.جهادی بی‌نصربخشدار هم در این سمت جاده ایستاده بود و نظاره گر فعالیت بیل بود. او در این باره گفت :  شرکت جهاد نصر برای زمین‌های بالا دست که از کنار روستای کاظم حمد می‌گذرند ،  در حال ساخت ساخت زه کش است.عباس شوهای افزود :  در محل تقاطع جاده خسرج و زه کش ،  تمهیدات لازم برای جمع اوری و گذر اب‌های بالا دست دیده نشده بود. همچنین لوله‌های این شرکت گنجایش عبور این حجم اب را ندارند ،  لذا باعث شده زراعت مردم زیر اب بماند و اب به طرف روستا و زمین‌ها پیش روی کند.شوهانی افزود :  با همکاری ادار راه و شهرسازی یک دستگاه بیل و لودر در اختیارمان قرار دادند. این وسایل در حال قطع جاده هستند تا اب به روستاهای دیگری سرازیر نشود. لودر با تخریب جاده باعث می‌شود که اب‌هایی که از بالا دست می‌ایند به سمت رودخانه کرخه هدایت شوند.قطع ارتباط پنج روستابخشدار شاوور توضیح داد :  هم اکنون ارتباط پنج روستای ،  مگرن 1 ، 2 ،  و 3 ،  روستای شمخی و شنان حسین با مسیرهای اصلی شهرستان قطع شد.شوهانی گفت :  اب مسیر طبیعی خود را طی می‌کرد و وجود این زه کش باعث شد اب به صورت سیل اب به روستای حسین ناهذ  ( منطقه چنانه )  سرازیر شود و قسمتی از روستا را زیر اب و حدود 2 کیلومتر جاده مواصلاتی روستا را به ارتفاع 1 متر زیر اب ببرد.کمی ان سو‌تر مردی چشم به روستاهای ان دست جاده دوخته. همان پنج روستایی که هیچ ارتباطی با انها نمی‌شود برقرار کرد. عزیز لطیفی از اهالی روستای خسرج مزبان است و در این سمت جاده گرفتار شده است.لطیفی که عضو شورای روستای خسرج مزبان است می‌گوید که خانواده‌ام تنها هستند و نمی‌دانم چگونه خودم را به انها برسانم.وی همچنین گفت :  بارها درخواست ساخت پل شناور را داده بویم اما اصلا به این درخواست هایمان توجه نشده. حالا هم که به دلیل سیل مجبور به قطع جاده بودند ارتباط اهالی روستایمان با کل شهرستان قطع شده است.لطیفی افزود :  بسیاری را می‌شناسم که در اداره‌های دولتی مشغول اند. برخی هم محصل هستند که باید خودشان را به محل‌های مختلف برسانند.از شاوور تا رفیع زیر ابعلی عسکر ظاهری  ،  مدیر عامل هلال احمر استان نیز در گفتگو با خبرنگار مهر اظهار کرد :  بارش باران بی سابقه در سه روز اخیر در استان  ،  باعث جاری شدن سیل در نقاط مختلف استان خوزستان شده و در این بین بیشترین اسیب را روستاهای خوزستان متحمل شده اند.وی افزود :  بسیاری از روستاهای استان هم اکنون در محاصره سیل هستند و امداد رسانی به انها توسط امدادگران هلال احمر از روز گذشته اغاز شده است.ظاهری عنوان کرد :  هم اکنون چند روستا در شهر بستان در دشت ازادگان ،  منطقه سنگر شهرستان دزفول ،  دو روستا در مسیر غیزانیه اهواز ،  دو روستا در شهرستان ماهشهر ،  منطقه منگشت و امامزاده عبدالله در شهرستان باغملک و شهر رفیع در محاصره سیل قرار دارند.اما حوادث اتفاق افتاده تنها محدود به مکان‌های یاد شده نیست. بر اثر وزش باد و باران شدید پایه برقی نیز در منطقه سید عباس سقوط و برق منطقه را قطع کرده بود.همچنین گزارش‌های خبرنگار اعزامی در منطقه شاوور حاکی از ان است که رودخانه شاوور در اطراف روستای بیت اسماعیل غانم نیز طغیان کرده است.این طغیان رودخانه باعث شده بخش اعظمی از زمین‌های رزاعی به زیر اب روند.علی خنیفر از فعالان کشاورزی و اهالی روستای بیت اسماعیل به خبرنگار مهر گفت :  حدود 1 هزار هکتار زمین زراعی به زیر اب رفت.خنیفر افزود :  عمده زمین‌های کشت شده ،  گندم است. در کنار گندم خیار ،  هندوانه ،  گوجه دیگر محصولات نیز کشت شده که بر اثر بارندگی شدید و بالا امدن اب رودخانه ،  به طور کامل از بین رفتند.مهرطبیعتمگر پروردگار سیلی جاری کند تا سرزمین پر اب اما خشک ،  کمی جان بگیرد. اما در کنار این مهر طبیعت که بسیاری ان را خشم طبیعت می‌نامند ،  ضعف مسئولان باز هم نمایان شد. سیلی که باعث زیر اب رفتن بسیاری از روستاها شد و بسیاری از گندمزارها را از بین برد. راه‌هایی که قطع شد و خانواده‌هایی که خانه هایشان به زیر اب رفت و نگاه مزبان که همچنان با اهی پر از پوک‌های سیگار امیخته به اندوه بود …