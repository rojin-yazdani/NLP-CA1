در هفته‌های اخیر پیامی از سوی وایبر برای کاربران ارسال شده که به انها اعلام می‌شود به زودی حساب کاربری انها مسدود خواهد شد. ما متوجه شده‌ایم که فعالیت شما در وایبر اخیرا افزایش یافته و حساب شما مشکوک است به مبدا انتشار هرزنامه و به موجب این ابلاغ به شما اطلاع داده می‌شود که حساب کاربری شما در شرف مسدود شدن است ؛  اگر شما به استفاده خود از وایبر برای این منظور ادامه دهید حساب شما مسدود خواهد شد .به گزارش ایسنا متن بالا پیامی است که در هفته‌های اخیر برای تعدادی از کاربران ارسال شده است. در واقع اینها کاربرانی هستند که حساب کاربری وایبر ان‌ها به زودی غیرفعال می‌شود. وقتی این افراد برای نصب مجدد نرم افزار وایبر و حل مشکل اقدام کرده‌اند با توضیحاتی مواجه شده‌اند و پاسخ ارسالی توسط وایبر به کاربر ان است که شماره شما نامعتبر است.متن مورد اشاره در واقع هشدار وایبر به کاربرانی است که به زودی در معرض مسدود شدن هستند و در این میان افزایش فعالیت در وایبر می‌تواند موجب قرار گرفتن در لیست سیاه شود ،  چرا که معمولا کنترل اکانت‌ها در چنین نرم افزارهایی هرگز به صورت دستی نبوده و طبق روال مشخصی که در متن برنامه‌های کنترل کننده تعریف شده ،  این بررسی روی کاربران صورت می‌گیرد و چنانچه در این بررسی ،  افزایش مورد نظر انها در تبادلات صورت گرفته باشد ،  می‌تواند به عنوان اسپم شناخته شود.اما صحبت بسیاری از این افراد گویای ان است که ان‌ها فعالیت غیر مجازی در این فضا انجام نداده‌اند. البته باید به این نکته نیز توجه داشت که برای ارسال بدافزارها راه‌های متعددی وجود دارد و گاهی می‌توان ویروس‌ها و بدافزارها را در قالب یک پیام ،  عکس یا فایل ویدئویی ارسال کرد.گاهی این پیام‌ها به دست افراد رسیده و انها بدون این که از ویروسی بودن انها اطلاعی داشته باشند نسبت به انتشار این پیام‌ها در گروه‌های مختلف اقدام می‌کنند اما پس از این که چند بار چنین اتفاقی رخ دهد شرکت این افراد را به عنوان انتشاردهنده بدافزارها شناخته و برای امنیت بیشتر حساب کاربری انها را مسدود کرده و ان‌ها با خطای invalid number مواجه می‌شوند.در چنین شرایطی شماره فرد برای وایبر شناخته شده است و دیگر فرد نمی‌تواند از سیم کارت خود برای فعالیت در این نرم افزار استفاده کند. البته گفته‌های کاربران گویای ان است که در موارد متعدد افراد با تغییر سیم کارت خود نیز تنها برای مدتی کوتاه موفق به از سر گیری فعالیت‌های خود در فضای وایبری شده‌اند اما پس ازمدتی بار دیگر همین مشکل برای ان‌ها به وجود امده است.افرادی نیز از تغییر چندین باره سیم کارت خود خبر می‌دهند و در عین حال عنوان می‌کنند پس از چندین بار تغییر سیم کارت برای ان‌ها پیامی ارسال شده که دیگر بر روی گوشی تلفن همراه ان‌ها امکان نصب این نرم افزار وجود ندارد و دیگر گوشی ان‌ها مجاز به استفاده از این نرم افزار نخواهد بود.در هر حال اغلب کاربران وایبر با نسخه جدید این نرم افزار نیز دچار مشکلات متعدد شده‌اند و این گونه عنوان می‌کنند که پس از به روزرسانی وایبر و نصب نسخه جدید ان سرعت انتقال پیام‌های ان‌ها کاهش یافته و درعین حال برای دانلود برچسب یا استیکرها نیاز به صرف زمان زیادی دارند.