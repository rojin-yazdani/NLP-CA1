رییس سازمان ملی استاندارد ایران با اشاره به اینکه از برخی تبلیغات صدا و سیما راضی نیستیم ،  گفت :  صدا و سیما باید طبق قانون جلوی تبلیغات کالاهای غیراستاندارد و بی‌کیفیت را بگیرد.نظام‌الدین برزگری در پاسخ به سوال خبرنگار ایسنا ،  مبنی بر اینکه ایا شما تایید می‌کنید کالاهای غیراستاندارد در صدا و سیما تبلیغ می‌شوند گفت :  ما از برخی تبلیغات صدا و سیما راضی نیستیم. به انها نامه نوشتیم و قانون هم در این زمینه داریم که باید جلوی تبلیغات غیراستاندارد در صدا و سیما گرفته شود.وی افزود :  متاسفانه وضعیت به گونه‌ای شده که جلوی صدا و سیما فروشگاه باز کرده‌اند و تبلیغات تلویزیونی را از این طریق می‌فروشند که صدا و سیما باید در این زمینه دقت بیشتری به خرج دهد.رییس سازمان ملی استاندارد ایران در پاسخ به سوال دیگری مبنی بر اینکه ایا شما کیفیت خودروهای داخلی را تایید می‌کنید تنها به گفتن این جمله بسنده کرد که نمی‌توان در این زمینه نظر کلی داد.برزگری همچنین از برگزاری دهمین دوره جایزه ملی کیفیت در هفته اینده خبر داد و گفت :  قصد داریم با ارائه پیشنهادی به شورای عالی استاندارد همایش‌هایی را که تحت عنوان کیفیت و استاندارد برگزار می‌شود ساماندهی کنیم.وی افزود :  متاسفانه در حال حاضر عده‌ای سودجو با دریافت پول از شرکت‌های مختلف تحت عناوین مختلف به انها لوح و جایزه می‌دهند که در بسیاری از موارد این جوایز مورد تایید ما نیستند.رییس سازمان ملی استاندارد ایران افزود :  باید تمام جوایزی که تحت عنوان کیفیت و استاندارد داده می‌شوند ،  مورد تایید سازمان ملی استاندارد باشند.برزگری در پاسخ به سوالی درباره سواستفاده‌های رخ داده از جایزه ملی کیفیت توسط برخی شرکت‌ها نیز گفت :  ما در جایزه ملی کیفیت به کل یک شرکت جایزه نمی‌دهیم ،  بلکه به محصول یا فرایندی در ان شرکت جایزه می‌دهیم ؛  بنابراین اگر شرکتی اعلام کند که جایزه ملی کیفیت به تمام ان شرکت داده شده غیرقانونی عمل کرده است.