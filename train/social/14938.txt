یکی از پاسخ‌های وزیر ارتباطات دولت نهم به منتقدان سرعت پایین اینترنت در ایران و همچنین پهنای باند کم ،  نوع کاربری اینترنت در ایران بود. سلیمانی ان روزها به خبرگزاری‌ها گفت :  کاربران خانگی در ایران فقط می‌خواهند چت کنند ،  نیازی به اینترنت با سرعت بیشتر از 128 کیلوبایت ندارند. به گزارش تهران امروز  ،  هرچند این توجیهی برای محدودکردن سرعت اینترنت در ایران نیست و سرعت اینترنت مراکز اداری و حتی دانشگاه‌ها در مقایسه با کشورهای منطقه ،  به شدت پایین است اما احتمالا سلیمانی حق داشت. چون کمتر جوانی در خانه بیشتر از چت ،  کاری با اینترنت دارد.مجموعه تحقیقاتی در ایران حرف‌های سلیمانی را تایید می‌کند. مجید ابهری ،  اسیب‌شناس و استاد دانشگاه می‌گوید :  بر اساس تحقیقات انجام شده 70 درصد افراد حاضر در چت‌روم‌ها جوانان ایرانی هستند. این پژوهش میدانی توسط گروه اجتماعی مرکز مطالعات استراتژیک اریا انجام شده است.به عقیده ابهری ،  نتایج ان نشان می‌دهد که درصد زیادی از جوانان ایرانی از ورود به چت‌روم و گفت‌وگوهای مجازی استقبال می‌کنند :  با توجه به اینکه اینترنت تبدیل به یکی از سرگرمی‌های اصلی نوجوانان و جوانان شده و هیچ کنترلی روی افراد و موضوعات مطرح شده در چت‌روم‌ها وجود ندارد ،  بنابراین افراد حاضر در اتاق‌های گفت‌وگو براساس سلیقه و فکر خود اقدام به گفت‌وگو کرده و در بسیاری از موارد افراد با مشخصات ،  جنسیت ،  نام ،  شغل و محل اقامت کاذب به این کار اقدام می‌کنند. به گفته ابهری 55 درصد از افراد حاضر در چت‌روم‌ها بین 16 تا 25 سال و 45 درصد نیز 25 سال به بالا هستند :  البته این ارزیابی براساس اطلاعات داده شده توسط افراد حاضر در اتاق‌های گفت‌وگو یا چت‌روم‌هاست که زیاد نمی‌توان به انها اعتماد کرد اما براساس مشاهدات نظری ،  جوانان دبیرستانی و حتی مقاطع پایین‌تر تحصیلی گفت‌وگوهای حضوری خود را در چت‌روم ادامه می‌دهند. جامعه شناسان معتقدند ،  ضعف مهارت‌های اجتماعی در برقراری ارتباط از سوی خانواده و نهادهای اموزشی ،  محدودیت‌های اجتماعی در گفت‌وگوهای حضوری ،  انزواطلبی و نیازهای جنسی نوجوانان و جوانان را به چت‌روم‌ها می‌کشاند.او درباره اسیب‌هایی که چنین هجومی به چت‌روم‌ها در پی‌دارد ،  می‌گوید :  در پاره‌ای از مواقع سازمان‌های فعال در زمینه‌های تبلیغات ضداسلامی و افراد و اشخاص معاند و دشمن با نظام جمهوری اسلامی از اشخاص حاضر در چت‌روم‌ها یارگیری کرده و در بسیاری از موارد ادامه گفت‌وگوها در فضای مجازی را به ارتباط تلفنی و حضوری تبدیل می‌کنند که به‌دنبال ان پایه بسیاری از روابط ،  منفی و ضداخلاقی نهاده می‌شود. برای بسیاری از انحرافات رفتاری و باورهای کاذب مانند شیطان‌پرستی و سایر مکاتب دروغین فکری از طریق سایت‌های موجود عضوگیری می‌شود. ایران برای مقابله با این سایت‌ها از ابزار فیلترینگ استفاده می‌کند ؛  راهی که بیش از پاسخ مثبت ،  هزینه دارد. ابهری در این‌باره می‌گوید :  سایت‌های دوست‌یابی ،  اکثریت مشتریان خود را از بین جوانان و نوجوانان ایرانی انتخاب کرده و برای مقابله با سیاست‌های کنترلی ،  فیلترشکن‌های روزامد را برای اعضا ارسال می‌کنند. به همین جهت است که جامعه‌شناسان عقیده دارند به‌جای اقدامات قهری باید برنامه‌ای برای ارتقای فرهنگی داشت. ابهری عقیده دارد ،  اموزش‌های لازم به نوجوانان از طریق رسانه‌ها و خانواده‌ها و نهادهای اموزشی نقش توانمندی در افزایش مهارت جوانان خواهند داشت :  سازمان‌های متولی مثل سازمان ملی جوانان یا بسیاری از فرهنگسراها برای مقابله با چت‌روم‌های بی‌در و دروازه و بدون کنترل می‌توانند اقدام به راه‌اندازی تالارهای گفت‌وگوی مجازی کرده و با طرح موضوعات روز و جوان‌پسند این نیاز فرزندان ما را پوشش دهند.