سعید مرتضوی سرپرست سازمان تامین اجتماعی بر اساس اعلام سازمان بازرسی کل کشور حق امضا در تامین اجتماعی ندارد ولی علی‌رغم این موضوع انتصاباتی در تامین اجتماعی با حکم مرتضوی انجام شده است. به گزارش خبرگزاری فارس ،  براساس نامه‌نگاری سازمان بازرسی کل کشور به سازمان تامین اجتماعی سعید مرتضوی به عنوان سرپرست سازمان تامین اجتماعی حق امضا در این سازمان را ندارد.بدون توجه به دستور سازمان بازرسی کل کشور ؛  مرتضوی در احکامی جداگانه ،  احد پنبه را به عنوان مدیرکل تامین‌اجتماعی استان اردبیل و کیومرث فلاحی را به عنوان مدیرکل تامین‌اجتماعی استان کرمانشاه منصوب کرده است.ابراهیم پورحکیمی به عنوان مدیردرمان تامین‌اجتماعی استان بوشهر ،  بابک عدلی به عنوان مدیردرمان تامین‌اجتماعی استان مرکزی و صمد اکبری نیز به عنوان مدیردرمان تامین‌اجتماعی استان چهارمحال و بختیاری منصوب شده‌اند.گفتنی است خبر انتصاب‌ها از سوی روابط عمومی سازمان تامین اجتماعی منعکس شده است.