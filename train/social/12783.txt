پلیس راه ناجا با صدور اطلاعیه‌ای به همه هموطنان توصیه کرد بدلیل احتمال سقوط بهمن از سفر غیر ضروری به استانهای سردسیر و کوهستانی خودداری کنند. به گزارش مهر ،  در این اطلاعیه امده است :  با توجه به بارش برف در یکی دو هفته گذشته در اکثر استانهای سردسیر و کوهستانی کشور و از طرفی بر اساس اعلام سازمان هواشناسی کشور در 24 ساعت اینده مبنی بر ورود سامانه بارش زا همراه با وزش باد خصوصا در استانهای شمال غرب و شمال شرق کشور احتمال سقوط بهمن در محورهای مواصلاتی استانهای یاد شده متصور است .همچنین این اطلاعیه می‌افزاید :  از انجایی که در روز گذشته چندین سقوط پی در پی بهمن در محور کرج  -  چالوس حادث و عملا این محور مسدود گردیده ،  بر همین اساس با شرایط جوی حاکم بر این استانها و با کوچکترین وزش باد احتمال سقوط بهمن مجدد در محور مذکور و همچنین محور هراز و فیروزکوه و سایر استانهای کوهستانی و برف گیر در ساعات اینده وجود دارد .پلیس راه ناجا به همه هموطنان توصیه کرد از سفر غیر ضروری به استانهای سردسیر و کوهستانی خودداری نموده و در صورت ضرورت انجام سفر حتما وسیله نقلیه مربوطه را به تجهیزات زمستانی خصوصا زنجیر چرخ مجهز نمایند و قبل از عزیمت از طریق شماره تلفن 88255555 مرکز کنترل ترافیک پلیس راه کشور از وضعیت راههای مورد نظر خود اگاه شوند و به توصیه‌های ماموران پلیس راه و سازمان راهداری توجه کافی داشته باشند.