رییس سازمان حج و زیارت در خصوص برخی گمانه زنی‌ها مبنی بر افزایش هزینه سفر به عتبات عالیات در مرحله جدید اعزام‌ها به دلیل افزایش نرخ سوخت در کشور گفت :  نه تنها هزینه سفر به عتبات افزایش نمی‌یابد بلکه احتمال کاهش هزینه‌ها نیز وجود دارد.سعید اوحدی در گفت و گو با ایرنا از اغاز پیش ثبت نام دوره جدید اعزام زائران ایرانی به عتبات عالیات از 21 خرداد ماه امسال خبر داد.وی افزود : اعزام‌های مرحله جدید عتبات عالیات از ابتدای تیر ماه اغاز می‌شود.رییس سازمان حج و زیارت با بیان اینکه مرحله جدید اعزام‌های عتبات با ماه مبارک رمضان مصادف شده است گفت :  با توجه به اینکه بسیاری از هتل‌هایی که در عراق مورد استفاده زائران ایرانی قرار می‌گیرد نیاز به تعمیر یا بازسازی دارد ،  سازمان حج و زیارت هر ساله از یکم تا 15 ماه مبارک رضمان ،  اعزام کاروان‌ها را متوقف می‌کند تا فرصتی برای بازسازی و سم پاشی هتل‌های محل اقامت زائران ایرانی در عراق فراهم شود.اوحدی افزود : هم اکنون اعزام زائران پیش ثبت نام دوره قبلی عتبات در جریان است که از 23 اسفند ماه سال گذشته اغاز شده و تا 31 خرداد ماه ادامه خواهد داشت.به گفته محسن نظافتی مدیر کل عتبات عالیات سازمان حج و زیارت در این دوره 350 هزار زائر ایرانی به زیارت عتبات عالیات مشرف می‌شوند و از این تعداد تاکنون بیش از 200 هزار نفر اعزام شده اند.