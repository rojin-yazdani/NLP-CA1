کاغذ و قلم را بردارید ،  برای خودتان حکم صادر کنید و در انتهای ان ،  برای خودتان توفیق روزافزون از خداوند طلب کنید ؛  باور کنید قصد مزاح نداریم و تنها می‌خواهیم به فضای ذهنی یکی از مسئولان که چنین کاری کرده ،  نزدیک شوید.به گزارش تابناک  ،  صدور حکم رسمی برای خود ،  اتفاق نادر و حتی بی سابقه‌ای است که به تازگی یکی از مدیران شرکت خدمات عمومی فولاد ایران رقم زده است. به این صورت که کاغذ را برداشته ،  در ابتدای ان نام خود را نوشته ،  حکمی رسمی برای خودش صادر نموده و بعد از انکه برای شخص شخیص خودش ارزوی توفیق در ماموریت جدید کرده ،  ذیل حکم رسمی را با همان نام امضا نموده‌است. نیم نگاهی به تصویر حکم صادر شده کافی است تا شاهکار خلق شده توسط رئیس هیات مدیره و قائم مقام این شرکت دستتان بیاید و دریابید که این حکم نه برای بایگانی شدن ،  که جهت ارائه به شرکتی دیگر صادر شده است ،  حال انکه می‌شد به جای خلق چنین اثر عجیبی ،  از معرفی نامه‌های مرسوم استفاده کرد تا دست کم ارزوی توفیق اقای رئیس برای خودش ،  حکم رسمی را اینچنین تعجب افرین نکند.اما اگر تصور می‌کنید که این حکم در فرم‌های از پیش تعیین شده و خام نگاشته شده و بی توجهی به متن مندرج در ان موجب شده که چنین وضعیتی به وجود‌اید ،  سخت در اشتباهید چراکه به فاصله دو روز از صدور این حکم ،  اقای رئیس حکم رسمی دیگری برای خودش صادر نموده که متنش متفاوت و رویکرد نگارشش مشابه است. بر این اساس می‌شود دریافت که ظاهرا نگارنده این احکام اشنایی چندانی با شیوه نامه نگارش حکم رسمی و تطبیق ان با عرف عمومی و بدیهیات نداشته و نمی‌دانسته که مکتوب کردن مواردی همچون هماهنگی با سایر اعضای هیات مدیره خطاب به خود ،  امر مرسومی دی هیچ کجای جهان نیست.این در حالی است که فارغ از این اشکالات عجیب ،  سپردن دو ماموریت به فردی که هم رئیس هیات مدیره و هم قائم مقام شرکت است ،  ابهام دیگری است که در این ماجرا به چشم می‌خورد ؛  ابهامی که اگر همراه با نفع مالی این فرد باشد ،  این سوال را به وجود می‌اورد که چگونه فردی می‌تواند در ان واحد چندین کار انجام دهد و برای انها حقوق دریافت کند ،  بی انکه تعدد این مشاغل مانع از ادای درست وظایف وی شود ?  !