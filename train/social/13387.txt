روز چهارشنبه گذشته اتفاقی رخ داد که با واکنش مسئولان استان هرمزگان ،  به‌ویژه مسئولان بخش کهورستان این استان و مردم ان مواجه شد.به نوشته همشهری در این روز تعداد زیادی از معتادان پرخطر به‌وسیله چند دستگاه اتوبوس وارد استان هرمزگان شدند و در روستاهای منطقه کهورستان شهرستان بندر خمیر تخلیه شدند که گفته می‌شود انها از استان فارس جمع‌اوری شده بودند. در همین خصوص عضو شورای اسلامی کهورستان گفت :  حدود 60 نفر از این معتادان انتقالی جمع‌اوری شدند که در میان انان معتادان زن نیز دیده می‌شوند و یک نفر از این معتادان به‌علت شرایط بسیار بد جسمانی فوت کرده است. یعقوب بکرایی افزود :  خود این افراد معتاد می‌گویند که در شیراز جمع‌اوری و چند روزی نیز بازداشت بوده‌اند و سپس انها را به وسیله چند دستگاه اتوبوس به استان هرمزگان اوردند و در این منطقه تخلیه کردند. وی اضافه کرد :  معتادان تخلیه شده در کهورستان بسیار پرخطر و از وضعیت بسیار بد بهداشتی برخوردار هستند. همچنین حسین امیر تیموری  ، فرماندار شهرستان خمیر عنوان کرد :  در خبرها دیده‌ام که مسئولان شهرستان شیراز گفته‌اند افراد رهاشده در منطقه کهورستان متکدی بوده‌اند نه معتاد ،  درحالی‌که این گفته صحت ندارد.