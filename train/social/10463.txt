معاون مرکز مدیریت شبکه و ارتقای سلامت وزارت بهداشت از رشد 29 درصدی سرانه پزشک خانواده در سال اتی خبر داد.دکتر داوود مقیمی در گفت‌وگو با ایسنا ،  گفت :  در جلسه اخیر شورای عالی بیمه ،  سرانه پایه 2700 تومانی برای برنامه پزشک خانواده و نظام ارجاع به تصویب رسید.وی با اشاره به سرانه 2100 تومانی پزشک خانواده در سال 91 ادامه داد :  سرانه پایه پزشک خانواده برای سال 92 با رشد حدود 29 درصدی 2700 تومان تعیین شد.مقیمی افزود :  اما با توجه به این که ضرایب مربوط به پوشش زنان باردار ،  کودکان و افراد مسن 20 درصد بیشتر از سایرین است و سابقه کار و فارغ‌التحصیلی پزشک مربوطه نیز ضریب‌های خاص خود را دارد ،  سرانه پزشک خانواده بابت هر نفر جمعیت تحت پوشش به طور متوسط حدود 3200 تومان خواهد شد.معاون مرکز مدیریت شبکه و ارتقای سلامت وزارت بهداشت همچنین به اقدامات انجام شده برای گسترش برنامه پزشک خانواده در شهرها اشاره کرد.