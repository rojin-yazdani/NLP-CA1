سرپرست مرکز کنترل ترافیک راهور با اشاره به ترافیک نیمه سنگین در هراز و چالوس گفت :  از مسافران می‌خواهیم بازگشت خود را مدیریت کنند.به گزارش فارس سرهنگ نادر رحمانی سرپرست مرکز کنترل ترافیک راهور ناجا گفت :  برابر اخرین اخبار واصله در محور کرج چالوس  (  میدان امیرکبیر تا سد کرج )  ترافیک نیمه سنگین گزارش شده است اما سایرمحورهای مواصلاتی کشور از ترافیک روانی برخوردارند.وی افزود :  در حال حاضر اکثر محورهای مواصلاتی در خراسان جنوبی و کرمان لغزنده‌اند و این در حالی است که محور کناره در مازندران نیز بارانی گزارش شده است.سرپرست مرکز کنترل ترافیک راهور تصریح کرد :  این در حالی است که در مقاطعی در بخش‌هایی از محورهراز نیز شاهد ترافیک نیمه سنگین اما روان هستیم.وی بار دیگر از رانندگان خواست تا بازگشت خود را به امشب و فردا موکول نکنند.