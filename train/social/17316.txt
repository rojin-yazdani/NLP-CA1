محققان با هدف کنترل میزان خرید افراد ،  کیف دستی مجهز به حسگر هوشمند طراحی کرده‌اند که علاوه بر ارسال پیغام هشدار روی تلفن همراه ،  اقدام به قفل خودکار کیف می‌کند.به گزارش ایسنا ،  کیف iBag مجهز به حسگر هوشمند سامانه بازشناسی با امواج رادیویی  ( RFID )  است که برای رهگیری تعداد دفعات خارج کردن کیف پول از داخل کیف دستی مورد استفاده قرار می‌گیرد.با کمک این حسگر هوشمند ،  امکان کنترل میزان خرید برای کاربر فراهم می‌شود ؛  سیستم با تشخیص ولخرجی بیش از اندازه یا رفتن به مراکز خرید خاص ،  بصورت خودکار کیف دستی را قفل می‌کند.با تعیین مراکز خرید یا فروشگاه‌های مورد علاقه ،  کیف هوشمند مجهز به موقعیت‌یاب جهانی  ( GPS )  به محض ورود به مناطق خطرناک برای خرید ،  پیام هشداری را برای تلفن همراه کاربر ارسال می‌کند.همچنین چراغ‌های ال‌ای‌دی که به حسگر کیف متصل شده‌اند به کاربر هشدار می‌دهند تا به سرعت از منطقه خرید خارج شود.سیستم قفل هوشمند با تشخیص خرید بیش از اندازه یا در ساعتهای خاصی که توسط کاربر تعیین می‌شود ،  اقدام به قفل کردن خودکار کیف دستی می‌کند.