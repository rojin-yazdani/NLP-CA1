مدیر کل پیش بینی و هشدار سریع هواشناسی از بارش باران و رگبار پراکنده در برخی نقاط کشور خبر داد و گفت :  امشب دمای هوا در سواحل دریای خزر کاهش نسبی خواهد داشت.احد وظیفه در گفتگو با خبرنگار مهر با بیان این مطلب افزود :  امشب در سواحل دریای خزر ،  اردبیل ،  شهرهای شمالی اذربایجان و ارتفاعات مرکزی البرز ،  ابرناکی ،  بارش باران ،  گاهی با رعد و برق و وزش باد و کاهش نسبی دما پیش بینی می‌شود که شدت بارش‌ها در استان گیلان خواهد بود.به گفته وی ،  روز سه شنبه بارش‌ها با شدت کمتری در سواحل دریای خزر و ارتفاعات شرقی البرز ادامه دارد و دریای خزر طی دو روز اینده مواجه خواهد بود.مدیر کل پیش بینی و هشدار سریع هواشناسی اظهار داشت :  همچنین طی 2 روز اینده برخی مناطق دامنه‌های زاگرس مرکزی ،  جنوب سیستان و بلوچستان ،  جنوب کرمان ،  هرمزگان و شرق فارس افزایش ابر و در ساعات بعدازظهر و اوایل شب رگبار باران گاهی با رعد و برق و وزش باد پیش بینی می‌شود.وظیفه تصریح کرد :  روز چهارشنبه تنها در سواحل دریای خزر ،  ارتفاعات مرکزی البرز و ارتفاعات مرکزی زاگرس بارش پراکنده رخ می‌دهد.وی افزود :  طی سه روز اینده در برخی از مناطق شرق کشور وزش باد و گرد و خاک رخ خواهد داد که این وضعیت روز چهارشنبه در شمال سیستان و بلوچستان به ویژه در منطقه زابل تشدید می‌شود. همچنین در این روز با افزایش سرعت وزش باد شرقی در جنوب سمنان ،  کاهش دید افقی و کیفیت هوا در استان‌های قم ،  مرکزی ،  شمال اصفهان و جنوب تهران پیش بینی می‌شود.وظیفه یاداور شد :  فردا اسمان تهران نیمه ابری در بعدازظهر همراه با وزش باد و در ارتفاعات بارش پراکنده است. بیشینه و کمینه دمای پایتخت همانند امروز به ترتیب برابر 38 و 27 درجه سانتیگراد بالای صفر خواهد بود.