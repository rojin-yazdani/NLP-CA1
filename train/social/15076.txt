فرمانده انتظامی سراوان از شناسایی دو متهم حادثه تیراندازی روز شنبه به دانش اموزان دبیرستان پسرانه دانشگاه این شهرستان خبر داد.به گزارش ایرنا ،  سرهنگ محسن داودی عصر شنبه در گفت‌وگویی با بیان این که این حادثه انتقام گیری شخصی بوده است ،  گفت :  یکی از دانش اموزان این مدرسه که در حادثه تیراندازی امروز از ناحیه پا زخمی شده است چندروز پیش با دانش اموز دیگری خارج از مدرسه درگیر و توسط وی تهدید شده است.وی بیان کرد :  این دانش اموز صبح امروز هنگام خروج از مدرسه به اتفاق همکلاسی‌هایش ،  مورد تیراندازی افراد ناشناس قرار گرفتند.وی ادامه داد :  بر اثر این تیراندازی دانش اموز یادشده از ناحیه پا و دانش اموز دیگری از ناحیه شکم زخمی شدند که دانش اموز دومی به علت شدت جراحات به زاهدان منتقل شده و اکنون در بخش‌ای سی یو بیمارستان امام علی ( ع )  این شهر بستری است.فرمانده انتظامی سراوان با اشاره به شناسایی متهمان این حادثه گفت :  در تحقیقات انجام شده مشخص شد که دو تیرانداز ناشناس همان افرادی هستند که چند روز پیش با دانش اموز یادشده درگیر شدند.سرهنگ داودی اظهار کرد :  با شناسایی متهمان عملیات دستگیری از سوی ماموران انتظامی سراوان اغاز شده است.سراوان در 347 کیلومتری جنوب شرق زاهدان و در همسایگی کشور پاکستان واقع شده است.