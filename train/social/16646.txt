وقتی برای تردد در خیابان باید بدانیم رفتن به کدام خیابان و کوچه ممنوع است ،  رانندگی با چه سرعنی مجاز است ،  می‌توان اینجا دور زد یا نه ،  حق تقدم در چهارراه با کدام وسیله است و هزاران قاعده و قانون دیگر ،  پس زندگی در کنار همسر ،  نیاز به قوانینی دارد که باید انها را بدانیم و اجرا کنیم.به گزارش جام جم ،  گاهی لازم است چیزی شبیه تابلو در خانه نصب کنیم که قوانین را به ما گوشزد کند. قانونی که می‌خواهیم در موردش حرف بزنیم ،  تابلوی دور زدن ممنوع است. تابلویی که خیلی اوقات اگر پلیس و دوربین در کار نباشد ،  راحت ان را ندیده می‌گیریم و گاهی هم دچار تبعات این ندیده گرفتن می‌شویم.در زندگی زناشویی و در یک خانه ،  این قانون چه معنی می‌تواند داشته باشد ?  تا به‌حال فکر کرده‌اید که چه موقعی همسرتان را دور زده‌اید ?  پاسخ به این پرسش چندان سخت نیست ،  هر چیزی که در خانه به صداقت شما خدشه وارد کند ،  در حقیقت همان دورزدن شریک زندگی‌تان است.پایه و اساس زندگی مشترک بر پایه اعتماد طرفین است. وقتی هر کدام از همسران کاری را انجام می‌دهند که نمی‌توانند به همسرشان بگویند و به نوعی مجبور به مخفی کاری می‌شوند ،  یعنی همسرشان را دور زده‌اند درست جایی که تابلوی دور زدن ممنوع نصب شده است !  اگر طرف مقابل با نصب دوربین و چک‌کردن همسر متوجه این دور زدن بشود ،  خودرو به پارکینگ منتقل خواهد شد و زندگی لنگ می‌ماند.اما دور زدن در زندگی مشترک مصادیق زیادی دارد. گاهی اوقات زن و شوهر نمی‌دانند کاری که انجام می‌دهند در حقیقت دور زدن طرف مقابل است و ان را با زرنگی اشتباه می‌گیرند. این حرکت انها مرا یاد افرادی می‌اندازد که با دیدن پلیس ،  کمربند ایمنی خود را به صورت کاملا صوری روی بدن می‌اورند بدون ان که ان را ببندند و با رد شدن از مقابل پلیس ان را رها و فکر می‌کنند خیلی زرنگ هستند. یعنی احتمال اسیب‌دیدن به جانشان را نوعی زرنگی می‌دانند. حال وقتی در زندگی مشترک کاری می‌کنیم که به صداقت و اطمینان در فضای خانه اسیب می‌زنیم ،  در خوشبینانه‌ترین حالت ان حتی وقتی همسرمان متوجه نشود ،  اطمینان نداشتن به فضای خانه ،  بر روحیه و احساس ارامش ما نیز اثر می‌گذارد. حالا دو مصداق از دور زدن‌های همسر را کمی با هم بررسی می‌کنیم.اولین نوع دور زدن همسر که در زندگی این روزها رایج شده است ،  دروغ گفتن است. در حقیقت دروغگویی از مسئولیت‌ناپذیری ناشی می‌شود.یکی از دلایل عمده دروغ در زندگی ،  ترس از دست دادن موقعیت است زمانی که افراد چنین احساسی را دارند ،  اقدام به دروغگویی می‌کنند و با این عمل اعتماد افراد نسبت به یکدیگر کاهش می‌یابد. اگر موقعیت به گونه‌ای باشد که فرد انچه اتفاق افتاده ازادانه تعریف کند و ان اتفاق مورد تحلیل قرار گیرد و با گذاشتن قول و قراری با یکدیگر مانع از بروز مجدد این اتفاق شوند ،  بسیار بهتر و کار سازتر است. هر کدام از همسران ،  زمانی که در خصوص یک موضوع از اول دروغ می‌گویند ،  سبب می‌شود تا انتها دروغ را ادامه دهند. زمانی که فرد اشتباهی مانند دروغ گفتن را مرتکب شود باید تمام سعی خود را به کار گیرد تا طرف مقابل متوجه نشود. یک ضرب‌المثل قدیمی هست که می‌گوید :  دروغگو کم حافظه است !  در بسیاری مواقع دست همسر دروغگو رو می‌شود و حال ،  مرحله دوم مشکلات شروع خواهد شد ؛  بازسازی اعتماد از دست رفته ! البته در برخی مواقع بررسی‌کردن‌ها و حساسیت‌های زیاد طرف مقابل به دروغگویی همسر می‌انجامد. در خانواده‌هایی که همسران یکدیگر را با دروغ دور می‌زنند ،  زوجین نسبت به یکدیگر گذشت ندارند و با انجام کوچک‌ترین خطا ،  واکنش بدی از خود نشان می‌دهند. همین حساسیت‌های بیش از حد گاهی همسر را به دروغگویی وادار می‌کند. در حالی که خانه باید جایی باشد که افراد با هم راحت بوده و اگر هم خطایی کردند امید به بخشش داشته باشند و ان وقت مجبور نمی‌شوند یکدیگر را دور بزنند.اما نوع خطرناک‌تر و اسیب‌زننده‌تر دور زدن که این روزها گاه اتفاق می‌افتد و یک تهدید جدی برای خانواده است ،  دور زدن‌هایی با رنگ و بوی نفر سوم است. خیانت در حقیقت دور زدن همسر و دور زدن تعهدی است که در محضر خداوند به ان پایبند شدیم. این نوع دور زدن ،  می‌تواند اسیب‌های جدی به زندگی ما برساند. علاوه بر احتمال برملا شدن و از هم پاشیدگی زندگی مشترک ،  عذاب وجدانی که همسر خائن در تنهایی خود تحمل می‌کند حتی اگر در خوداگاه متوجه ان نشود ،  ناخوداگاهش را در هم ریخته و در دراز مدت افسردگی و مشکلات روحی ایجاد خواهد کرد.برخی افراد وقتی خیانت می‌کنند برای فرار از واقعیت و ارامش درونی خود با اوردن دلایل مختلفی سعی می‌کنند کارشان را توجیه کنند. مثلا نبود پیوند عاطفی در خانه ،  مشغله زیاد همسر ،  سرد مزاجی و بی توجهی به رابطه زناشویی را علت خیانت می‌دانند در حالی که اگر طرف مقابل انها به هر کدام از این دلایل چنین کاری کند ،  نمی‌توانند قبول کنند.با امدن نسل جدید روابط اجتماعی به صورت انلاین و مجازی باید بتوانیم ،  قواعد ارتباط صحیح انها را نیز به دست اوریم.بسیاری از دوستی‌های مجازی و مراودات انلاین که به دلیل نبود طرف مقابل و تایپ کلمات به عنوان واسطه ،  به نظر ما عادی و طبیعی می‌اید ،  در حقیقت نوعی خیانت محسوب می‌شود. خیانت فقط رابطه جنسی نیست حتی وابستگی عاطفی به جنس مخالف و نامحرم هم خیانت است. این گپ‌زدن‌ها و وقت گذاشتن‌های اینترنتی که در بسیاری‌مواقع با وابستگی همراه است ،  همان خیانت است که رنگ و لعاب مدرن گرفته. هر گاه خودتان را توجیه می‌کردید که این فقط یک رابطه در شبکه اجتماعی است ،  خود را جای همسرتان بگذارید. ببینید دوست دارید همسر شما با جنس مخالفی در فضای مجازی ساعت‌ها حرف بزند و عکس و نوشته رد و بدل کند ? با مدرن شدن زندگی ،  حتی دور زدن‌هایمان هم مدرن شده است ،  اما نتیجه فقط یک چیز است :  از بین رفتن روح ارامش در خانه که ضرر اصلی ان متوجه خودمان خواهد شد ،  درست مثل وقتی در جای دور زدن ممنوع ،  دور می‌زنیم و خودمان اسیب می‌بینیم.