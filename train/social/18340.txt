فرمانده انتظامی اردستان از شناسایی و دستگیری دو قاتل در این شهرستان خبر داد.به گزارش ایرنا ،  سرهنگ پاسدار رحمت البه مهرانفر روز دوشنبه در گفت و گو با خبرنگاران اظهار داشت :  در پی دریافت خبر قتل عمد دو نفر ،  مراتب برای شناسایی قاتل یا قاتلان با ابلاغ پلیس اگاهی استان اصفهان بطور ویژه در دستور ماموران پلیس اگاهی این شهرستان قرارگرفت.وی افزود :  ماموران با انجام یک سری عملیات اطلاعاتی ،  مخفیگاه قاتلان را در کوتاهترین زمان شناسایی و با هماهنگی مقام قضایی و پلیس اگاهی استان ،  دو قاتل را که در یک معدن در مسیر جاده اردستان به اصفهان مخفی شده بودند ،  دستگیر کردند.وی بدون اشاره به جزئیات بیشتر در این خصوص گفت :  این متهمان در بازجویی‌های اولیه به بزه انتسابی خود اعتراف کرده اند.فرمانده انتظامی اردستان خاطر نشان کرد :  متهمان پس از سیر مراحل قانونی با هماهنگی مقام قضایی برای بررسی بیشتر به پلیس اگاهی استان منتقل شدند.سرهنگ مهرانفر همچنین از کشف یک دستگاه خودرو پراید سرقتی در منطقه برزاوند شهرستان اردستان خبر داد و گفت :  ماموران پاسگاه انتظامی برزاوند هنگام گشت زنی در روستای نیسیان متوجه توقف یک دستگاه خودرو پراید بدون سرنشین شدند.به گفته وی پس از بررسی استعلام پلاک خودرو از طریق مرکز فرماندهی و کنترل شهرستان ،  مشخص شد ،  این خوردو درچند روز گذشته در یکی شهرستان‌های استان اصفهان به سرقت رفته است.شهرستان اردستان با حدود 45 هزار نفر جمعیت در 110 کیلومتری شمال اصفهان قرار دارد.