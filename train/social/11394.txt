یک نماینده مجلس گفت :  ما به عنوان نمایندگان ملت در مجلس مامور رسیدگی به خواست انها برای سر و سامان دادن به وضعیت خطوط پروازی کشور و استیضاح وزیر راه هستیم. به گزارش ایلنا ،  نادر قاضی پور با بیان این مطلب که بنده یکی از امضاکنندگان طرح استیضاح وزیر راه و ترابری بودم و به هیچ وجه نیز امضای خود را پس نخواهم گرفت گفت :  سقوط هواپیمای ایران ایر غم و اندوه فراوانی را در میان مردم ارومیه به وجود اورده است و این مردم از ما به‌عنوان وکلای خود خواهان پیگیری استیضاح بهبانی هستند. وی تاکید کرد :  علاوه بر این بدهی‌های کلانی که مجموعه وزارت راه و ترابری به پیمانکاران دارد ما را برای به ثمر رسیدن این استیضاح مصرتر کرده است. نماینده ارومیه با عنوان این مطلب که متاسفانه طرح‌ها و مصوباتی که در مجموعه وزارت راه و ترابری وجود داشت نیز تا کنون به ثمر نرسیده است ،  گفت :  ما انتظار داشتیم با گذشت چندین سال از عملکرد دولت‌های نهم و دهم این پروژه‌ها به ثمر برسد. وی خاطرنشان کرد :  نمایندگانی که خواهان استیضاح وزیر راه‌وترابری هستند دیدگاه‌های قاطعی برای پیگیری این استیضاح دارند و امیدوارم که بتوانند ان را به ثمر برسانند. به گفته قاضی پور به دلیل عملکردی که بهبهانی طی این سال‌ها از خود برجای گذاشته است نمایندگان بر به ثمر رسیدن این استیضاح مصر هستند.