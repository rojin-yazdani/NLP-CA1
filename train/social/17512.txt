با تعاملات مثبت برقرارشده میان مسئولان وزارت ارشاد و دیپلماسی ،  شبکه بین‌المللی الجزیره در حدود پنج گزارش و میزگرد تلویزیونی با نام عین علی ایران  ،  جامعه ایران و ویژگی‌های گوناگون ان را به تصویر کشید.به گزارش خبرنگار تابناک  ،  تعامل برقرار شده با شبکه الجزیره  ،  مدتی پیش از جنگ 33 روزه اسرائیل علیه لبنان بود که باعث شد در این جنگ ،  شبکه الجزیره قطر در کنار دو شبکه عربی دیگر المنار و العالم به عنوان رسانه حامی مقاومت به پخش گزارش و خبررسانی بپردازد و در مقابل ،  شبکه العربیه عربستان به عنوان بخشی از عملیات روانی اسرائیل نقش‌افرینی کرد.در این برنامه که به گفته مسئولان شبکه ،  از مهمترین اهداف ان باز نمودن پنجره‌ای واقع‌بینانه ،  مفید و زیبا از ایران به سوی جهان عرب توسط شبکه الجزیره بوده ،  بیش از پنجاه نفر شرکت داشتند که شامل خبرنگاران ،  تصویربرداران ،  تهیه‌کنندگان ،  کارگردانان ،  مهندسان ،  عوامل فنی و مسئولان اداری می‌شدند.در این برنامه ،  54 گزارش تلویزیونی با مدت زمان حدود سه دقیقه ،  28 نشست کوتاه به مدت پانزده دقیقه و هفت نشست گفت‌وگو به مدت پنجاه دقیقه و چهارده مصاحبه با کارشناسان اقتصادی و ورزشی پخش شده است. تعداد میهمانان ایرانی شرکت‌کننده در این برنامه ،  به بیش از 170 شخص رسید که مهمترین انان دکتر احمدی‌نژاد ،  رئیس‌جمهور ،  بوده است که مصاحبه با وی در روز هفدهم ژانویه سال جاری به مدت پنجاه دقیقه به صورت زنده پخش شد.این برنامه در طول هفت روز ،  پذیرای وزیر خارجه ،  شماری از مشاوران رهبر انقلاب ،  ریاست‌جمهوری و ده‌ها نماینده مجلس ،  معاون وزیر و صاحب‌نظران از تشکل‌های گوناگون سیاسی ایران بوده است.برنامه مذکور به موضوعات سیاسی چون نقش ایران در فلسطین ،  لبنان و عراق ،  نقشه سیاسی گروه‌ها و جبهه‌های ایرانی  ( اصلاح‌طلبان ،  اصولگرایان )  ،  مخالفان نظام  ( اپوزیسیون )  ،  وضعیت رسانه‌های جمعی در ایران ،  ولایت فقیه از نظریه تا کاربرد ،  ایران و امریکا و احتمال درگیری ،  امادگی تسلیحاتی در ایران ،  سپاه پاسداران انقلاب اسلامی ،  حوزه علمیه در قم و نقش سیاسی و اجتماعی ان ،  اقلیت‌های دینی و مذهبی و ملی و برنامه هسته‌ای ایران هر کدام در قالب گزارش و نشست پرداخت.مثلا در موضوع مخالفان نظام ،  شیرین عبادی ،  ابراهیم یزدی و حمیدرضا ترقی سخنانی گفتند و سپس علی یوسف‌پور و صادق زیباکلام در میزگردی شرکت کردند. در موضوع اقلیت‌های دینی هم مولوی اسحاق مدنی ،  مشاور امور اهل سنت رئیس‌جمهور در کنار سیامک مره صدق رئیس کمیته کلیمیان ایران و حسن هاشمیان استاد دانشگاه ،  به بحث و تبادل نظر پرداختند.این برنامه همچنین به موضوعات اجتماعی ،  فرهنگی زن ایرانی و الزامی بودن حجاب ،  جوانان و انقلاب پس از گذشت سه دهه ،  ازدواج موقت ،  زبان عربی در ایران ،  اعتیاد و مبارزه با ان ،  الودگی و ترافیک در تهران ،  جراحی زیبایی صورت و توریسم دینی پرداخت و دیدگاه‌های گوناگونی را پخش کرد. برای نمونه ،  در موضوع ازدواج موقت ،  با تصویربرداری از خیابان نظرات دو جوان را که با هم ازدواج موقت کرده بودند و زندگی پس از ان را پخش نمود و سپس در میزگردی با حضور شیخ علی کورانی ،  این موضوع را بررسی کرد.همچنین مباحثی چون پسته رفسنجان ،  خاویار ،  اشپزی ایرانی ،  هنر مینیاتور ،  هنر خوشنویسی ،  سینمای ایران ،  فرش دستباف ،  موسیقی ایرانی ،  صنعت گاز و نفت و پتروشیمی ،  خودروسازی ،  نظام بانکی اسلامی  ( بدون ربا )  ،  خودکفایی کشاورزی ،  تحریم‌های اقتصادی بین‌المللی علیه ایران ،  سرمایه‌گذاری خارجی در ایران ،  بیکاری و فقر ،  کشتی ،  فوتبال ،  بسکتبال ،  زورخانه و ورزش باستانی ،  ورزش بانوان ،  وزنه‌برداری و کوهنوردی نیز سوژه‌های مختلف اقتصادی ،  هنری ،  ورزشی بود که این شبکه در قالب گزارش‌ها و نشست‌ها و مصاحبه‌های کوتاه به انها پرداخت و تلاش کرد تصویری از ایران در انها نشان دهد.