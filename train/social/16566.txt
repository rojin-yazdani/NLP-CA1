حمل و نقل عمومی در شهری مانند تهران به دلیل تاثیر ان بر دو مشکل بزرگ این شهر ؛  الودگی هوا و ترافیک ؛  از اهمیت بالایی برخوردار است. ارزان و سریع‌تر بودن وسایل حمل و نقل عمومی از جمله اتوبوس و مترو از ویژگی‌هایی است که سبب تشویق شهروندان به استفاده از این وسایل می‌شود. به گزارش ارمان ،  در تهران ،  ارزان بودن اتوبوس‌ها از اهمیت بیشتری نسبت به سریع بودن برخوردار است چرا که ،  در بسیاری موارد با استفاده از خودروهای شخصی و تاکسی‌ها ،  مسافران سریع‌تر به مقصد می‌رسند. همچنین وضعیت اقتصادی نیز از دیگر علل مهمی است که شهروندان تهران را به استفاده از اتوبوس سوق می‌دهد. طبق مصوبه شورای شهر تهران و تایید فرمانداری ،  نرخ کرایه اتوبوس‌های بلیتی و ریالی در سال جاری بین 18 تا 20 درصد افزایش یافته است.البته به گفته اعضای شورای شهر ،  پیشنهاد شهرداری تهران برای افزایش نرخ کرایه حمل و نقل عمومی حدود پنج تا 10 درصد بیش از مصوبه شورای شهر بود. در میان قیمت‌های مصوبه ،  طیف کرایه اتوبوس در سال جاری با کارت بلیت از 72 تا 288 تومان و نرخ کرایه‌های نقدی از 125 تا 375 تومان است. همچنین ،  طیف کرایه اتوبوس بخش خصوصی ،  با کارت بلیت از 252 تا 576 تومان است و در صورت پرداخت نقدی ،  نرخ‌ها از 375 تومان شروع می‌شود و تا 720 تومان می‌رسد.خصوصی سازی اتوبوسرانی در دوران محمدباقر قالیباف به عنوان شهردار تهران با هدف برون‌رفت از حجم وسیع وظایف خدماتی مدیریت شهری ،  به‌منظور افزایش بهره‌وری در قالب برون سپاری خدمات مدیریت شهری و چابک سازی سازمان شهرداری قوت گرفت و به اوج خود رسید. خصوصی شدن اتوبوسرانی ،  شرایطی را ایجاد کرده است که این شبکه حمل و نقل یکی از ویژگی‌های اصلی یعنی ارزان بودنش را از دست داده است. خصوصی سازی همچنین منجر به افزایش ساعات کاری رانندگان می‌شود ؛  رانندگانی که تمایل دارند در مدت زمان کمتر مسافران هر چه بیشتری را جا به جا کنند که این مساله مهم‌ترین هدف حمل و نقل عمومی یعنی اسایش شهروندان را زیر سوال می‌برد. مشکل دیگری که در رابطه با اتوبوس‌های شهر تهران در موارد بسیاری دیده شده است ،  خراب بودن کارت خوان‌ها و گرفتن کرایه نقدی است ؛  کرایه‌ای که حداقل 100 تومان با نرخ کارت بلیت تفاوت دارد. در این صورت حتی شهروندانی که کارت حمل و نقل رایگان دارند نیز مجبور به پرداخت پول می‌شوند. همچنین ،  به نظر می‌رسد کرایه اتوبوس‌های بخش خصوصی با جیب مسافران و شرایط استفاده از این اتوبوس‌ها همخوانی ندارد. مسافرانی که با استفاده از اتوبوس در مسافت‌های کم مجبور هستند 700 تومان بپردازند ،  ترجیح می‌دهند از تاکسی استفاده کنند و مبلغ کمتری نیز بپردازند و این موضوع هدف حمل و نقل عمومی یعنی کاهش الودگی و ترافیک را زیر سوال می‌برد.پیامدهای خصوصی سازیدر این زمینه یک کارشناس شهری در گفت‌وگو با ارمان می‌گوید :  هدف ناوگان حمل و نقل عمومی جابه جایی شهروندان از نقطه‌ای به نقطه دیگر است و بیشتر به محل کار است ،  تا با اسایش بیشتری به محل کار برسند و بازدهی بیشتری داشته باشند.مجید ابراهیم پور با بیان اینکه دولت موظف است حمل و نقل عمومی را به عنوان رفاه اجتماعی تامین کند ،  ادامه می‌دهد :  خصوصی‌سازی هم برای رانندگان و هم برای مسافران پیامد دارد.به گفته او ،  خصوصی سازی ساعت کاری رانندگان را افزایش می‌دهد و انها با یکدیگر رقابت می‌کنند. در این صورت ،  رانندگان می‌خواهند زودتر به مقصد برسند و مسافر بیشتری سوار کنند که اسایش مردم به خطر می‌افتد.این کارشناس شهری ،  پرداخت هزینه بیشتر را پیامد خصوصی سازی حمل و نقل عمومی می‌داند و می‌افزاید :  خصوصی کردن ،  شانه خالی کردن مدیریت شهری برای تامین رفاه اجتماعی شهروندان است.ابراهیم پور ،  حمل و نقل عمومی ،  بهداشت و اموزش را سه حوزه‌ای می‌داند که نباید خصوصی سازی در انها انجام شود. او تجربه شکست خورده اروپا در زمینه خصوصی سازی سلامت و اموزش و تجربه شکست‌خورده انگلیس در خصوصی کردن حمل و نقل عمومی را نمونه‌هایی می‌داند که دیگر اجرا نمی‌شوند.افزایش کرایه بر اساس نرخ تورمدر این زمینه ،  رئیس کمیته حمل و نقل شورای شهر تهران در گفت‌وگو با ارمان ضمن بیان اینکه افزایش نرخ کرایه اتوبوس بیشتر ار نرخ مصوب ،  غیر قانونی است ،  می‌گوید :  حمل و نقل بخش خصوصی سال‌هاست که فعالیت می‌کند. این افزایش کرایه‌ها با توجه به نرخ تورم و افزایش دستمزدها بوده است.محسن سرخو با اشاره به اینکه نرخ پیشنهادی شهرداری بیش از 25 درصد بود ،  می‌افزاید :  انتخاب با مصرف کننده است ؛ شهروندان از هر وسیله حمل و نقلی که در ان اسایش بیشتری دارند و فکر می‌کنند هزینه مناسب‌تری دارد استفاده کنند.او معتقد است :  کنترل کردن مسافران و اینکه در چه ایستگاهی پیاده می‌شوند و تنظیم کردن کرایه‌ها با مسیر انها کار سختی است و از عهده رانندگان بر نمی‌اید.به گفته این عضو شورای شهر تهران ،  خصوصی شدن حمل و نقل عمومی با رعایت چند شرط امکان پذیر است.سرخو بیان می‌کند :  سازوکار واگذاری اتوبوس‌ها به بخش خصوصی باید با رعایت ایین نامه و مقررات معاملات باشد. همچنین باید مجموع متصدیان حمل و نقل از صلاحیت مناسب برخوردارد باشند. برای مثال ،  رانندگان بخش خصوصی باید از صلاحیت لازم برخوردار باشند تا جان شهروندان به خطر نیفتد.او با اشاره به اینکه باید سازوکار را طوری تنظیم کرد که درگیری میان مسافران و رانندگان به وجود نیاید ،  می‌افزاید :  اگر کارت خوان اتوبوس‌ها خراب است باید به فوریت اصلاح شود.به گفته رئیس کمیته حمل و نقل شورای شهر تهران ،  برخی از مردم کارت‌های رایگان دارند ،  افراد دیگر هم که کارت دارند باید این حق را داشته باشند که کارت خود را استفاده کنند ،  خرابی کارت‌خوان‌ها و دریافت پول نقد قابل قبول نیست.سرخو با بیان اینکه ممکن است این کارت خوان‌ها از روی قصد از کار افتاده باشند ،  تصریح می‌کند :  شهروندان در صورت مواجهه با خرابی کارت خوان‌ها باید این موضوع را به بازرسی شرکت واحد گزارش دهند و اگر رسیدگی نشد به دفتر شورای شهر اطلاع دهند.در صورت خراب بودن کارت خوان ،  اتوبوس رایگان استهمچنین ،  مدیر عامل شرکت اتوبوسرانی تهران در گفت‌وگو با ارمان عنوان می‌کند :  کارت خوان‌ها مثل هر دستگاه الکترونیکی دیگری ممکن است به صورت موردی خراب شوند و ترمیم انها زمان می‌خواهد.پیمان سنندجی ادامه می‌دهد :  به تمام همکاران در بخش اتوبوس اطلاع رسانی کرده‌ایم و در پایانه‌ها و ایستگاه‌ها نیز اعلامیه کرده‌ایم که هم در بخش عمومی و هم خصوصی اگر کارت خوان‌ها خراب بود ،  شهروندان بدون هزینه می‌توانند از اتوبوس‌ها استفاده کنند. به گفته او ،  اگر شهروندان با موارد تخلف مواجه شدند با سامانه 1888 تماس بگیرند و با ذکر مشخصات خودرو و نوع وسیله نقلیه تخلف را گزارش دهند.