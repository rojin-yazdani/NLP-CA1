زن سابقه‌داری که به اتهام جیب‌بری در اتوبوس‌های تندرو به زندان افتاده بود ،  مدتی پس از ازادی ،  باند سرقت راه انداخت. این زن که با ترفندی خاص محتویات کیف طعمه‌هایش را می‌دزدید تاکنون از سوی 34 نفر شناسایی شده و پلیس به‌دنبال شناسایی سایر مالباختگان است.به گزارش همشهری ،  تحقیقات پلیس در این‌باره از چندی قبل با شکایت زن جوانی در کلانتری 103گاندی شروع شد. شاکی به ماموران گفت که ساعتی قبل درحالی‌که سوار اتوبوس تندرو بود 2زن جوان با همدستی یکدیگر 3میلیون تومان چک پول از وی دزدیده‌اند. وی ادامه داد :  در خیابان ولیعصر سوار اتوبوس‌های تندرو شدم تا به چهارراه پارک وی بروم اما وقتی اتوبوس به ایستگاه نیایش رسید فهمیدم چک‌پول‌هایی که داخل کیفم بود سرقت شده است.ناخوداگاه یاد 2زنی افتادم که در ایستگاه قبلی پیاده شدند. یکی از انها به بهانه کم بودن جا نزدیکم امد و دستش را به میله‌ای که جلوی صورتم بود گرفت و همزمان نفر دوم به کیف دستی‌ام نزدیک شد. همان موقع راننده ناگهان ترمز کرد و تعادلم را از دست دادم. چند لحظه بعد هم به ایستگاه رسیدیم و ان 2نفر پیاده شدند. کیف‌زنی‌های سریالیعلاوه بر این زن در روزهای بعد چند نفر دیگر نیز که در اتوبوس‌های تندرو طعمه سارقان قرار گرفته بودند به کلانتری رفتند و در اظهارات مشابهی اعلام کردند وسایل باارزش داخل کیف‌شان مثل پول ،  جواهرات ،  تلفن همراه ،  دوربین عکاسی و …  سرقت شده است. همه انها در اتوبوس‌های خیابان ولیعصر طعمه سارقان قرار گرفته بودند و از سویی بیشتر انها به 2زن جوان مشکوک بودند و گفتند به‌احتمال زیاد انها در ازدحام داخل اتوبوس وسایل‌شان را سرقت کرده‌اند. این موضوع از سرقت‌های سریالی سارقان حکایت داشت. در چنین شرایطی ماموران برای شناسایی سارقان به تکاپو افتادند.از انجا که شیوه این سرقت‌ها نشان می‌داد متهمان حرفه‌ای هستند ،  البوم مجرمان سابقه‌دار در معرض دید مالباختگان قرار گرفت تا شاید انها را شناسایی کنند. شاکیان بعد از دیدن چهره ده‌ها سارق سابقه‌دار ،  زنی 23ساله به نام سحر را به‌عنوان سارق اموال‌شان شناسایی کردند. بررسی سوابق این زن نشان می‌داد او 2 سال قبل به اتهام سرقت از مسافران اتوبوس‌های تندرو دستگیر و زندانی شده اما بعد از طی کردن دوران محکومیتش ازاد شده است. در چنین شرایطی تلاش‌ها برای شناسایی مخفیگاه وی اغاز شد. زن سابقه‌دار در دام پلیسچند روز بعد از اغاز تحقیقات ماموران تجسس کلانتری گاندی به اطلاعاتی دست یافتند که نشان می‌داد سحر در خانه‌ای واقع در کرج پنهان شده است. به این ترتیب ماموران صبح روز شنبه با مجوز قضایی وی را بازداشت کردند. ماموران در جریان بازرسی از مخفیگاه این زن تعداد زیادی از اموال مسروقه شامل مدارک شناسایی ،  جواهرات و گوشی تلفن همراه کشف کردند. 34سرقت در 2هفتههرچند سحر در بازجویی‌های مقدماتی حاضر نبود به‌دست داشتن در سرقت‌ها اعتراف کند ،  ولی 34نفر از مالباختگان که طی 2هفته گذشته در اتوبوس‌های تندروی خیابان ولیعصر از انها سرقت شده بود با دیدن چهره‌اش ،  او را به‌عنوان سارق اموال‌شان شناسایی کردند. با این حال هنوز اطلاعاتی درباره همدست وی در اختیار ماموران نبود. اما در ادامه تحقیقات معلوم شد همدست او زن سابقه‌داری به نام شهین است که به‌تازگی از زندان ازاد شده است. هم‌اکنون سحر در بازداشت به سر می‌برد و تحقیقات پلیس برای دستگیری همدست وی ادامه دارد.سرهنگ عبدالوهاب حسنوند ،  رئیس‌کلانتری 103گاندی با اعلام جزئیات این پرونده از شهروندانی که با این شیوه از انها سرقت شده است دعوت کرد برای شناسایی متهم به پایگاه سوم پلیس اگاهی مراجعه کنند. وی همچنین به شهروندان توصیه کرد با توجه به نزدیک شدن به روزهای اخر سال و ازدحام در وسایل حمل‌ونقل عمومی و مراکز خرید از حمل پول ،  جواهرات و وسایل باارزش خودداری و از کارت‌های اعتباری برای خرید استفاده کنند.