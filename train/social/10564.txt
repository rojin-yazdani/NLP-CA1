مخبر کمیسیون اجتماعی از بررسی جزییات طرح بیمه بیکاران و حمایت از افراد جویای کار در کمیسیون متبوع خود خبر داد.  به گزارش ایسنا ،  سیدجواد زمانی اظهار کرد :  پیش از این کلیات طرح بیمه بیکاران و حمایت از افراد جویای کار در کمیسیون به تصویب رسیده بود و در جلسه روز گذشته یکی ،  دو ماده از این طرح 35 ماده‌ای با حضور کارشناسان مرکز پژوهش‌ها و وزارت رفاه مورد بررسی قرار گرفت.  وی با اشاره به بررسی طرح دفاتر پیشخوان دولت که از سوی شورای نگهبان اعاده شده است ،  گفت :  با توجه به این که همین ماده‌ای که شورای نگهبان به ان ایراد گرفته عینا در برنامه پنجم هم امده است ما در کمیسیون رای گیری کردیم که فعلا دست نگه داریم تا ببینیم نظر شورای نگهبان در رابطه با این ماده در برنامه پنجم چیست و بعد تصمیم نهایی بگیریم.  نماینده کنگاور اضافه کرد :  هم چنین جلسه هیات تحقیق و تفحص از تامین اجتماعی برگزار شد و هماهنگی بین تیم‌ها صورت گرفت ;  چرا که ما هر دو ،  سه هفته یکبار جمع بندی را در این رابطه انجام می‌دهیم.