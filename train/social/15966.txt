مدیر کل بحران استانداری خراسان رضوی از جان باختن دو نفر بر اثر جاری شدن سیل در شهرستان مشهد خبر داد. جواد عرفانیان با اشاره به بارندگی شدید عصر امروز در مشهد و جاری شدن سیل در این شهرستان گفت :  چهار خودرو در منطقه ییلاقی سد کارده مشهد گرفتار سیل شدند که بر اثر این حادثه دو نفر از سرنشینان این خودروها جان خود را از دست دادند.به گزارش شبکه خبر ،  وی همچنین از نجات 46 مسافر یک دستگاه اتوبوس در روستای کارده در این حادثه خبر داد و افزود :  با کمک نیروهای امدادی اتش نشانی ،  راه و ترابری و هلال احمر این افراد از محاصره سیل نجات یافتند.مدیرکل بحران استانداری خراسان رضوی با بیان اینکه سیل در شهرستان مشهد به برخی زمین‌ها ،  باغات و دام‌های مردم خسارت زده است ،  گفت :  میزان خسارات این حادثه در دست بررسی است.