معاون فنی و درامد سازمان تامین اجتماعی شرایط بازنشستگی خبرنگاران ،  دبیران ،  سردبیران و مدیران ادارات خبری را تشریح کرد.محمدحسن زدا در گفت‌وگو با ایسنا ادامه داد :  اگر خبرنگاران به کمیته‌های مشاغل سخت و زیان اور وزارت تعاون ،  کار و رفاه اجتماعی مراجعه کنند ،  در صورت تایید سخت یا زیان اور بودن شغلشان سازمان تامین اجتماعی اماده اجرای قانون مشاغل سخت و زیان اور برای ان‌هاست و به این ترتیب می‌توانند با 20 سال سابقه اشتغال بازنشسته شوند.زدا در مورد اینکه ایا خبرنگار ،  دبیر ،  سردبیر یا مدیر اداره خبر مشمول قانون مشاغل سخت و زیان اور می‌شوند ?  تصریح کرد :  باید این افراد به کمیته‌های مشاغل سخت و زیان اور وزارت تعاون‌ ،  کار و رفاه اجتماعی مراجعه کنند ،  در صورت تشخیص و ارائه حکم مبنی بر سخت و زیان اور بودن شغل‌شان ،  برای صدور حکم بازنشستگی به سازمان تامین اجتماعی ارجاع داده می‌شوند.وی علاوه بر این به حق بیمه پرداختی برای افرادی که مشمول قانون مشاغل سخت و زیان اور می‌شوند اشاره کرد و گفت :  میزان پرداخت حق بیمه برای افرادی که با 20 سال سابقه بازنشسته می‌شوند با افرادی که پس از 30 سال پرداخت حق بیمه بازنشسته شده‌اند تفاوتی ندارد ،  بنابراین اگر صفت سخت و زیان اور برای شغلی لحاظ شود به نرخ حق بیمه ان فرد اضافه نمی‌شود ،  بلکه مستمری مقرر شده در زمان بازنشستگی‌اش را در 20 سال سابقه فرد ضرب کرده و چهاردرصد این مبلغ از کارفرما دریافت می‌شود و در نهایت نسبت به صدور حکم توسط سازمان تامین اجتماعی اقدام می‌شود.معاون فنی و درامد سازمان تامین اجتماعی ،  ادامه داد :  این مبلغ باید بلافاصله پس از 20 سال سابقه اشتغال خبرنگار توسط کارفرما پرداخت شود ،  چرا که پرداخت این مبلغ وظیفه کارفرماست.