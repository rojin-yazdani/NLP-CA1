وزیر نیرو با بیان اینکه خراسان جنوبی از استان‌های خشک بوده و برای درازمدت نیازمند انتقال اب از سایر مناطق است ،  گفت :  شیرین‌سازی اب دریای عمان و خلیج فارس از برنامه‌های اتی این وزارت است و احتمال انتقال اب از دریای خزر وجود دارد.به گزارش خبرگزاری فارس از بیرجند ،  حمید چیتچیان بعدازظهر امروز در ائین افتتاح پست برق 132.20 کیلوولت شهر صنعتی بیرجند اظهار داشت :  استان خراسان جنوبی از این مزیت برخوردار است که ظرفیت تولید 3 برابری برق را دارد.وی با بیان اینکه این استان از نظر زیرساخت‌های برق بسیار قوی و مستحکم است ،  تصریح کرد :  این منطقه دارای ظرفیت فوری و خطوط انتقال بسیار خوبی است.وزیر نیرو تبدیل نیروگاه برق قائن به نیروگاه سیکل ترکیبی را از اولویت‌های نخست این وزارت برشمرد و گفت :  با استفاده از اعتبارات تبصره بودجه امسال تلاش می‌شود این مهم انجام شود.چیتچیان با بیان اینکه 3 استان خراسان جنوبی ،  شمالی و رضوی به سیستم بهره‌برداری از راه دور مجهز هستند ،  عنوان داشت :  با استفاده از این قابلیت نیازی به استقرار پرسنل در این پست‌ها نیست.وزیر نیرو با اشاره به اینکه تامین برق صنایع را به طور مطلق در اولویت قرار داده‌ایم ،  یاداور شد :  از شرکت توانیر و شرکت‌های تابعه خواسته‌ایم در چارچوب اقتصاد مقاومتی حرکت کنند ،  که در این زمینه نخستین اولویت ما تامین اب و برق برای فعالیت‌های تولیدی است.وی خاطرنشان کرد :  هرکس تمایل به سرمایه‌گذاری داشته باشد و بخواهد فعالیت‌های تولیدی را توسعه دهد ،  با اطمینان خاطر از وی حمایت کرده و سرمایه‌گذاران را کمک خواهیم کرد.وزیر نیرو ادامه داد :  حمایت از سرمایه‌گذاران نیاز مبرم کشور برای رفتن به سمت تولید ملی است.چیت‌چیان اظهار داشت :  در حال حاضر سالانه 12 میلیارد کیلووات ساعت برق از ایران به کشورهای همسایه صادر می‌شود و این برق به کشورهای ترکیه ،  عراق ،  افغانستان و پاکستان صادر می‌شود.وزیر نیرو با بیان اینکه تولید برق یک استان صرفا مختص همان منطقه نیست ،  افزود :  ظرفیت تولید برق خراسان جنوبی سه برابر حداکثر مصرف برق این استان است.وی در این ارتباط با انتقال اب به خراسان جنوبی یاداور شد :  برای انتقال اب به این استان پروژه‌های خوبی در حال بهره‌برداری است.چیت‌چیان اضافه کرد :  بهره‌برداری از تصفیه‌خانه بیرجند و طبس در ابرسانی به شهرستان‌های فردوس و بیرجند به زودی انجام خواهد شد.وزیر نیرو یاداور شد :  خراسان جنوبی از استان‌های خشک بوده و برای درازمدت نیازمند انتقال اب از سایر مناطق است.چیت‌چیان افزود :  شیرین‌سازی اب دریای عمان و خلیج فارس از برنامه‌های اتی این وزارت است.وی ادامه داد :  احتمال اینکه اب را از دریای خزر منتقل کنیم نیز وجود دارد.وزیر نیرو گفت :  تمام وزارت نیرو و ظرفیت‌های تخصصی این وزارتخانه برای خدمت‌رسانی به مردم اماده است.چیت‌چیان عنوان داشت :  اطمینان می‌دهیم با توانمندی‌هایی که در خراسان جنوبی وجود دارد امکان ابرسانی به این استان هرچه سریع‌تر فراهم شود.وی اضافه کرد :  تا زمانی که مطالعات به انتها نرسیده و قطعی نشده است ،  اعلام زمان بهره‌برداری از پروژه‌ها دور از عقل است.