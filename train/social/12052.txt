رئیس مرکز امار و انفورماتیک قوه‌قضائیه گفت :  شهروندان تهرانی با شماره 129 و شهروندان در دیگر شهرها با تماس با شماره 09699 می‌توانند از خدمات رایگان سامانه مشاوره قضایی استفاده کنند.به گزارش فارس ،  حمیدرضا شهریاری صبح امروز از راه‌اندازی سامانه مشاوره قضایی این مرکز خبر داد و اظهار داشت :  شهروندان در تهران با 129 و در شهرستان‌ها با شماره 09699 تماس بگیرند و از خدمات رایگان 30 قاضی بازنشسته استفاده کنند.وی ادامه داد :  قضات حاضر در این مرکز به شهروندانی که تماس می‌گیرند خدمات قضایی رایگان ارائه می‌کنند و شهروندان می‌توانند حتی درباره معرفی محاکم از انها سوال کنند.بر اساس گفته شهریاری در حال حاضر خدمات این مشاوره رایگان است اما اگر استقبال شهروندان گسترده و نیاز به جذب قضات بیشتر باشد ،  احتمالا تعرفه‌ای در نظر خواهیم گرفت.