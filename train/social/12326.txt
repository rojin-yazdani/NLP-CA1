اداره کل مطبوعات و خبرگزاری‌های داخلی در خصوص واریز یارانه مطبوعات شش ماه اول سال 94 اطلاعیه‌ای صادر کرد.متن اطلاعیه اداره کل مطبوعات و خبرگزاری‌های داخلی به شرح زیر است : به اطلاع صاحبان امتیاز محترم نشریات می‌رساند که یارانه شش ماهه اول سال 94 تا اواسط مهرماه جاری به حساب انان واریز می‌شود. این مبلغ بجز مبالغ یارانه‌ای است که بابت یارانه بیمه و یارانه اشتراک نیم بها و اگهی‌های دولتی دریافت می‌کنند که مبالغ تفکیکی انها نیز به صورت جداگانه اطلاع رسانی شده و می‌شود.یارانه شش ماهه اول بر اساس دستورالعمل توزیع یارانه مطبوعات و همچنین بسته حمایتی 94 محاسبه می‌شود و با توجه به الکترونیکی شدن کلیه فرایندهای معاونت مطبوعاتی به نشریاتی تعلق می‌گیرد که حساب کاربری انها در سامانه جامع رسانه‌های کشور  ( e - rasaneh.ir )  فعال شده باشد و شماره حساب بانکی خود را در انجا وارد کرده باشند. ضمنا فقط شماره‌هایی که فرایند اعلام وصول الکترونیک انها در شش ماهه اول 94 تکمیل شده ،  مبنای محاسبه قرار می‌گیرد. لذا به همکاران مطبوعاتی توصیه می‌شود با توجه به دسترسی برخط انان به پرونده نشریه خود  ( در سامانه جامع رسانه‌های کشور )  از اعلام وصول الکترونیک شماره‌های بهار و تابستان ،  اطمینان حاصل کنند. موارد زیر نیز قابل توجه است : 1 -  مطابق سیاست دولت در حمایت از نشریات بخش خصوصی و در راستای عدالت رسانه‌ای ،  یارانه به نشریات دولتی یا متعلق به بخش عمومی از ابتدای سال 93 قطع شده است.2 -  بر اساس بسته حمایتی امسال – که قبلا اطلاع رسانی شده است -  یارانه نشریاتی که موضوع انها هفت موضوع اولویتی باشد تا 3 برابر افزایش یافته است ؛  همچنین یارانه نشریات استانی متعلق به 10 استان کم برخوردار و نشریات محلی  ( تک شهر ،  بجز مرکز استان )  نیز از همین قاعده پیروی کرده است.3 -  در اخرین پرداخت یارانه  ( اسفند 93 )  به نشریاتی که در شش ماهه دوم سال 93 اعلام وصول الکترونیک نداشتند اعلام شد که سهمیه انان بعد از تکمیل فرایند اعلام وصول الکترونیک پرداخت می‌شود. این مبالغ ،  در فهرستی جداگانه و تا قبل از نمایشگاه مطبوعات ،  پرداخت خواهد شد.