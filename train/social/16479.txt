جلسه 12 کمیسیون نخبگان و اینده نگاری علم و نواوری دبیرخانه شورای عالی انقلاب فرهنگی برگزار شد.به گزارش پایگاه اطلاع رسانی دبیرخانه شورای عالی انقلاب فرهنگی ،  در این جلسه که به ادامه بررسی گزارش بررسی روند پدیده مهاجرت نخبگان اختصاص داشت ،  به منظور ارائه فضای ذهنی دقیق و صحیح نسبت به مسئله مهاجرت نخبگان در جهان ،  امار مهاجرت دانشمندان کشورهای مختلف ارائه شد.در این گزارش اماری که در سال 2012 انتشار یافته ،  با بررسی جامعه اماری متشکل از نویسندگان مسئول مقالات منتشر شده در مجلات معتبر علمی دارای ضریب تاثیر در سال 2009 که در 4 حوزه علمی شامل حوزه‌های زیست شناسی ،  شیمی ،  علوم مواد و زمین و علوم محیطی در 16 کشور این نتیجه حاصل شده که کشورهای مختلف با اعمال سیاست‌های مختلف به جذب اعضای هیئت علمی سایر کشور‌ها اقدام می‌کنند. بر پایه همین گزارش از میان این کشورها ،  کشور امریکا بیشترین میزان جذب خبگان را به خود اختصاص داده است.در بخش دیگری از این گزارش ،  اشاره شده که برخی کشورها در عین ان که نخبگان خود را از دست می‌دهند و لی از سایر کشورها نخبه نیز جذب می‌کنند و توانسته‌اند در این زمینه تعادل برقرار کنند.پس از ارائه این گزارش ،  اعضا به بیان نظرات خود پیرامون این گزراش پرداختند ،  که اهم ان به شرح ذیل است : تدوین سند همکاری‌های علمی و فناوری جمهوری اسلامی ایران با سایر کشورها ،  ارتقای انگیزه میان دانشمندان و بررسی سیاست‌های نقش افرین در افزایش انگیزه‌های فرهیختگان جهت حفظ حضور انها در کشور ،  بررسی علل و ریشه یابی پدیده مهاجرت اعضای هیئت علمی از منظر ساختاری و فرهنگی در سایر کشورها و مقایسه ان با شرایط ساختاری و فرهنگی کشور ،  توجه بیشتر به سیاستگذاری و مدیریت مهاجرت نخبگان و دانشمندان ،  فراهم سازی زمینه تبادل علمی و تقویت حضور نخبگان و متخصصان خارجی در کشور ،  تقویت تعامل هوشمندانه میان نخبگان داخل و خارج کشور ،  تقویت نگاه منطقه‌ای در حوزه علوم اجتماعی همراه با تقویت نگاه فرامنطقه‌ای در حوزه علوم فنی و پایه در رابطه با جذب و تقویت حضور نخبگان در کشور ،  بررسی دلایل بازگشت نخبگان ایرانی از خارج از کشور در جهت تقویت این دلایل ،  بهره‌گیری از ظرفیت‌ها و سیاست‌های اجرا شده در فضای داخلی کشور و بررسی وجوه اشتراک دلایل مهاجرت نخبگان در سایر کشورهای جهان با ایران به منظور بهره گیری از تجربیات و سیاست‌های اتخاذ شده توسط سایر کشورها در خصوص مدیریت مهاجرت نخبگان.