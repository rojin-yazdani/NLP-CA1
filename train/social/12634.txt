مهارت خلبان موجب نجات جان 60 مسافر پرواز یاسوج  -  تهران شد.هاشمی ،  مدیرفرودگاه یاسوج به واحد مرکزی خبر گفت :  تنها چند دقیقه بعد از پرواز شماره 3205 صبح امروز یاسوج -  تهران و دقیقا در ارتفاعات دنا ، خلبان متوجه نقص فنی و از کار افتادن موتور سمت راست هواپیما شد.مهارت و درایت خاص کاپیتان حجت الله فولادی در برگرداندن و نشاندن هواپیما در فرودگاه یاسوج ،  موجب شد همه مسافران صحیح وسالم به اغوش گرم خانواده خود بازگردند.