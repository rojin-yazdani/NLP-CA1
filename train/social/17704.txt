چهارشنبه 21 تیرماه سال جاری در تماسی با اورژانس اجتماعی 123 یک مورد کودک ازاری در اصفهان گزارش شد و زهرا  -  ک که به گفته همسایه‌ها توسط مادر معتاد خود مورد ازار قرار گرفته بود با حکم مداخله مددکاری اجتماعی روانه بیمارستان شد.به گزارش ایسنا ،  زهرا -  ک  ،  سه ساله ،  نخستین کودکی است که پرونده کودک ازاری او در روزهای گرم تابستان اصفهان مورد توجه رسانه‌ها قرار گرفته است. این کودک که به لحاظ جسمی به شدت اسیب دیده است ،  پس از انتقال به بیمارستان دایی خود را عامل اصلی ازارها معرفی می‌کند.گزارش‌ها مادر را عامل کودک ازاری معرفی می‌کندمددکار اجتماعی این کودک در خصوص وضعیت جسمی زهرا گفت :  اثارگارگرفتگی ،  بریدگی و پارگی بر روی بدن این کودک دیده می‌شود.سمیه محمدی در گفت‌وگو با خبرنگار خبرگزاری دانشجویان ایران ( ایسنا )  ،  منطقه اصفهان ،  افزود :  عفونت‌های بسیار شدیدی زیر بغل این کودک مشاهده می‌شود و هم‌چنین گزارشی از احتمال تجاوز به کودک ارایه و برای بررسی به پزشکی قانونی ارسال شده است.این مددکار اجتماعی گفت :  مادر زهرا معتاد به مواد مخدر است و به همین دلیل فرزند خود را مورد ازار جسمی قرار داده است.محمدی ادامه داد :  زهرای سه ساله به دور از پدر و درکنار مادر زندگی می‌کند و اگرچه کودک ،  دایی خود را عامل اصلی ازارها می‌داند اما گزارشاتی وجود دارد که مادر را عامل کودک ازاری معرفی می‌کند.کودک ازاری‌ها نسبت به جمعیت اصفهان ناچیز استهم‌چنین دادستان عمومی و انقلاب اصفهان در گفت‌وگو با خبرنگار ایسنا ،  منطقه اصفهان ،  گفت :  پرونده‌ای در دادگستری اصفهان برای این حادثه تشکیل شده ،  اما عامل اصلی کودک ازاری تاکنون مشخص نشده است.محمدرضا حبیبی با تاکید بر اینکه بحث تجاوز به این کودک تکذیب شده است ،  افزود :  بر اساس شواهد و قرائن موجود در پرونده ،  کودک قبل از اینکه تحت ازار قرار گیرد تصادف کرده اما تاکنون مشخص نشده که کدام جراحت در اثر تصادف و کدام یک ناشی از کودک ازاری است.وی ادامه داد :  متاسفانه مادر این کودک معتاد به مواد مخدر و هم اکنون به علت اعتیاد و قصور در انجام خدمات درمانی بعد از تصادف کودک تحت تعقیب قرار دارد.وی با بیان اینکه کودک ازاری‌های گزارش شده نسبت به جمعیت کلانشهر اصفهان بسیار کم است ،  ادامه داد : کودک ازاری در قانون عنوان مجرمانه دارد و مجازاتی نیز برای ان تعیین شده است.موارد کودک ازاری با افزایش امار طلاق بیشتر شده استسال گذشته الما رجایی فرد ،  عضو انجمن حمایت از کودکان بدسرپرست در گفت‌وگویی با خبرنگار ایسنا ،  منطقه اصفهان ،  موارد کودک ازاری را با افزایش امار طلاق مرتبط اعلام کرده بود.وی نزدیک شدن به خانواده‌هایی که کودکان در انها نیاز به کمک دارند بسیار دشوار دانست و گفت که باید در برقراری ارتباط با این گونه خانواده‌ها دقت کرد چراکه ممکن است کودک به دلیل رفتار مشاور و یا اعضای انجمن در معرض خطر قرار گیرد.این کارشناس حقوق به افزایش اعتیاد مادران در سالهای اخیر اشاره و تصریح کرد که علاوه بر این بسیاری از موارد کودک ازاری در میان مهاجران دیده می‌شود و مهاجرت والدین دراین پرونده‌ها مشکل ساز است.رجایی فرد اضافه کرد که گاهی با پرونده‌هایی روبه‌رو هستیم که تنها پدر و مادر و فرزندان در اصفهان ساکن هستند و دسترسی به سایر اقوام ممکن نیست برای مثال در بهارستان موارد بسیاری کودک ازاری گزارش می‌شود که بیشتر موارد را مهاجرین تشکیل می‌دهند و سایر بستگان مثل پدر و مادر بزرگ که می‌توانند به حمایت از کودک کمک کنند در دسترس نیستند.وی با بیان اینکه گاهی افرادی که موارد کودک ازاری را گزارش می‌دهند با تهدید رو به‌رو می‌شوند ،  افزود :  تا زمانی که پای پلیس و شهادت در دادگاه مطرح نباشد گزارش دهندگان همکاری می‌کنند ،  اما به محض مراجعه مراجع قضایی و یا حضور برای شهادت در دادگاه افراد گفته‌های خود را انکار می‌کنند.رجایی فرد در گفت‌وگوی خود با ایسنا با اشاره به اینکه اهرم‌های قانونی برای حمایت از کودک کافی نیست و یا حداقل اهرم‌های قانونی در پرونده‌هایی که از طریق انجمن در مراجع فضایی پیگیری شده تاثیر مطلوبی در بر نداشته است ،  گفت که اقدامات قضایی در بیشتر موارد به یک تعهد ختم شده و پس از ان دسترسی به خانواده‌ها بسیار سخت و یا حتی غیر ممکن می‌شود.