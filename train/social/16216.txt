به گزارش شبکه ایران ،  مهندس مهدی نویدی ادهم دبیر شورای عالی اموزش و پرورش درباره طرح حذف دوره راهنمایی از سیستم اموزش و پرورش می‌گوید :  سند ملی اموزش و پرورش که با انگیزه انجام تحولات راهبردی در اموزش و پرورش برای تحقق اهداف سند چشم انداز بیست ساله کشور تدوین شده است برخی از تغییرات را ضروری دانست که دست‌اندر کاران در این مجموعه انها را تدوین کرده و در صورت تصویب شورای عالی اموزش و پرورش به عنوان مرجع سیاست گزاری به اجرا گذاشته خواهد شد که یکی از این تغییرات تعییت تکلیف برای دوره پیش دبستانی و پیش دانشگاهی است که در این سند مدل 12 ساله اموزش و پرورش از دبستان تا پایان دبیرستان ارائه شده است .نویدی ادهم می‌افزاید : در صورت تصویب این طرح که تقریبا تمام مواد ان اماده شده دوره راهنمایی ،  پیش دانشگاهی و پیش دبستانی حذف خواهند شد .وی هر گونه اظهار نظری درباره کم و کیف این طرح را منوط به تصویب طرح می‌داند و می‌گوید :  زمان مشخصی برای اجرای این طرح وجود ندارد چرا که هنوز وزیر پیشنهادی رای اعتماد نگرفته و مامنتظر تغییرات احتمالی در وزارت اموزش و پرورش هستیم.