قاتل خاموش فصل سرما ،  این بار دانش اموزان یک مدرسه راهنمایی در شهرستان فلاورجان اصفهان را راهی بیمارستان کرد.رییس اداره اورژانس پیش بیمارستانی استان اصفهان در گفت و گو با ایرنا اظهار کرد :  در این حادثه که صبح امروز در مدرسه راهنمایی ˈشهید کریمیانˈ روستای شرودان فلاورجان رخ داد 18 دانش اموز پسر بر اثر استنشاق این گاز سمی مسموم شدند.دکتر مهرزاد ارتنگ تصریح کرد :  این دانش اموزان به وسیله واحدهای امدادی 115 به بیمارستان امام خمینی  ( ره )  فلاورجان منتقل شدند.وی عنوان کرد :  دلیل بروز این حادثه استفاده نامناسب از وسایل گرمایشی بوده است.شهرستان فلاورجان در 16 کیلومتری غرب اصفهان واقع است.