در حالی که در کشورهای دیگر ساختارهای مناسبی برای حوزه دریا و ساحل تعریف شده است اما طرح‌های دریا در مازندران به یک سوت اویخته شده بر گردن ناجیان و چند چادر جداکننده محل شنا بند است. چادرهای نامناسب کشیده شده از ساحل به سمت دریا برای جداکردن محل شنای مردان و زنان ،  سوتهایی که بر گردن ناجیان اویخته شده ،  پرچمهایی به رنگ‌های مختلف ،  چند ناجی با لباس مشخص و کلاه بر سر و ساختمانهای بلندی که بر دریا سایه افکنده ،  همه داشته‌های دریای مازندران از طرح‌های سالمسازی دریاست.به گزارش ابتکار ،  نبود ساختارهای مناسب در حوزه دریا و ساحل در مازندران ،  استقبال مسافران و گردشگران را برای حضور در مناطق ممنوعه شنا در استان بیشتر کرده است و بیشترین شمار تلفات در این مناطق گزارش می‌شود. زیرساختهای نامناسب در حوزه دریا و ساحل در مازندران در حالیست که سالانه بیش از 80 درصد مسافران برای بهره مندی از جاذبه‌های دریا به استان سفر می‌کنند اما انچه که در ساحل تعریف شده ،  به هیچ وجه پاسخگوی نیازهای مسافران نیست. کمبود امکانات و مناسب نبودن طرح‌های ساحلی از یکسو ،  کمبود ناجیان غریق و مطالبات معوق انان از سوی دیگر سبب شده تا همواره طرح‌های سالم‌سازی دریا دستخوش مشکلاتی باشد. از سوی دیگر سالانه شمار قابل توجهی از هموطنانمان در دریای مازندران غرق می‌شوند و بیشتر این وقایع در مناطق خارج از اجرای طرح‌های سالم‌سازی دریا رخ می‌دهد. تابستان گذشته شمار غرق شده‌های دریای مازندران کاهش 50 درصدی داشته است و برای پیشگیری از غریق هموطنان ،  نیازمند بازتعریف در حوزه طرح‌های سالم‌سازی دریا هستیم. طرحهای سالمسازی دریا در مازندران امسال از اول خردادماه اغاز شده است و به گفته معاون سیاسی امنیتی استاندار مازندران ،  هدف از طرحهای دریا این است که باید محیطی فراهم شود که مسافران علاوه بر استفاده از دریا در جنگل و دشت ،  اوقاتی خوبی را سپری کنند.علیرضا یونسی در حاشیه رونمایی از نرم افزار چندرسانه‌ای در حوزه طرح‌های دریا در گفتگو با مهر ،  افزود :  درسال گذشته استان مازندران از لحاظ شاخص امنیتی ارتقا یافته است. یونسی از تخصیص اعتبار شش میلیارد تومانی در حوزه سالمسازی دریا استان خبرداد و گفت :  از اعتبار موجود چهار میلیارد ان برای بازسازی وهمسان سازی 8 طرح دریا استفاده هزینه می‌شود.نبود زیرساختهای مناسب از یکسو و بی توجهی به شعاعر دینی و مذهبی در سواحل از سوی گردشگران ،  فرهنگ بومی و محلی مناطق استان را دستخوش چالشهایی کرده است و هرازگاهی شاهد شنای مختلط مسافران در دریا هستیم و برخی گردشگران ،  دریا را با استخرخانوادگی اشتباه می‌گیرند.حجت الاسلام عبدالرحمن باقرزاده ،  امام جمعه نور در اخرین اظهار نظر در این خصوص با بیان اینکه ،  معمولا فصل گردشگری با افزایش ناهنجاریها همراه است و برخی از مسافران حرمتی برای ارزشهای منطقه قائل نیستند گفت :  باید برای حل این مشکل چاره جویی شود.وقتی دریا استخر خانوادگی می‌شودامام جمعه نور از شنای مختلط برخی مسافران در ساحل انتقاد کرد و از دستگاه قضایی و انتظامی خواست تا قاطعانه با ناهنجاریهای اخلاقی برخورد کنند زیرا برخورد قاطع با هنجارشکنان عین رافت اسلامی است و باید مسافران به هنجارهای دینی منطقه احترام قائل شوند. با توجه به اینکه در ایام ماه رمضان نیز طرح‌های سالمسازی دریا دایر است ،  متولیان امر بر لزوم حفظ شعائر دینی تاکید و عنوان می‌کنند اجازه داده نمی‌شود شنای مختلط در دریا صورت گیرد.اما علیرضا یونسی ،  معاون سیاسی امنیتی استاندار مازندران نیز در جلسه‌ای با اشاره به بحث شنا در سواحل خاطرنشان کرد :  ابدا اجازه داده نمی‌شود شنا به صورت مختلط تحت هیچ شرایطی صورت گیرد و با متخلفین این امر را برخورد قانونی خواهد شد.بررسی‌های اجتماعی و فرهنگی نشان می‌دهد که علیرغم اینکه دریا از لحاظ جاذبه گردشگری و اقتصادی مفید است اما ساماندهی مناسب در این خصوص صورت نمی‌گیرد.مدیرکل فرهنگ و ارشاد اسلامی مازندران در این زمینه گفت :  طرح‌های زیادی در طول این چند سال اجرا شد ولی هیچ کدام به نتیجه درستی نرسیدند و باید طرحی ارائه شود که به درستی از دریا استفاده شود.احد جاودانگی با اشاره به طرح سالمسازی دریا در سال جاری گفت :  در این طرح علاوه بر استفاده درست از دریا برمعرفی اداب و رسوم مازندران ،  معرفی مکانهای دیدنی استان و دستاوردهای فرهنگی نیز اشاره شده است.شهرستان نوشهر نیز یکی از شهرستانهای است که 60 کیلومتر نوار ساحلی دارد و در ان طرح‌های دولتی و خصوصی در دست اجراست.فرماندار نوشهر در جلسه بررسی طرحهای دریا با اشاره به اجرای سه طرح سالمسازی دریا در نوشهر می‌گوید :  سه طرح دریا در مناطق سیترا ،  وسی سنگان و انارو وجود دارد که طرح سیترا و سیسنگان از طرح‌های شاخص کشور هستند.لزوم کارهای فرهنگی در سواحلمحمدعلی قمی بیان داشت :  سی سنگان تنها نقطه‌ای است که مسافران همزمان از جنگل و دریا استفاده می‌کنند و زیر ساخت مناسب دارد و مجموعه سیترا از جمله طرح‌هایی است که بعضی اوقات چهار هزار خانوار را در خود اسکان می‌دهد.به تاکید کارشناسان ،  گردشگری منافاتی با دینداری ندارد و امام جمعه نوشهر با تاکید بر حفظ حرمت ماه مبارک رمضان در سواحل گفت :  باید برای کارهای فرهنگی هزینه کرد و از خود مایه گذاشت تا حرمت این ماه در سواحل حفظ شود.حجت الاسلام محمود مشایخ با تاکید بر اینکه بسته‌های فرهنگی برای طرح‌های سالم سازی دریا تعریف شود ،  افزود :  گردشگری خوب است ولی نباید شخصیت دینی ما را از بین ببرد و اجرای احکام دین اسلام احتیاج به اقتدار و قدرت دارد.مازندران طبق ارزیابی‌های وزارت کشور از بهترین استانها در زمینه اجرای طرح ساماندهی دریا بوده است اما با این حال ،  زیرساختهای طرح سالم‌سازی دریا در استان ضعیف است و به چند چادر ،  ناجی ،  سوت ناجی غریق و قایق‌های تفریحی خلاصه شده است. به تاکید متولیان امر ،  بسیار از مشکلات و نابسامانی‌های موجود در حوزه دریا و ساحل ناشی از تشکیل نشدن سازمان ملی عمران سواحل شمالی است که با راه اندازی ان زیرساختهای جدیدی در این حوزه طراحی می‌شود.با امکانات شهرستانی نمی‌توان پذیرای مسافران ملی در سواحل بوددر حال حاضر زیرساختها موجود در سواحل با توجه به بضاعت و امکانات پاسخگوی حجم گسترده حضور مسافران حاضر در سواحل نیست و به گفته فرماندار محموداباد با امکانات شهرستان نمی‌توان از مسافران ملی پذیرایی کرد.سیف الله فرزانه رئیس ستاد ساماندهی سواحل شهرستان محموداباد در گفتگو با خبرنگار مهر می‌گوید :  بیشتر افراد غرق شده در سواحل محموداباد مسافران و افراد غیر بومی که شناخت مناسبی از مناطق ساحلی نداشته و همچنین به فن شنا اشنایی ندارند هستند و باید برای کاهش امار غریق در سواحل اطلاع رسانی عمومی از طریق رسانه ملی و شهرداری‌ها انجام شود.وجود بیش از 500 نقطه کور ،  کمبود طرح‌های سالم‌سازی دریا ،  کمبود ناجیان غریق و نارضایتی انان از پرداخت نشدن معوقاتشان از عوامل نگران کننده است ،  امسال حدود 94 طرح سالمسازی دریا در بیش از 476 کیلومتر نوار ساحلی دریای مازندران گسترده و فعال شده است اما در کمتر از 20 روز گذشته ،  شش غریق در این استان ثبت شده است.مسافران از طرح‌های سالم سازی دریا استفاده کنندفرمانده انتظامی انزلی با اشاره به فرارسیدن فصل تعطیلات تاکید کرد :  گردشگران و مسافران جهت حفظ امنیت خود صرفا از طرح‌های سالم سازی دریا استفاده کنند. سرهنگ هرمز عشقی اظهار کرد :  با توجه به فرارسیدن تعطیلات تابستان و ورود گردشگران از نقاط مختلف کشور به استان گیلان ،  توصیه می‌شود تا گردشگران با استفاده از طرح‌های سالم سازی دریا هم از امکانات ویژه این مناطق بهره مند شده و هم امنیت جانی خود را تامین کنند.وی با اشاره به اینکه شهرستان انزلی از مواهب طبیعی و گردشگری زیادی برخوردار است ،  گفت :  وجود جاذبه‌های گردشگری در شهرستان باعث شده تا هرساله پذیرای تعداد زیادی گردشگر باشیم که امسال نیز همچون سالهای گذشته ،  پلیس با استقرار در نقاط مختلف شهر و سواحل ،  امنیت گردشگران را تامین می‌کند.فرمانده انتظامی انزلی با تاکید بر لزوم توسعه طرح‌های دریا در سواحل استان گیلان تصریح کرد :  با توجه به وجود سواحل بکر در این شهرستان و لزو م استفاده صحیح از این نعمت خدادادی ،  انتظار می‌رود تا مسئولان شهر به فراهم کردن شرایط لازم برای استفاده هرچه بهتر شهروندان و مسافران از سواحل ،  نگاه ویژه‌ای داشته باشند.عشقی در ادامه با اشاره به تقارن ماه مبارک رمضان با اغاز تعطیلات تابستان گفت :  براساس تدابیر اتخاذ شده ،  مکانهایی مشخص شده تا مسافران بتوانند در ایام ماه مبارک رمضان از این مکان‌ها با حفظ شئونات ،  برای صرف غذا استفاده کنند.وی افزود :  در همین راستا نیروی انتظامی ضمن ارائه مجوزهای خدمات رسانی به رستورانها در خصوص طبخ و سرو غذا ،  تذکرات و تاکیدات لازم را در خصوص حفظ حرمت ماه رمضان ابلاغ کرده تا با استفاده از پوشش‌های لازم ،  خدمات رسانی به مسافران را انجام شود.عشقی تاکید کرد :  خدمات رسانی در این رستورانها صرفا برای مسافران مجاز بوده و در صورت تخلف ،  با متخلفین طبق قانون برخورد می‌شود.بودجه‌های دولتی برای افزایش طرح‌های سالم سازی دریا کافی نیسترئیس ستاد ساماندهی طرح‌های دریا در وزارت کشور گفت :  برای افزایش طرح‌های سالم سازی دریا ،  بودجه‌های دولتی کافی نیست و باید از بخش خصوصی برای این مهم نیز بهره گرفت. علی ملازاده ظهر در حاشیه بازدید طرح‌های سواحل و مناطق گردشگری گیلان از اختصاص اعتبار 260 میلیارد ریال برای ساماندهی طرح‌های سالم سازی دریا در سواحل استان‌های شمالی خبر داد.وی اظهارداشت :  اختصاص اعتبار برای هر استان منوط به هزینه کردن بهینه و اصولی برای طرح‌های سالم سازی دریا است.رئیس ستاد ساماندهی طرح‌های دریا در وزارت کشوربا تاکید بر ضرورت پرداخت به موقع حق الزحمه ناجیان غریق گفت :  در این طرح‌ها برخی از دستگاه‌ها شبانه روزی فعالیت می‌کنند که باید در این اعتبارات به طور ویژه دیده شوند.وی با اشاره به ارزیابی ساماندهی سواحل کشور در سال گذشته اظهار داشت :  در این ارزیابی‌ها با استفاده از نظرات کارشناسی ،  دیدگاه‌های دستگاه‌های اجرایی استانها و افراد بومی ،  دغدغه‌هایی مشخص شد که طی یک ماه تلاش بی وقفه ،  ائین نامه‌ای جامع تدوین گردید.ملازاده یکی از مهمترین اهداف ستاد ساماندهی طرح‌های دریا در وزارت کشور را کاهش تلفات انسانی عنوان کرد و با اشاره به کاهش چشمگیر تعداد غرق شدگان در سواحل شمالی نسبت به مدت مشابه سال گذشته گفت :  سال گذشته به این مهم توجه کافی نشد و تلفات انسانی غیر طبیعی بوده است.وی در ادامه استان گیلان را در بحث ساماندهی سواحل دارای مدیریت یکپارچه و هماهنگی دانست و افزود :  بخش‌های مختلف از جمله استانداری ،  نیروی انتظامی ،  هلال احمر و سپاه حضوری فعال در بحث ساماندهی سواحل استان دارند.رئیس ستاد ساماندهی طرح‌های دریا در وزارت کشور درباره موضوع امر به معروف و نهی از منکر گفت :  امسال کمیته‌ای تحت عنوان امر به معروف و نهی از منکر با همکاری ائمه جمعه و سپاه در هر شهرستان تشکیل شده که با اقدامات ایجابی ،  مکمل کارها و برنامه‌های فرهنگی باشند.وی همچنین خدمات رسانی مناسب و رعایت بهداشت در طرح‌های سالم سازی ،  بحث‌های عمرانی و افزایش این طرح‌ها را از دیگر اولویت‌های ستاد ساماندهی سواحل ذکر کرد.ملازاده کاهش تلفات انسانی را در گرو افزایش طرح‌های سالم سازی خواند و گفت :  برای افزایش طرح‌های سالم سازی دریا ،  بودجه‌های دولتی کافی نیست و باید از بخش خصوصی برای این مهم نیز بهره گرفت.وی افزود :  بخشی از طرح‌های سالم سازی دریا را دولت با ایجاد زیر ساخت‌های مناسب باید فراهم کند و بخش دیگر مربوط به افزایش طرح‌ها و خدمات ،  نیازمند ورود بخش خصوصی است.رئیس ستاد ساماندهی طرح‌های دریا در وزارت کشور با بیان اینکه متولی ساماندهی سواحل در استان استاندار و در شهرستان‌ها فرمانداران هستند ،  اظهارداشت :  در شهرستانها باید کمیته‌های تخصصی تشکیل شود و مسئولان شهرستان‌ها با توجه به مسئولیتشان امور را مدیریت کنند.وی در ادامه نقش منجیان غریق ،  نیروی انتظامی و هلال احمر را در کاهش تلفات انسانی موثر خواند و یاداورشد :  گشت‌های چرخشی و نظارتی باید برای جلوگیری از غرق شدن انسان‌ها در سواحل استان فعال باشند.