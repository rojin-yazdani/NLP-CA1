تهران امروز نوشت :  اخیرا موسسه‌ای تحت عنوان بنیان . الف به علت فعالیت‌های غیرمجاز در زمینه انرژی درمانی و برگزاری کلاس‌های مدیتیشن به صورت غیرقانونی توسط نیروی انتظامی پلمب شده است.یک منبع اگاه در این باره گفت :  در بازرسی از این موسسه تعدادی چشم بند ،  چند حلقه سی.دی مربوط به مدیتیشن ،  یک دستگاه امپلی فایر و همچنین تعدادی جزوه مربوط به گروهک تروریستی ریگی کشف و ضبط شده است.همچنین مشخص شده موسسه یاد شده که توسط فردی به نام ف. م که همسر یکی از بازیگران سینما و تلویزیون است ،  شعبه‌ای با عنوان موسسه کانون ه . م را نیز دایر کرده که در این موسسه هم فعالیت‌های غیرقانونی خود را پیگیری می‌کرده است.این منبع اگاه می‌افزاید :  مدیر موسسه به منظور تطمیع ماموران ،  مبلغ پنج میلیون ریال به عنوان رشوه به انان پیشنهاد داده که ضمیمه پرونده و تحویل مراجع قضایی شده است. ماموران نیروی انتظامی در بازرسی از منزل مدیر این موسسه مقداری مواد مخدر کشف کرده‌اند.