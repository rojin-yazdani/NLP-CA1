معاون نظارت و پایش محیط زیست استان تهران گفت :  شاخص کیفیت هوای تهران با توجه به کاهش میانگین غلظت الاینده ذرات معلق کمتر از 2.5 میکرون ،  در شرایط ناسالم برای گروه‌های حساس قرار دارد. به گزارش ایرنا محمد رستگاری گفت :  براساس اطلاعات رسیده از ایستگاه‌های سنجش الودگی هوای شهر تهران ،  شاخص کیفیت هوا در 24 ساعت گذشته منتهی به ساعت هشت صبح امروز ،  در شرایط ناسالم برای گروه‌های حساس قرار گرفته است.وی افزود :  میزان غلظت الاینده ذرات معلق با قطر کمتر از 2.5 میکرون ،  با 24 عدد کاهش نسبت به روز گذشته فراتر از حد مجاز بوده و بر روی عدد 135 قرار دارد.رستگاری همچنین به افزایش الاینده منواکسید کربن از 25 به 27 درهمین مدت اشاره کرد و گفت :  میزان غلظت الاینده ذرات معلق کمتر از 10 میکرون نیز از 126 به 98 کاهش یافته است.وی افزود :  ایستگاه‌های شهرداری منطقه 11 با 173 ،  پارک قائم  ( منطقه 18 )  با 159 و دانشگاه علم و صنعت  ( منطقه 8 )  با 157 الوده‌ترین مناطق شهرستان تهران در 24 ساعت گذشته بودند.رستگاری گفت :  ایستگاه‌های دانشگاه شهیدبهشتی  ( منطقه 1 )  با 98 ،  اقدسیه  ( منطقه 1 )  با 107 و سوهانک  ( منطقه 1 )  با 115 نیز کمترین میزان الایندهای جوی را در این مدت داشتند.رستگاری به افراد مبتلا به بیماری‌های قلبی و ریوی ،  سالمندان و کودکان توصیه کرد از فعالیت‌های طولانی مدت و ورزش در فضای باز خودداری کنند.شاخص کیفیت هوا ،  Air Quality Index )  AQI )  شاخصی برای تعیین روزانه کیفیت هوا و میزان ارتباط ان با سطوح سلامتی افراد است.بر این اساس معیار سطح اهمیت بهداشتی شاخص کیفیت هوا  ( AQI )  به ترتیب از صفر تا 50 در شرایط پاک  ( سبز )  ،  51 تا 100 سالم  ( زرد )  ،  101 تا 150 ناسالم برای گروه حساس ( نارنجی )  ،  151 تا 200 ناسالم  ( قرمز )  ،  201 تا 300 بسیار ناسالم  ( بنفش )  و 301 تا 500 در شرایط خطرناک  ( ارغوانی )  تعیین شده است.