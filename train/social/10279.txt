معاون سیاسی استاندار مرکزی با تکذیب شایعه انفجار بمب در ساوه ،  از وقوع انفجار در شرکت فروزان گاز این شهرستان خبر داد.به گزارش ایسنا ،  حسن بیگی با اعلام این خبر افزود :  صدای انفجاری که صبح امروز در ساوه شنیده شده ناشی از وقوع حادثه در یکی از واحدهای تولیدی این شهرستان به نام فروزان گاز بوده است.وی با بیان اینکه براساس اطلاعات اخذ شده از فرماندار ساوه این حادثه در بخش استون این شرکت رخ داده است افزود :  در جریان این حادثه سه نفر کشته و زخمی شده‌اند که وضعیت عمومی مجروحان مطلوب است.وی همچنین شایعه ناپدید شدن یک نفر در جریان این انفجار را نیز تکذیب و خاطرنشان کرد :  علت وقوع این حادثه در حال بررسی است.به گزارش ایسنا ،  مدیرعامل اتش نشانی ساوه نیز تشریح شدت حادثه و میزان و نوع خسارت را به گزارش مدیر عملیات واحد که در صحنه حادثه حضور دارد موکول کرد.