سرمربی تیم صنعت نفت ابادان پس از شکست تیمش برابر استقلال تهران گفت :  نتیجه‌ای که رقم خورد با انچه مستحقش بودیم خیلی متفاوت بود و به نظرم گل دوم استقلال مشکوک بود.به گزارش ایسنا در خوزستان خوزه البرتو کاستا در نشست خبری پس از بازی تیمش برابر استقلال تهران اظهارکرد :  به نظر من تساوی عادلانه‌ترین نتیجه‌ای بود که می‌توانست در این بازی رقم بخورد و اگر هم تیمی مستحق پیروزی بود ،  ان تیم صنعت نفت بود.وی افزود :  گل دوم حریف مشکوک به خطا بود و پس از ان تمرکز خط دفاعی ما بر هم خورد. تیم ما به دلیل گرمای شدید هوا نتوانست پس از ان‌که گل دوم را دریافت کرد ،  بازی را برگرداند. سعی داشتیم بیشتر روی زمین بازی کرده و مالکیت توپ را از ان خود کنیم.سرمربی تیم صنعت نفت ابادان خاطرنشان‌کرد :  به نظر من کنترل بازی بیشتر در دست ما بود و می‌توانستیم بازی را به تساوی بکشانیم. صنعت نفت در دقایقی خوب و در دقایقی ضعیف کار کرد و در مقابل تیم حریف توانست از این موقعیت نهایت استفاده را ببرد.وی اظهارکرد :  از زمانی که به این تیم امدم شش تا هفت امتیاز خیلی مهم را از دست دادیم و همین موضوع موجب شده از این وضعیت بسیار ناراحت باشم.