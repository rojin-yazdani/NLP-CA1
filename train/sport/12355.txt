مانوئل ژوزه در کنفرانس خبری پیش از بازی با صبا اظهار داشت :  اگر در هفته گذشته نتوانستیم مقابل تیم فوتبال گهر زاگرس سه امتیاز بازی را کسب کنیم به علت بی دقتی بوده است در غیر این صورت می‌توانستیم پیروز میدان باشیم ولی در هر حال باید بازی گذشته را به فراموشی بسپاریم.به گزارش باشگاه خبرنگاران :  مانوئل ژوزه در کنفرانس خبری پیش از بازی با صبا اظهار داشت :  اگر در هفته گذشته نتوانستیم مقابل تیم فوتبال گهر زاگرس سه امتیاز بازی را کسب کنیم به علت بی دقتی بوده است در غیر این صورت می‌توانستیم پیروز میدان باشیم ولی در هر حال باید بازی گذشته را به فراموشی بسپاریم.وی گفت :  در طول تمرینات در بحث دفاعی تمرینات خوبی با بازیکنان انجام دادیم که امیدوار هستم در بازی فردا مقابل تیم صبای قم مشکلی از خط دفاعی نداشته باشیم.مانوئل افزود :  در دیدار فردا مقابل تیم صبای قم ،  پرسپولیس برای برد به میدان می‌اید و حضور هواداران و تماشاگران در ورزشگاه ،  انگیزه بازیکنان را مضاعف می‌کند و سعی می‌کنیم با دوندگی سه امتیاز را بدست اوریم.وی ادامه داد :  کار ما شاد کردن هواداران است و اگر می‌خواهند تیم پر قدرتی از پرسپولیس ببینند باید کمی با صبر و حوصله باشند چون در یک ماه نمی‌توان یک تیم را جمع کرد اما در همین مدت کوتاه پیشرفت خوبی داشته‌ایم بازیکنان انگیزه کافی برای رقابت دارند.وی تصریح کرد :  هواداران نگران دربی نباشند زیرا من تجربه دربی را در تیم‌های مختلف در کشورهای جهان داشته‌ام ،  بازی دربی یک دیدار خاص است ؛  همه تماشاگران از تیم مورد نظر خود برد می‌خواهند و من هم این قول را به هواداران پرسپولیس می‌دهم که این تیم در دربی مقابل استقلال نتیجه خوبی کسب خواهد کرد.مانوئل خاطرنشان کرد :  برای دیدار فردا سوسا هافبک دفاعی خود را در اختیار نداریم این بازیکن هنوز مصدومیتش برطرف نشده است اما حضور وی برای ما بسیار مهم است چون ما در ان پست مشکل بازیکن داریم.