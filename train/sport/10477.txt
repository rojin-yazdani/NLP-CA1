سرمربی ارام تیم ملی والیبال ایران در بازی توام باشکست مقابل روسیه از کوره در رفته و با بازیکنانش ،  تند حرف زده است.به گزارش تابناک ورزشی ،  درباره حواشی این شکست سایت انگلیسی زبان جهان والیبال نوشت :  تیم ملی ایران دربازی مقابل روسیه ،  خودش نبود. برای یک مربی هم چیزی بدتر از این نیست که بازیکنانش روی بازی متمرکز نباشند و حتی در لحظه‌هایی که اشتباه می‌کنند ،  احساس راحتی کنند.بازیکنان تیم ملی ایران پس ازشکست در2 ست ابتدایی بازی مقابل روسیه ،  همچنان به اشتباهات خود ادامه دادند و به جای اینکه عصبی یا ناراحت شوند ،  خیلی راحت می‌خندیدند.اسلوبودان کواچ ،  سرمربی صرب تیم ملی ایران از این رفتار شاگردانش مخصوصا مجتبی میرزاجان‌پور ،  عصبانی بود. او به میرزاجان‌پور گفت :  به چه چیزی می‌خندی ?  ما در حال باختن این ست هستیم و باید گریه کنیم نه خنده.