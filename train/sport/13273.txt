امیلیو بوتراگنیو ،  مدیر روابط بین الملل رئال مادرید عنوان کرد که کریستیانو رونالدو ،  الگوی مناسبی برای بچه‌ها در سرتاسر جهان است.به گزارش ورزش سه  ،  شب گذشته رونالدو موفق شد سیصدمین گلش برای رئال مادرید را به ثمر برساند تا تیمش پیروزی حیاتی در زمین رایو وایکان به دست اورد و همچنان در کورس قهرمانی باقی ماند.بوتراگنیو در جمع خبرنگاران گفت :  کریستیانو همیشه می‌خواهد بیشتر گل بزند. او همیشه بیشتر می‌خواهد و برای همین است که به یک غول تبدیل شده است. او یک الگوی مناسب برای فوتبالیست‌های حرفه‌ای و بچه هاست. انگیزه و جاه طلبی او بی‌نهایت است. مهاجم سابق رئال مادرید درباره دیدار شب گذشته گفت :  رایو خیلی خوب بازی کرد. انها به خوبی پرس می‌کردند و در حملات سریع بودند. موقعیت‌هایی داشتند ولی دروازه بان ما ،  کاسیاس خیلی خوب کار کرد. در بین دو نیمه ،  صحبت‌های مربی باعث شد همه چیز در نیمه دوم عوض شود.