بازیکن ملوان انزلی شرایط مالی تیمش در این فصل را عالی ارزیابی کرد و گفت :  اقای کریمی و بازیکنانی که به تیم اضافه شدند در کنار حمایت‌های مالی اقای محجوب ارتباط خوبی را در مجموعه برقرار کردند.محسن یوسفی در گفت‌وگو با ایسنا درباره بازی با سپاهان که با برد یک بر صفر ملوان همراه شد ،  اظهار کرد :  با توجه به این که سپاهان در اسیا حضور نداشت ،  برای این بازی کاملا اماده شده و امده بود که در انزلی امتیاز کسب کند. ما هم می‌خواستیم که در زمین خودمان تمام امتیازها را کسب کنیم که خدا را شکر این اتفاق افتاد.وی درباره حسین فرکی که گفته بود این دفاعی‌ترین ملوانی بود که دیده است ،  گفت :  شرایط بازی برابر بود و دو تیم برتری بر یکدیگر نداشتند. ما یک گل زودهنگام در بازی زدیم و برای حفظ نتیجه به دفاع روی اوردیم. طبیعی است که سپاهان باید بیشتر از ما برای گلزنی تلاش می‌کرد.یوسفی حضور فیروز کریمی را یکی از عوامل اصلی موفقیت ملوان در نیم فصل دوم دانست و افزود :  از زمانی که کریمی هدایت ملوان را بر عهده گرفت تمام تلاش خود را انجام داد. او ضمن این که از لحاظ روحی و روانی روی ما کرد ،  تمرین‌های به خصوصی برای ما تدارک دید که ما را به شرایط ارمانی گذشته هدایت کرد. در کنار این که تمرینات عالی بود ،  کریمی شخصیت مربیگری هم دارد و ارتباط خوبی با بازیکنان به وجود اورد.وی در پاسخ به این که چرا در نیمه فصل نخست موفق نبودند ،  گفت :  در نیم فصل نخست تیم ما از هم پاشیده بود. بازیکنان ارتباط خوبی با کادرفنی و مدیریت نداشتند و در هفته‌های پنجم و ششم این ارتباط به طور کامل قطع شد. اتحادی که برای موفقیت لازم است در تیم وجود نداشت ولی کریمی این اتحاد را به وجود اورد.هافبک چپ پای ملوان درباره عملکردش در این فصل خاطرنشان کرد :  در اوایل فصل در گلزنی خوب ظاهر شدم و در بعضی از بازی‌ها هم پاس گل دادم که در کل فکر می‌کنم فصل خوبی را سپری کردم. تمام تلاشم را می‌کنم که در ادامه فصل هم بتوانم در گلزنی موفق باشم. خدا را شکر در تیم جا افتاده ام. با این فضایی که در تیم به وجود امده است در ادامه فصل هم موفق می‌شویم.بازیکن ملوان بندر انزلی شرایط مالی ملوان را در این فصل را نسبت به فصول گذشته خوب ارزیابی کرد و گفت :  مشکلات مالی به همت اقای محجوب حل شده است. چون ما از فصل گذشته هم مطالباتی داشتیم و در این فصل مطالبات گذشته‌مان را دریافت می‌کنیم. هنوز از قراردادهای این فصل پولی نگرفته ولی فصل خوبی را سپری کرده ایم. اقای محجوب خیلی برای تیم زحمت کشیده اند.یوسفی با اظهار این که بازیکنانی که در نیم فصل اضافه شدند از شرایط موجود درک خوبی داشتند ،  ادامه داد :  حضور این بازیکنان در تیم ما تاثیرگذار بود و به سرعت با بازیکنان ارتباط برقرار کردند. این بازیکنان قبلا خود را ثابت کرده و جوان نبودند که نیاز به توجیه شرایط داشته باشند و عالی ظاهر شدند.یوسفی درباره بازی هفته بعد این تیم با سایپا نیز گفت :  مسلما کادر فنی برای ان بازی هم برنامه دارند و چون در هفته‌های اخیر خوب ظاهر شدیم ،  تلاش می‌کنیم که روند خوبمان را ادامه دهیم.بازیکن ملوان از تماشاگران تیمش تشکر کرد و گفت :  ما در بازی با سپاهان شرمنده انها شدیم. تماشاگران تا اخرین لحظه ما را تشویق کردند. یکی از ارکان موفقیت ما این است که مردم ملوان را دوست دارند.