سرمربی تیم فوتبال لخویا قطر گفت :  برای گرفتن سه امتیاز و پیروزی برابر پرسپولیس به تهران امده‌ایم و می‌دانیم که این تیم در لیگ داخلی نتوانسته عملکرد خوبی داشته باشد.به گزارش مهر ،  میشل لادروپ ظهر امروز در نشست خبری که در محل سالن کنفرانس سازمان لیگ برگزار شد ضمن بیان این مطلب به دیدار روز سه شنبه تیمش برابر پرسپولیس اشاره کرد و گفت :  خوشحالیم که اینجا هستیم و منتظریم تا این مسابقه را شروع کنیم.وی در مورد شناختش از پرسپولیس و اینکه لخویا می‌تواند این تیم را در ورزشگاه ازادی شکست دهد گفت :  اعتقاد دارم همه ایرانی‌ها می‌خواهند که پرسپولیس برنده شوند. با احترامی که برای ایرانی‌ها قائل هستم اما باید بگویم که پرسپولیس در لیگ برتر موفق نبوده اما فکر می‌کنم این تیم می‌تواند در لیگ قهرمانان اسیا عملکرد بهتری داشته باشد.لادروپ ادامه داد :  اگر بخواهم با شما صادق باشم باید بگویم که بیشتر از تیم ملی فوتبال ایران شناخت دارم که در جام ملت‌های اسیا به دست امده است.وی در مورد تقابل تیمش با پرسپولیس گفت :  جواب قبلی‌ام را تکرار می‌کنم. پرسپولیس در لیگ عملکرد خوبی نداشته است اما دنبال این است که در لیگ قهرمانان اسیا نمایش خوبی داشته باشد. ما تیمی را داریم که می‌توانیم سطح بالایی از فوتبال را به نمایش بگذاریم.میشل لادروپ در مورد عملکرد تیم لخویا در لیگ قطر و اینکه ایا این تیم می‌تواند روال خوبش را در لیگ قهرمانان اسیا هم ادامه دهد گفت :  همیشه اعتماد به نفس یک رکن اساسی در فوتبال است. ما در چند روز اینده باید با صدرنشین قطر بازی کنیم. ضمن اینکه باید با النصر عربستان هم بازی کنیم که یک هفته اینده را برای ما سرنوشت ساز کرده است.سرمربی تیم فوتبال لخویا در پاسخ به این پرسش که چرا قطر را برای مربیگری انتخاب کرده است گفت :  من در اسپانیا و انگلیس مربیگری کرده‌ام اما همانطور که در دوران بازیکنی‌ام کشورهای مختلفی را انتخاب کرده‌ام در دوران مربیگری‌ام هم می‌خواهم همین کار را بکنم.لادروپ در مورد وضعیت نامناسب پرسپولیس و نکته‌ای که از این حیث به بازیکنانش گوشزد خواهد کرد گفت :  می‌توانم جوابم را تکرار کنم. مطمئنا پرسپولیس از فرصتی که برایش پیش امده استفاده خواهد کرد. درست است که انها در جام حذفی و لیگ داخلی نتیجه خوبی نگرفته است اما قطعا در اسیا از فرصتی که برایش پیش امده استفاده می‌کند.وی در مورد اینکه تیم‌های قطری نتوانسته‌اند برابر ایرانی‌ها نتایج خوبی کسب کنند و ایا لخویا می‌تواند طلسم شکنی کند گفت :  ما می‌دانیم که تیم‌های قطری زیاد موفق نیستند. بازی الجیش و نفت را هم دیدم که الجیش نتوانست پیروز شود. اما ما این امید را داریم که بتوانیم برابر پرسپولیس نتیجه بگیریم.لادروپ در پایان گفت :  از همه کسانی که به این نشست خبری امدند تشکر می‌کنم و امیدوارم تیمی که مستحق است روز سه شنبه بازی را به ببرد.