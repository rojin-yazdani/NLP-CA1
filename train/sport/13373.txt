هفته چهارم لیگ برتر والیبال با پیروزی مدعیان و تداوم صدرنشینی تیم‌های پیکان و شهرداری ارومیه به پایان رسید.به گزارش ایسنا ،  در چهارمین هفته لیگ برتر والیبال ،  پیکان تهران میزبان ارتعاشات صنعتی ایران بود. بازیکنان پیکان که در ابتدا حریف خود را دست کم گرفته بودند ،  با همه توان به میدان نرفتند.پیمان اکبری به چند تن از بازیکنان کلیدی خود نظیر موسوی استراحت داد اما بعد از ان که در ست دوم مسابقه بازیکنان نوجوان ارتعاشات در استانه پیروزی قرار گرفتند ورق برگشت و پیکان مجبور شد با همه توان کار کند. سرانجام این دیدار با نتیجه 3 بر صفر به سود پیکان تهران به پایان رسید تا شاگردان اکبری همچنان به صدرنشینی خود در گروه A مسابقات ادامه دهند.اما از گروه B رقابت‌های لیگ برتر والیبال شهرداری ارومیه میهمان پارس مهر شیراز بود همان طور که پیش‌بینی می‌شد ستارگان شهرداری کار دشواری را پیش رو نداشتند. انان موفق شدند خیلی راحت حریف خود را در 3 ست متوالی شکست دهند. اما در شهر ورامین و در یکی از جالب‌ترین نتایج وزارت دفاع موفق شد متین مدافع عنوان قهرمانی را در خانه‌اش شکست دهد. متین ورامین که در هفته قبل نیز مقابل شهرداری ارومیه شکست خورده بود ،  در هفته چهارم نیز 3 بر صفر به صنایع دفاع باخت تا فاصله‌اش از صدر جدول به 6 امتیاز برسد.نتایج کامل هفته چهارم لیگ برتر والیبال : پیکان 3 -  ارتعاشات صفرنوین کشاورز 2 -  سایپا 3پارس مهر شیراز صفر -  شهرداری ارومیه 3شهرداری تبریز 3 -  جواهری گنبد صفرمتین ورامین صفر -  وزارت دفاع 3شهرداری زاهدان 3 -  میزان یک