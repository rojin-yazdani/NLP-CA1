استقلال خوزستان مقابل میهمانش تراکتورسازی به تساوی رسید.به گزارش ایسنا ،  در ادامه هفته نهم لیگ برتر فوتبال ایران استقلال خوزستان از ساعت 18 : 40 میزبان تراکتورسازی تبریز بود که این بازی با تساوی 2 بر 2 به پایان رسید.گل‌های استقلال خوزستان را در این دیدار میثم مجیدی  ( 43 )  و روح الله سیف‌الهی  ( 51 )  به ثمر رساندند و برای تراکتورسازی نیز لوسیانو ادینهو  ( 39 )  و محسن دلیر  ( 81 )  گلزنی کردند.نماینده تبریز هرچند با این تساوی صدر جدول را حفظ کرد اما این فرصت را به استقلال داد تا در صورت پیروزی برابر فولاد به صدر جدول بازگردد.