اکبر میثاقیان گفت :  شکایت باشگاه استقلال اهواز مانع حضورم در ابومسلم خراسان شده است .اکبر میثاقیان که پس از برکناری علی حنطه از سوی مدیرعامل باشگاه ابومسلم به عنوان سرمربی این تیم معرفی شده است ،  در گفت‌وگو با ایسنا ،  ادامه داد :  استقلال اهواز از من به فدراسیون فوتبال شکایت کرده و گفته است چون کار میثاقیان با ما هنوز تمام نشده و قرارداد داریم ،  حق ندارد با تیم دیگری قرارداد ببندد .وی ادامه داد :  این در حالی است که من طلبکارم و استقلال اهواز هنوز مبلغ کامل قرارداد من را پرداخت نکرده است. انها نه تنها این مشکل من را حل نکرده‌اند بلکه برای من مشکل ساز هم شده و از من به فدراسیون شکایت کرده‌اند و این مانعی است برای حضورم در ابومسلم خراسان .میثاقیان گفت :  هنوز پیوستنم به ابومسلم به عنوان سرمربی قطعی نیست. امروز در تهران با مدیرعامل باشگاه ابومسلم جلسه دارم و بعد از این جلسه همه چیز قطعی می‌شود .وی با بیان اینکه پذیرش سرمربیگری ابومسلم برای یک بازی و در چنین شرایطی ریسک است ،  گفت :  اگر سرمربیگری ابومسلم برای این یک بازی را قبول کنم فقط به خاطر عشق به مردم مشهد و امام رضا ( ع )  است.