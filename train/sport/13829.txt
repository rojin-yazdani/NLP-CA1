مدیرعامل باشگاه ذوب اهن اصفهان با بیان اینکه مایلی کهن باید در انتخاب دستیارانش اختیار تام داشته باشد تاکید کرد :  اینکه فدراسیون برای وی دستیاری انتخاب کرده است کار درستی نیست .سعید اذری در گفتگو با شبکه خبر درباره انتخاب منصور ابراهیم زاده به عنوان دستیار مایلی کهن در تیم ملی فوتبال گفت :  فدراسیون فوتبال برای مایلی کهن دستیار انتخاب کرده است و این کار بسیار زشت است چون این موضوع نشان می‌دهد که مایلی کهن در این باره اختیاری ندارد و دستیار وی را فدراسیون فوتبال انتخاب کرده است .وی با بیان اینکه این موضوع نشان می‌دهد مایلی کهن اختیار تام در هدایت تیم ملی ندارد گفت :  وقتی سرمربی تیم ملی انتخاب می‌شود خود این شخص باید دستیاران خود را انتخاب کند .مدیر عامل باشگاه ذوب اهن اصفهان با اشاره به نتایج خوب منصور ابراهیم زاده در لیگ برتر امسال تصریح کرد :  شان ابراهیم زاده سرمربی گری تیم ملی ایران است نه دستیاری .اذری اعلام کرد :  اینکه ابراهیم زاده با تیم ملی همکاری کند بنا بر خواست خودش است و اگر بخواهد می‌تواند به تیم ملی برود و من به هیچ عنوان در این موضوع دخالت نخواهم کرد و نهایتا خود ابراهیم زاده خود درباره این موضوع تصمیم می‌گیرد .مدیر عامل باشگاه ذوب اهن گفت  :  فدراسیون فوتبال برای استخدام ابراهیم زاده با باشگاه ذوب اهن تماس نداشته است و فکر می‌کنم این گونه دستیار انتخاب کردن برای سرمربی تیم ملی درست نیست  .سعید اذری تصریح کرد :  ابراهیم زاده در فصل اینده هم هدایت تیم ذوب اهن را برعهده خواهد داشت ؛  حتی اگر در این فصل قهرمان لیگ برتر نشویم.