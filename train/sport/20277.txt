سرمربی چلسی در پی شکست دوباره مقابل بازل اعلام کرد به هیچ وجه بازیکنانش را سرزنش نخواهد کرد.به گزارش فارس ،  چلسی که در دیدار رفت در زمین خودی مقابل بازل سوییس با نتیجه یک بر صفر شکست خورده بود ،  در دیدار برگشت هم در زمین حریف با نتیجه یک بر صفر باخت.تنها گل این دیدار را محمد صلاح در دقیقه 87 وارد دروازه ابی‌های لندن کرد تا بازل با هشت امتیاز به رده دوم جدول رده بندی برسد. چلسی هم با 9 امتیاز همچنان صدرنشین است.ژوزه مورینیو در مورد این دیدار گفت :  فکر می‌کنم تیمم خیلی خسته بود. امروز تیمم بهای سنگینی برای حضور بازیکنان در دیدارهای ملی پرداخت. دیداری که در ابتدای هفته مقابل وستهام داشتیم از اهمیت بالایی برخوردار بود. همه بازیکنانم خوب بازی کردند اما خب ،  نمی‌توانم بگویم نمی‌توانستیم این دیدار را با پیروزی پشت سر بگذاریم. خستگی زیاد روی تصمیم‌های بازیکنانم تاثیر گذاشته بود. انها سر حال نبودند.اقای خاص در ادامه گفت :  شاید باید تغییرهای بیشتری در ترکیب تیمم اعمال می‌کردم اما زمانی که دیدم مقابل وستهام چقدر خوب ظاهر شدیم ،  وسوسه شدم که مقابل بازل هم همانطور بازی کنیم. باید نتیجه بهتری می‌گرفتیم اما به هیچ وجه بازیکنانم را سرزنش نمی‌کنم.