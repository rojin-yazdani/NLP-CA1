روزنامه The Sun چاپ انگلیس مدعی شد که تام هیکس و جورج جیلت مالکان باشگاه لیورپول در حال بررسی پیشنهاد تازه DIC  ( سازمان تجارت بین‌المللی دوبی )  برای فروش باشگاه به مبلغ 500 میلیون پوند هستند. به گزارش ایسنا ،  این پیشنهاد از سوی شیخ محمد نخست وزیر کشور امارات متحده عربی که به عنوان هفتمین مرد ثروتمند جهان شناخته می‌شود مطرح شده است. این در حالی است که چندی پیش گروه سرمایه‌گذاری و توسعه ابوظبی امارات با در دست گرفتن باشگاه منچستر سیتی فوتبال انگلیس را متوجه خطرهای بیشتری کرد. در همین حال ،  هیکس و جیلت از نظر مالی در موقعیت چندان خوبی قرار ندارند ودر صورت روی کار امدن DIC بی شک بنیتس سرمربی لیورپول و بسیاری از هواداران باشگاه خوشحال خواهند شد.