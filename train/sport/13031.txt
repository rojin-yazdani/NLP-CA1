تیم فوتبال فولاد خوزستان مقابل استقلال خوزستان به پیروزی رسید. به گزارش خبرگزاری فارس ، در ادامه دیدارهای هفته ششم لیگ برتر فولاد خوزستان و استقلال خوزستان از ساعت 20 و 15 به مصاف یکدیگر رفتند. این دیدار در نهایت با پیروزی سه بر دو فولاد خوزستان به پایان رسید.دربی خوزستان بسیار جذاب و دیدنی دنبال شد. هر دو تیم بازی هجومی و خوبی را از خود ارائه کردند. استقلال خوزستان هرچند خیلی زود از حریف خود پیش افتاد اما در ادامه فولاد بازی را در اختیار گرفت و دو بار گلزنی کرد. اخراج محمد طیبی 32 از زمین اخراج شد تا استقلال 10 نفره به بازی ادامه دهد. در نیمه دوم فولاد یک گل دیگر به ثمر رساند و یک گل را هم خورد تا در نهایت سه امتیاز حساس این بازی را کسب کند.گل اول این بازی را میلاد میداودی در دقیقه 3 به ثمر رساند. برای فولاد خوزستان فرزاد حاتمی در دقیقه 28 ،  بختیار رحمانی در دقیقه 34 و سروش رفیعی در دقیقه 82 به ثمر رساندند و در ادامه مهدی خیری در دقیقه 90 اختلاف را به حداقل رساند.با این احتساب فولاد خوزستان 15 امتیازی شد و در صدر جدول باقی ماند.