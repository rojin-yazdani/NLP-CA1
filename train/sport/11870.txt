تب دربی دوباره جامعه را فرا گرفته ؛  امروز همه درباره دیدار سنتی استقلال و پرسپولیس صحبت می‌کنند ،  پیر و جوان ندارد ،  زن و مرد امروز هر یک به شکلی نتیجه این بازی را دنبال می‌کنند تا سرانجام متوجه نتیجه این دیدار سنتی شوند. به نوشته جوان ؛  امروز می‌توان با عدلخ کافی این مساله را به اثبات رساند که میزان علاقمندی به فوتبال در جامعه ایران تا چه اندازه‌ای بالاست ،  امروز پاسخ ان دسته از افرادی که مدعی هستند فوتبال در ایران دیگر طرفدار انچانی ندارد ؛  داده می‌شود چرا که امروز هر بیینده‌ای می‌تواند پی به این واقعیت که فوتبال ایران هنوز زنده است.فوتبال ایران زنده است اما این فوتبال نیاز به مدیریت کاردان دارد ،  شاید برخی مدیران حاکم بر فوتبال ایران دوباره این انگ را به نویسنده وارد کنند که او در حال سیاه نمایی فضای فعلی است اما بر این باوریم که سیستم مدیریت حاکم بر فوتبال ایران توانایی و کفایت لازم برای پیش بردن فوتبال ایران را ندارد ،  امروز گوشه‌ای از سرمایه عظیم فوتبال ایران به عینه قابل مشاهده خواهد بود همان پتانسیلی که مدیریت فوتبال ایران تاکنون کوچک‌ترین توجهی به ان نداشته تا با هدایت این پتانسیل زمینه موفقیت‌های اینده را رقم زند.اگر دوستان امروز صبح قبل از برامدن افتاب سری به ورزشگاه ازادی می‌زنند و جمعیت حاضر در این مکان را رویت می‌کردند که در نبود امکانات چه رنجی را متحمل شدند تا بتوانند بازی دو تیم محبوب خود را از نزدیک تماشا کنند ،  دیگر ادعا نمی‌کردند که مدیریت شان دچار ضغف نیست ،  مسوولان فدراسیون فوتبال در استانه شصت و هشتمین دیدار سنتی استقلال و پرسپولیس مدعی هستند بهترین امکانات را در اختیار هواداران استقلال و پرسپولیس قرار دادند تا انها با ارامش خاطری مثال زدنی به تماشای این بازی بپردازند اما زمانی که سخنان هواداران دو تیم استقلال و پرسپولیس را می‌شنویم متوجه می‌شویم این بار هم مسولان وقت تنها برای خودنمایی به طرح این مسائل پرداختند.باید این واقعیت را بپذیریم که در فوتبال ما انتظار از تماشاگر بسیار بالاست اما خبری از دراختیار دادن امتیازات ویژه به هواداران فوتبال نیست. در فوتبالی که تمام مسوولانش ادعا دارند بهترین تماشاگر دنیا را دارند کوچک‌ترین اهمیتی به تماشاگر داده نمی‌شود ،  هوادار باید برای تماشای یک بازی هزینه‌ای متحمل شود تا از نزدیک یک بازی را تماشا کند اما وی در قبال پرداخت این هزینه هیچ سرویسی دریافت نمی‌کند ،  برای هواداران استقلال و پرسپولیس این مساله تبدیل به ارزویی بزرگ شده است. روزی مسوولان فوتبال ایران برای انها احترامی قابل توجه قائل شوند و حداقل امکانات را برای رفاه انها در نظر بگیرند تا تماشاچی به خود ببالد مسوولان فوتبال نیز انها را درک می‌کند ،  ایا به عقیده شما این ارزوی به واقعیت خواهد پیوست یا  …  .