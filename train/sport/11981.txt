سرمربی تیم فوتبال پرسپولیس پیگیر وضعیت مهدی کریمیان بازیکن تراکتورسازی تبریز شد.به گزارش خبرگزاری فارس ،  مهدی کریمیان هافبک تراکتورسازی تبریز در اثر سانحه رانندگی راهی بیمارستان شد و شرایط خوبی ندارد. کادر فنی و چند تن از بازیکنان تراکتورسازی از جمله کریم انصاریفرد در بیمارستان حاضر شدند تا جویای احوال هم تیمی خود شوند. البته کریمیان به دلیل شرایطی که دارد ممنوع الملاقات است.همچنین علی دایی بعد از اینکه از این موضوع با خبر شد طی تماس با خانواده و مسئولان تراکتورسازی جویای احوال او شد. کریمیان در زمان علی دایی برای اولین بار به تیم ملی دعوت شد.