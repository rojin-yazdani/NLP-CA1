تیم فوتبال پرسپولیس در دیداری تدارکاتی با نتیجه 11 بر دو امیدهایش را شکست داد. به گزارش خبرگزاری فارس  ،  تیم فوتبال پرسپولیس در دیداری تدارکاتی از ساعت 18  :  30 امروز در سه وقت 30 دقیقه به مصاف امیدهایش رفت و در پایان موفق شد با نتیجه 11 بر دو امیدهای خود را شکست داد تا دو باخت گذشته در مقابل فولاد و سایپا را جبران کند.گفتنی است در حاشیه این دیدار که محمد رویانیان نیز حضور داشت برق ورزشگاه درفشی‌فر قطع و پس از دقایقی وصل شد. همچنین محمدی دروازه‌بان تیم فوتبال پرسپولیس نیز در درون دروازه تیم امیدها ایستاد.گفتنی است علیرضا حقیقی نیز برای اولین بار در درون دروازه پرسپولیسی‌ها به میدان رفت و یک ضربه پنالتی را مهار کرد.محمد رویانیان پس از بازی امروز به بیمارستان و عیادت مظلومی رفت.