به گزارش خبرگزاری فارس ،  علیرضا منصوریان سرمربی تیم امید ایران با چند دقیقه تاخیر وارد نشست خبری شد که تاخیر مهمی نبود اما خبرنگاران انتظار داشتند بعد از علیرضا منصوریان سرمربی تیم امید عراق در نشست حاضر شود که این اتفاق رخ نداد و مربیان عراقی حدود 40 دقیقه بعد از پایان نشست منصوریان به جلسه امدند.* خبرنگاران به این مسئله معتقد بودند که چرا نشست خبری با این همه تاخیر برگزار می‌شود این در حالی بود که همزمان نیشی‌مورا و کمک‌هایش و ناظر مسابقه نیز در سالن نشست خبری حاضر شده بودند تا جلسه هماهنگی دو تیم برگزار شود.*نیشی مورا داور ژاپنی وقتی به جای مسئولان دو تیم ،  در سالن خبرنگاران ایرانی را دید کمی متعجب شد و چند دقیقه بعد از سالن خارج شد اما کمک‌ها و ناظر مسابقه همچنان در سالن نشستند و منتظر امدن سرمربی تیم عراق شدند.* در نهایت ساعت14 : 50 مربی تیم عراق به جای سرمربی این تیم وارد سالن شد ان هم در حالی که یک مسئول رسانه‌ای و دو سه همراه دیگر به همراه یک مترجم انگلیسی داشت.* مربی عراقی و همراهانش در ترجمه انگلیسی مشکل داشتند و متوجه صحبت‌های مترجم انگلیسی نمی‌شدند و این مسئله باعث شد جلسه با تاخیر بیشتری اغاز شود و در نهایت موجب اعتراض همراهان تیم امید عراق شد.* عبدالحسین کعبی از مسئولان روابط عمومی سازمان لیگ که به زبان عربی مسلط بود به جای مترجم انگلیسی در کنار مربی عراقی نشست تا مشکل ترجمه برای خبرنگاران و مربیان حل شود.* مربی عراقی حیدر نجم در پایان نشست خبری‌اش گفت :  ما در عراق همه گونه امکاناتی برای تیم ایران فراهم کردیم اما اینجا حتی مشکل مترجم هم داریم ضمن اینکه در بحث اسکان ما در هتل مشکلاتی پیش امد.* نیشی مورا داور ژاپنی با اغاز نشست هماهنگی به سالن برگشت.* جلسه هماهنگی دو تیم از ساعت 15 : 10 با حضور اصغر حاجیلو سرپرست تیم امید و داوران دیدار فردا شب اغاز شد.