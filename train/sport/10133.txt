یوتسا سوتکوویچ ،  مردی است که همواره پاسخ منتقدانش را در زمین مسابقه داده ،  او با قهرمانی در رقابت‌های نوجوانان جهان در والیبال ایران ماندگار شد و بدون اغراق و جدا از انتقاداتی که به او وارد می‌شود صرفا به کارش توجه می‌کند. جدا از هر اخلاق خوب و بدی که دارد تعصبش را خیلی خوب به تیم و اطرافیانش القا کرده است ،  خودش می‌گوید اگرچه چیزی جز پیروزی رضایتش را جلب نمی‌کند ،  اما موفقیت را در چیزی جز برد می‌بیند .به گزارش ایسنا ،  او و تیم‌اش از روز یکشنبه حداقل برای 20 روز میهمان ایتالیایی‌ها خواهند بود. 5 روز در تورنمنت تدارکاتی برگامو با حضور تیم‌های برزیل ،  ارژانتین و ایتالیا و ایران و پس از ان اغاز مسابقات جهانی سال 2009 .گفت‌وگوی ایسنا را با مربی تند اما خوش‌قلب صربستانی بخوانید : پس از اختلاف با باشگاه پتروشیمی بندر امام و جدایی از این تیم باشگاهی گفتید که شاید دیگر در ایران مربی‌گری نکنید. چه شد که ماندید ?  -  سوتکوویچ :  من ماندم چون کمیته انضباطی فدراسیون والیبال حق را به من داد. برای ان ماجرا جلسات زیادی در فدراسیون برگزار شد و در شرایطی که من همچنان در انتظار مشخص شدن نتیجه ان جلسه هستم ،  به گرفتن حقم ایمان دارم. البته می‌دانم این اختلاف فقط بین من و باشگاه پتروشیمی نبوده است بلکه تیم‌های دیگری هم بوده‌اند که با مربیانشان مشکلات مشابهی داشته‌اند. با این حال من از تحقق حقم اطمینان دارم .تفاوت تیم حال حاضر را با تیمی که قهرمان جهان شد در چه می‌بینید ?  همان طور که هر نسل با نسل قبل تفاوت می‌کند ،  تیم ما هم دچار این تحولات شده است. البته می‌خواهم بگویم که شاید حتی این تیم بهتر از ان تیمی که در سال 2007 قهرمان جهان شد ،  تمرین کرده و اماده است. اما مشکلاتی هم در این بین وجود دارد. مهم‌ترین مشکل این است که پاسور اول‌مان با تیم تمرین نکرده و بهتر است بگویم او تنها یک روز در ایران با ما خواهد بود. از طرف دیگر پاسور دوم تیم هم که صادقیان است ،  یک ماه به خاطر اسیب‌دیدگی تمرین نداشته. این در حالی است که ما هاشم حسینی بازیکن خوب و پشت خط تیم را هم به دلیل اسیب‌دیدگی از دست دادیم که من هم به خاطر خودش و هم به خاطر تیم از این بابت متاسفم .مسلما منظورتان این نیست که اگر تیم موفق نشد ،  دلایلش این موارد بوده است ?  تا منظورتان از موفقیت یا عدم موفقیت چه باشد. من فعلا فقط می‌توانم بگویم که جدا از هر نتیجه‌ای که بگیریم این تیم موفق بوده است. چرا ?  چون ما در شروع کارمان سعی کردیم که بازیکن‌سازی کنیم و خوشبختانه باید بگویم تا اینجا خیلی خوب این کار را انجام داده‌ایم. در این تیم و تیم قبلی حداقل سه پاسور ساخته شده‌اند که به نسبت قبل خیلی پیشرفت داشته‌ایم. این وظیفه اول ما بوده که بازیکنان را بسازیم که ابتدا در تیم نوجوانان و پس از ان در تیم جوانان و بزرگسالان مفید باشند .شانس ایران برای قهرمانی جهان چقدر است ?  اصلا به این موضوع فکر نمی‌کنم. باید بگویم همه به ایتالیا می‌ایند تا قهرمان شوند اما فقط سه تیم مدال می‌گیرند و 13 تیم دیگر دست خالی می‌مانند. شما مطمئن باشید که ان قدر تجربه داریم که فشار روانی به تیم وارد نکنیم. برای ما این مهم است که بتوانیم به نحو احسن تمرین کنیم و امیدوار هستیم با کاری که می‌کنیم بتوانیم خودمان را نشان دهیم .یعنی به تیم‌تان اعتماد ندارید ?  نه تنها من به این تیم اعتماد دارم بلکه تیم خودش هم به خودش اعتماد دارد. ما در انجا از هیچ تیمی نمی‌ترسیم. نه از باختن نگران می‌شویم و نه از بردن خیلی خوشحال خواهیم شد اما صادقانه می‌گویم که هر تیمی که توانست ما را ببرد ،  خوشحال باشد البته من هم از صمیم قلب به خاطر این برد به انها تبریک خواهم گفت .کدام بازی مرحله مقدماتی را سخت‌تر می‌دانید ?  همه بازی‌های ما مهم و همه انها خیلی سخت خواهند بود. نخستین هدف ما این است که بتوانیم از گروه خودمان بالا بیاییم. مسلما بازی در برابر امریکا به عنوان قهرمان نورسکا ،  تیمی که حتی یک ست به تیم‌های کوبا ،  کانادا و پورتوریکو واگذار نکرده است ،  اسان نیست. همان طور که می‌دانید صربستان تیم دوم اروپاست و ژاپن تیم دوم اسیا بنابراین می‌توانم بگویم هریک از تیم‌های حاضر قابلیت اول تا چهارم گروه شدن را دارند ،  پس باید منطقی فکر کنیم .ایا بازی با امریکا علاوه بر معادلات ورزشی ،  وجه‌های دیگری هم دارد ?  ورزش ،  ورزش است و طبیعتا همه می‌خواهند در ان برنده باشند اما واضح است که انگیزه بازیکنان ما برای این بازی بیشتر است ،  بنابراین تیم حالت دیگری خواهد داشت .بازی با تیم صربستان ،  تیم کشورتان را چطور پیش‌بینی می‌کنید ?  از انجایی که بازی ما با انها ،  بازی سوم است فقط امیدواریم دیدار تعیین‌کننده‌ای نباشد چه برای ما و چه برای انها. چون می‌دانم که انها خیلی قدرتمند هستند. اکثر بازیکنان انها در لیگ صربستان بازی می‌کنند و حدود 8 یا 9 نفر از انها برای تیم جوانان هم بازی کرده‌اند. در مورد ملیت خودم هم اضافه می‌کنم من یک مربی حرفه‌ای هستم ،  بنابراین در مقابل صربستان فراموش می‌کنم که کجایی هستم ! و سوال اخر. بهتر نیست تیم‌های پایه پس از پایان هر دوره از مسابقات با همان کادر و اکیپ به رده بالاتر بروند و مثل حالا شما همیشه مربی نوجوانان نباشید ?  مساله بودن یا نبودن یک مربی نیست ،  مساله این است که تیم فعلی من با یک سیستم و شکل تمرین می‌کند و البته به ان عادت خواهد کرد ،  در زمان خودش این سیستم کاری موفق بوده است چرا که قهرمانی جهان را به دنبال داشته اما برخی تغییرات در برنامه‌ریزی در نهایت گاهی به اتفاقات خوب و گاهی با اتفاقات بد مواجه می‌شود. مطمئن باشید به شخصه به این قانون احترام می‌گذارم و به ترکیب تیم برنده  ( تیمی که در مسابقات اسیایی نوجوانان در سریلانکا قهرمان شد )  دست نمی‌زنم. گرچه ما مجبور شدیم به دلیل اسیب‌دیدگی بازیکنانی را جایگزین هاشم حسینی و سجاد دهنوی کنیم اما واقعا نمی‌دانم چه فکر و ایده‌ای پشت تغییر در ترکیب تیمی است که موفق به کسب مدال طلای جهان شده است ،  مگر اینکه بهتر از مدال طلا هم در ورزش وجود داشته باشد !