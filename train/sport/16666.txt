دارنده دو مدال طلای جوانان جهان گفت :  با توجه به حضور در چندین مسابقه بین المللی امروز تجربه‌ام بسیار بیشتر از رقابتهای المپیک است و امیدوارم به موفقیت شایان توجهی دست پیدا کنم .مهدی تقوی کشتی گیر ازادکار وزن 66 کیلوگرم در گفتگو با مهر با بیان این مطلب افزود :  رقابتهای المپیک یک میدان بزرگ برای من بود که فقط با حضور در مسابقات جوانان جهان در این رویداد حاضر شدم ولی بهرحال کشتی‌های بدی را به نمایش نگذاشتم و تنها بدلیل کم تجربه بودن نتوانستم شایستگی‌های خود را ثابت کنم .دارنده مدال طلای اسیا تصریح کرد :  امروز با توجه به حضور در رقابتهای جام جهانی ،  رقابتهای قهرمانی اسیا و چند تورنمنت بین المللی معتبر تجربه لازم برای حضور در رقابتهای جهانی را بدست اورده ام .دارنده مدال برنز اسیا تاکید کرد :  وزن 66 کیلوگرم جز اوزان میان وزن است که در ان همه کشتی گیران حاضر مدعی می‌باشند و نمی‌توان هیچ حریفی را دست کم گرفت. ولی من تمام تلاش خود را بکار می‌برم تا در رقابتهای جهانی بهترین نتیجه ممکن را بدست اورم .وی اظهار داشت :  در حال حاضر شرایطم بسیار خوب است و هیچ مشکلی برای حضور در رقابتهای جهانی ندارم .رقابت‌های کشتی ازاد جهان روزهای 30 شهریور تا اول مهرماه در شهر هرنینگ دانمارک برگزار می‌شود.