سرمربی 40 ساله تیم ملی فوتبال ونزوئلا پس از عدم موفقیت در راه‌یابی به جام جهانی برزیل از مقامش استعفا کرد.به گزارش فارس ،  سزار فاریاس روز گذشته اعلام کرد پس از 6 سال همکاری در قبال تیم ملی کشورش مسئولیتی ندارد.وی گفت :  پس از چند سری مذاکره با فدراسیون به این نتیجه رسیدم بهتر است از مقام خود کناره بگیرم.فاریاس در ژانویه سال 2008 جانشین ریچارد پائز شده بود.با هدایت وی تیم ونزوئلا در راه جام جهانی 2010 و 2014 امکان صعود نیافت.