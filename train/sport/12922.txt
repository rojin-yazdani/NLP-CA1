سرمربی تیم فوتبال ذوب اهن گفت :  انتظار نتایج بهتری را در نیم‌فصل داریم و تغییراتی را هم که در تیم‌مان اعمال کردیم در راستای همان اهداف‌مان است. در دفاع بازیکنانی خوبی گرفتیم اما در پست‌های رو به جلو هنوز مطمئن نیستم که بازیکنان جدید چقدر می‌توانند به تیم‌مان کمک کنند.به گزارش ایسنا ،  لوکا بوناچیچ در نشست خبری پیش از دیدار تیمش برابر استقلال خوزستان اظهار کرد :  از تعطیلات نیم‌فصل توانستیم استفاده کنیم اما این استفاده صددرصد نبود ؛  چرا که بازیکنان ملی‌پوش‌مان را در اختیار نداشتیم اما در این تعطیلات به خوبی توانستیم در پست‌هایی که نیاز داریم ،  بازیکن جذب کنیم.وی با بیان اینکه سه ،  چهار نفر از بازیکنان‌مان در تیم ملی امید بودند و حدادی‌فر نیز در تیم بزرگسالان ادامه داد :  فقط سه روز است که همه بازیکنان‌مان در کنار هم هستند. در بازی فردا نیز غریبی را به خاطر مسائل مالیاتی نخواهیم داشت. با این حال برای بازی فردا امادگی خوبی داریم.وی با بیان اینکه به دنبال سه امتیاز بازی هست ،  تصریح کرد :  ما انتظار داریم که در نیم فصل دوم تیم ما نتایج بهتری را بگیرد و تغییراتی را هم که در تیم‌مان اعمال کردیم در راستای همین اهداف‌مان است. در پست دفاع بازیکنان خوبی را گرفته‌ایم اما در پست‌های رو به جلو هنوز مطمئن نیستم که بازیکنان جدید می‌توانند به تیم کمک کنند یا خیر.وی در پاسخ به این سوال که ممکن است در نیم فصل دوم نیز باز هم شاهد استعفای شما باشیم ،  عنوان کرد :  نه ،  اصلا چون دیگر جا ندارد اما استعفای من در نیم فصل اول نیز روال طبیعی فوتبال بود که هیات مدیره باید تصمیم می‌گرفت که انها نیز استعفایم را نپذیرفتند ولی با این تغییراتی که در نیم فصل دوم انجام دادیم امیدوارم که بتوانیم بهتر از قبل باشیم ولی این تغییرات صددرصد باب میل‌مان نبوده چرا که هنوز نتوانستیم در پست فوروارد بازیکن خوبی بگیریم. از طرف دیگر روح‌الله عرب و فرهادی نیز مصدوم هستند و همان طور که گفتم در پست‌های رو به جلو بازیکنانی داریم که روی‌شان حساب کردیم اما نمی‌دانم چه عملکردی خواهند داشت.بوناچیچ با بیان اینکه نتیجه گرفتن در بازی فردا مهم است ،  گفت :  بازیکن گوشی موبایل نیست که او را به شارژ بزنم تا بتواند با بازیکنان دیگر هماهنگ شود. هر بازیکن جدیدی نیاز به زمان دارد که متاسفانه در ایران همه عجول هستند.وی در پاسخ به این سوال که برخی‌ها بیش از حد به زمان یا به قول شما به شارژ زدن نیاز دارند ،  گفت :  از نظر من دیگر هیچ توجیهی پذیرفته نیست. ما بین چراغ قرمز و زرد قرار گرفتیم و باید تلاش‌مان را بکنیم نتایجی خوبی بگیریم.بوناچیچ در پاسخ به این سوال که شما اوایل فصل عنوان کردید که به دنبال سهمیه هستید ایا هنوز سر این صحبت‌تان هستید افزود :  من گفتم دوست دارم که سهمیه بگیریم. طبیعی است که هر کسی مرسدس بنز را دوست دارد اما باید پولش را داشته باشد که بتواند این ماشین را بخرد. من مربی نیز قهرمانی را دوست دارم اما باید دید ایا ابزارش در اختیارمان هست یا نه. فقط در این شرایط مهم این است که بتوانیم خودمان را به بالای جدول بکشیم. که لازمه‌اش این است که ما در دو بازی بعدی‌مان که با پرسپولیس و تراکتور است نتایج خوبی بگیریم.وی در پاسخ به این سوال که انگیزه دادن به بازیکنان ،  هنر مربی است ،  نظرتان را در این مورد بگویید ،  گفت :  من نمی‌دانم در ایران چطور به فوتبال نگاه می‌شود اما وقتی بازیکنی تازه‌وارد است و دو بازی بیشتر نبوده ،  من لوکا چه کاری از دستم برمی‌اید. اگر مورینیو هم باشد ،  نمی‌تواند با چنین بازیکنی کار کند.سرمربی ذوب اهن با بیان اینکه تیم ما از نظر سنی پیر به نظر می‌رسید ،  افزود :  نمی‌خواستیم بازیکنان‌مان سن بالا باشند به همین دلیل به دنبال جوان‌تر بودیم و سه چهار بازیکنی را گرفتیم که پتانسیل کمک کردن به ما را داشتند. قاسمی ،  غریبی و خانزاده ان تجربه لازم را که ما به دنبالش بودیم نداشتند اما مستعد بودند و وظیفه من این است که تلاش کنم کیفیت این بازیکنان را بالا ببرم. ولی بازخورد این جوانان نیز برایم بسیار مهم است.بوناچیچ در پاسخ به این سوال که ذوب اهن دو سال است که 15 دقیقه پایانی بدی را دارد ،  ایا در نیم فصل دوم نیز باز هم شاهد این 15 دقیقه‌ها هستیم ،  گفت :  ما تیم نفت را در جام حذفی در 10 دقیقه پایانی شکست دادیم و صحبت از 15 دقیقه لعنتی نبود اما اغلب موارد حق با شماست و ما هر کاری می‌کنیم نمی‌توانیم جبران اول فصل را بکنیم که به خاطر بازی‌های پلی‌اف بازی را از دست داده و نتوانستیم خلاهایمان را جبران کنیم و هنوز که هنوز است نتوانستیم جبران مافات کنیم ولی درصدد هستیم که با اعتماد به نفس به بازیکنان به قول شما 15 دقیقه‌های لعنتی نداشته باشیم. حالا باید دید که در بازی فردا سر این 15 دقیقه چه خواهد امد.وی در پاسخ به این اظهار نظر که شما خودتان را مورینیو مقایسه کردید اما انصافا اخلاق شما بهتر از این مربی است گفت :  طبیعی است کسی که تیمش قهرمان اروپا باشد می‌تواند هر رفتاری را انجام دهد.بوناچیچ در پاسخ به این سوال که در فصل نقل و انتقالات شمابازیکنانی را گرفتید که در تیم‌هایشان ذخیره بودند افزود :  اکثر این بازیکنان که ما گرفتیم در تیم‌هایی بودند که در جایگاه جدولی بالایی بودند و طبیعی است که تیم‌هایشان از این بازیکنان استفاده نکرده و قوی‌ترها را جایگزین‌شان کنند. اما باور کنید در نیم فصل بهتر از این بازیکنان وجود نداشت وگرنه ما حتما کسان دیگری را جذب ذوب اهن می‌کردیم. اما اگر این بازیکنان بتوانند حداقل 30 درصد بهتر از بازیکنان رفته ما باشند ،  باز هم ما راضی هستیم.وی درباره سانتوس مدافع جدید ذوب اهن و مارکو یشیج نیز گفت :  سانتوس 20 روز است که در تمرین‌های ما است و ثابت کرده که همان مدافعی است که ما به دنبالش هستیم. این بازیکن تجربه بازی در جام یوفا را دارد و دو سال است که در الاتفاق عربستان توپ می‌زند. از لحاظ تکنیکی و تاکتیکی بازیکن قابل اعتمادی است ولی نمی‌دانم که در بازی فردا در ذهن این بازیکن چه خواهد گذشت و چه عملکردی خواهد داشت. یشیج نیز دو سه جلسه است که در تمرین او را دیده‌ام و برای این بازیکن برنامه تمرینی ویژه‌ای قرار دادیم ولی فعلا نظری روی این بازیکن ندارم.وی درخصوص تغییراتی که در کادر فنی تیمش در نیم فصل رخ داده خاطرنشان کرد :  از روز اول مشکلاتی را داشتیم اما من تمام تلاشم را برای دفاع از همکارانم به کار بردم. ان‌ها نیز کارشان را طبیعی انجام دادند. برخی از لیدرها فشارهایی را اوردند و شرایطی ایجاد کردند که من و اذری و سعد محمدی تصمیم گرفتیم که کادر فنی را تغییر دهیم و افراد جدید را جایگزین کنیم که تقی‌پور نیز دستیار من خواهد بود و در اینده نیز به دنبال دستیار جوانی دیگری هستم تا بتوانم ذائقه همه را براورده کنم و این را هم بگویم که من مربی‌ای نیستم که هر جا بروم مربی‌ای دنبال خود داشته باشم. من می‌خواهم مربیان جوانی را داشته باشم که بعدها بتوانند جایگزین مربیان دیگر شوند.