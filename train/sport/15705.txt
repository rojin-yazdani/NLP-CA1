در ادامه مسابقات شنا ،  شیرجه و واترپلوی قهرمانی جهان 2009 در شهر رم پایتخت ایتالیا ،  دیروز پل بیدرمان شناگر المانی دست به کار مهمی زد .به نوشته ایران ؛  وی در فینال ماده 200 متر ازاد مردان جهان نه تنها به مدال طلا رسید بلکه رکورد جهانی مایکل فلپس در این ماده را شکست و باعث شد این شناگر 24 ساله و معروف امریکایی برای اولین بار در چهار سال اخیر در یک ماده انفرادی مسابقات بزرگ و کلاسیک متحمل شکست شود. بعد از رسیدن فلپس به 8 طلای المپیک پکن ،  7 مدال زرین مسابقات جهانی 2007 ملبورن و 6 طلای المپیک 2004 اتن ،  نتایج مسابقات جاری در رم همچون برخی تورنمنت‌های بعد از پکن نشانگر نزول شناگری است که صاحب بیشترین مدال‌های طلا در تاریخ المپیک‌ها است و مرد اول این ورزش در 5 سال گذشته بوده است. فلپس از 8 طلای مورد نظرش در اتن 6 عدد ،  از 8 طلای هدف گرفته شده‌اش در ملبورن 7 عدد و از 8 مدال زرین مورد نظرش در پکن هر 8 عدد را کسب کرده بود. بیدرمان که نوار فوق را قطع کرد و تا قبل از پیکارهای جهانی جاری در رم در خارج از المان شناخته شده نبود ،  در این شهر در عرض چهار روز نه فقط به شهرت جهانی رسیده بلکه رکورد جهانی ایان تورپ ستاره بازنشسته استرالیایی در 400 متر را نیز شکسته است. فلپس در پایان کار با اشاره به اینکه 6 ماه استراحت وی بعد از المپیک پکن بر او اثر منفی نهاده است ،  گفت :  بدیهی است که از نتیجه نهایی راضی نباشم. باید اعتراف کنم که در فرم عالی نیز نبودم. ● تا چه میزان ? در عین حال پیروزی بیدرمان این فرضیه و سؤال را نیز مجددا مطرح کرد که استفاده از لباس‌های مدرن شنا و به واقع اخرین فراورده‌های تکنولوژیک تا چه میزان بر روند رکوردشکنی‌ها و پیروزی‌هایی از این دست سهم و نقش دارند ?  اغلب این لباس‌ها براساس تصمیم‌های جدید فدراسیون بین‌المللی شنا  ( فینا )  از شروع سال 2010 غیرمجاز خواهند بود و پیکارهای رم اخرین مسابقه مهمی هستند که از انها در یک تورنمنت بزرگ بهره‌گیری می‌شود. بیدرمان یکی از مدل‌های ان را که X - Glide نام دارد ،  بر تن کرده بود و این لباسی است که حتی از لباس‌های معروف مدل Speedo LZR که زمانی فلپس بر تن می‌کرد ،  سریع‌تر توصیف شده است. فلپس بدون توجه به نقش و سهم این لباس‌ها در شکست‌اش در برابر بیدرمان می‌گوید :  اولین خواسته‌اش یک مسابقه انتقامی و مجدد با بیدرمان است و ان هم در شرایطی برابر و عادلانه برای هر دو  .فلپس می‌گوید :  از شروع سال اینده  ( میلادی )  لباس‌های شنا استانداردتر و شبیه به یکدیگر می‌شود و در ان زمان می‌توان مسابقاتی را برگزار کرد که واقعا بین انسان‌ها باشد و نه جنگ تکنولوژی. در ان زمان ،  شنا واقعا شنا خواهد بود. حتی خود بیدرمان نیز پذیرفت که به خاطر لباس مورد استفاده‌اش صاحب نوعی برتری تکنولوژیک و رجحان در وسایل در برابر رقیب امریکایی بوده است. او گفت :  طبیعی است که این لباس و استفاده یا عدم استفاده از ان مسائل و تفاوت‌هایی را به وجود بیاورد ولی امید من این است که روزی فلپس را بدون این لباس‌ها نیز شکست بدهم. شاید این اتفاق سال اینده و حتی زودتر از ان محقق شود. ● ادامه رکوردشکنی‌هاسه‌شنبه شب و چهارشنبه موجی از رکوردشکنی‌های تازه را در پیکارهای جهانی رم در برداشت و در این مقطع زمانی چهار حدنصاب از دفاتر رکوردها پاک شدند و ارقام تازه‌ای به جای انها نشستند و به این ترتیب تا به حال در پیکارهای رشته شنا در رم 15 رکورد تازه به ثبت رسیده است. این برابر با تعداد حدنصاب‌های جدید در دوره قبلی مسابقات جهانی شنا  ( 2007 ملبورن )  است و بدیهی است که در چهار روز باقی مانده از رشته شنا ،  از این رقم گذر کنیم. در المپیک پکن نیز برپایه همین لباس‌ها 25 رکورد جهانی جدید ثبت شد .سه‌شنبه شب گمااسپوفورت بریتانیایی سریع‌ترین 100 متر کرال پشت تاریخ را به نمایش گذاشت. فده‌ریکا پیگرینی از ایتالیا در نیمه‌نهایی 200 متر ازاد زنان به رکوردشکنی در این رشته نایل شد تا برای دومین بار در این مسابقات حدنصاب تازه‌ای را خلق کند و کامرون فان دربرگ از افریقای جنوبی نیز در مرحله نیمه نهایی 50 متر قورباغه مردان که رشته‌ای غیرالمپیکی است ،  کاری مشابه را صورت داد .● شانس از دست رفتهبا این حال هیچ واقعه‌ای در روز گذشته در استخر شنای مجموعه ورزشی وزو ایتالیکو‌ی شهر رم به اندازه کاری که بیدرمان انجام داد ،  سر و صدا به پا نکرد. این المانی مبارزه‌جو بعد از پیروزی‌اش در 400 متر ازاد گفته بود که استفاده از لباس‌های مدرن مورد بحث او را در مسافتی به طول 400 متر به اندازه دو ثانیه سریع‌تر ساخته است اما فلپس در رم از پوشیدن این لباس‌ها صرفنظر کرده و این شانس را از خود گرفته بود. دلیل این اقدام فلپس این بود که او از ایام نوجوانی‌اش توسط شرکت اسپیدو حمایت مالی می‌شود و حاضر نبود این کمپانی را که بعد از 8 طلایی شدن وی در پکن یک میلیون دلار هم به او دستخوش داده بود ،  رها کند. انچه او رها کرد ،  در عمل طلای 200 متر و اکتفای او به رتبه دومی این ماده بعد از صید اولین طلا از 6 طلای مورد نظرش در یک ماده امدادی از مسابقات رم بود. رقابتی که تا یکشنبه شب هفته بعد ادامه می‌یابد و فلپس برای تصاحب 4 طلای دیگر مورد نظر خود در انها ،  چالش و کوشش بزرگ تازه‌ای را فراروی خود می‌بیند.