مدافع تیم فوتبال پرسپولیس گفت :  سید جلال حسینی یکی از بهترین مدافعان ایران است که نمی‌شود جایش را پر کرد.محسن بنگر در گفت‌وگو با تسنیم ،  در خصوص شرایط پرسپولیس پیش از بازی روز پنج‌شنبه با استقلال خوزستان اظهار داشت :  پس از پیروزی مقابل راه‌اهن یک هفته کامل تمرین کردیم و می‌خواهیم استقلال خوزستان را شکست دهیم. ما به سه امتیاز این بازی و بازی‌های بعد احتیاج داریم چون هر مسابقه برای ما حکم فینال را دارد.وی در مورد اینکه ایا پرسپولیس می‌تواند اختلاف امتیاز را با تیم‌های صدر جدول کم کند ،  خاطرنشان کرد :  فعلا هدف ما این است که به صدر جدول برسیم و کاری نداریم که تیم‌های دیگر چه نتیجه‌ای می‌گیرند. مسلما استقلال در بازی‌هایی مانند تراکتورسازی و ذوب‌اهن دچار مشکل می‌شود.مدافع پرسپولیس در پاسخ به این سؤال که چرا این تیم نسبت به فصل گذشته گل‌های بیشتری دریافت می‌کند گفت :  در خط دفاع نسبت به فصل گذشته تغییرات زیادی داشتیم ،  ضمن اینکه موقعیت‌هایی گل می‌شود که فصل قبل وقتی با چنین موقعیت‌هایی مواجه می‌شدیم ،  اصلا حسابشان نمی‌کردیم. از 11 گلی که تاکنون دریافت کرده‌ایم 6 گل ان نباید ثبت می‌شد.بنگر در خصوص اینکه ایا جدایی سید جلال حسینی در عملکرد خط دفاعی پرسپولیس تاثیر داشته ،  عنوان کرد :  صددرصد جدایی حسینی در عملکرد دفاع پرسپولیس اثر گذاشته است. حسینی یکی از بهترین مدافعان ایران است که نمی‌شود جایش را پر کرد. البته او الان به دور از حاشیه فوتبالش را بازی می‌کند و پولش را می‌گیرد.وی در واکنش به این شایعه که گفته می‌شود بازیکنانی مانند عالیشاه پس از جدایی دایی از پرسپولیس برای این تیم بازی نمی‌کنند ،  اظهار داشت :  کسانی این حرف‌ها را می‌زنند که خودشان اهل زد و بند هستند. عالیشاه بازیکنی جوان است که با غیرت برای پرسپولیس بازی می‌کند چون می‌خواهد پولی که می‌گیرد حلال باشد. من اصلا این حرف‌ها را قبول ندارم.مدافع پرسپولیس در مورد اینکه چرا بازیکنان این تیم در اواخر بازی دچار مشکل می‌شوند ،  خاطرنشان کرد :  شاید استرس باعث می‌شود چنین اتفاقی رخ دهد ،  انقدر در این مدت برای پرسپولیس حاشیه درست کردند که همه در زمین استرس داریم و راحت نیستیم. در این مدت هر هفته یک تغیر در پرسپولیس داشتیم که اخرین ان جابه‌جایی خوردبین و پنجعلی بود.بنگر در خصوص اینکه هواداران تراکتورسازی و نفت مسجد سلیمان او را به علت گل به خودی بازی پرسپولیس و تراکتورسازی با شعار بنگر اقای گل صدا می‌زدند ،  گفت :  گل بازی با تراکتورسازی به نام سوشا مکانی ثبت شد و فردوسی‌پور هم به این موضوع اشاره کرد. چون تا امروز 5 گل در لباس شموشک ،  سپاهان و پرسپولیس به تراکتورسازی زدم هواداران این تیم روی من حساس هستند. انشاالله در بازی برگشت گل ششم خود را به این تیم می‌زنم تا انها هم شش‌تایی شوند.وی در مورد حضور علی کریمی در تمرین پرسپولیس اظهار داشت :  از حضور کریمی در تمرین خوشحال شدم ،  مدت‌ها بود او را ندیده بودم. امثال کریمی و دایی اسطوره‌های پرسپولیس هستند که می‌توانند به این تیم کمک کنند. مسلما حضور کریمی در کنار تیم می‌تواند از نظر روحی به ما کمک کند.