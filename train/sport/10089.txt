سرمربی تیم فوتبال مس کرمان به دنبال شکست این تیم برابر استقلال سه بازیکن نارنجی پوشان را کنار گذاشت.صمد مرفاوی در گفتگوی با مهر در خصوص اخراج محسن بیاتی نیا  ،  مجید خدابنده لو و کیوان امرایی گفت  :  بازیکنی که طاقت نیمکت نشینی در تیم من را ندارد جایی در تیم نخواهد داشت. ضمن اینکه یکسری مسائل انضباطی را این سه بازیکن رعایت نمی‌کردند که در تصمیم من تاثیر گذار بود.وی افزود  :  مشاجره‌ای که بین من و بیاتی نیا بعد از به ثمر رسیدن گل تیم ما توسط وی به وجود امد به هیچ وجه در این تصمیم من تاثیر گذار نبود و این بازیکنان به دلیل مسائل انضباطی دیگر حق حضور در تمرینات را نخواهند داشت.مرفاوی تاکیید کرد  :  بازیکنان با انگیزه خوبی داریم که جایگزین انها کنیم و مطمئن باشید تیم مس از این اخراج‌ها لطمه نمی‌خورد.تیم فوتبال مس کرمان در هفته سوم رقابتهای لیگ برتر جمعه شب میزبان استقلال تهران بود که در پایان نتیجه را 2 بر یک به مهمان خود واگذار کرد.