بعد از گذشت سه هفته از لیگ هنوز نمی‌توان گفت مولر برای استقلال رحمت است یا زحمت !  هر چند که کفه زحمت خیلی سنگین‌تر از کفه رحمت اوست !  همانطور که مسؤولان استقلال اقرار کرده‌اند ،  سفرهای مولر اجتناب‌ناپذیر است و طبق قرارداد او با باشگاه در صورتی که مسؤولان استقلال بخواهند مانع مسافرت‌های پی در پی او بشوند ،  با محرومیت از جانب فیفا مواجه خواهند شد. به نوشته جوان ؛  حال این سؤال به وجود می‌اید که روته مولر با تمام دانش و تجربه‌ای که دارد می‌تواند برای استقلال مفید باشد. همه به خوبی می‌دانند رابطه مولر و مرفاوی رابطه‌ای دوستانه نیست و مرفاوی چشم دیدن او را ندارد ،  به هر حال حق هم دارد ،  سرمربی است و نمی‌تواند کسی بزرگ‌تر از خودش را بالای سرش ببیند. جدا از این مساله مرفاوی می‌تواند به‌رغم اینکه رابطه خوبی با او ندارد به سفرهای پی‌درپی‌اش که می‌تواند برای استقلال ضررهای زیادی داشته باشد اعتراض کند چرا که تمام بار استقلال بر شانه‌های وی است که در کنار تیم مانده و دائم در این کشور و ان کشور به گشت و گذار نمی‌پردازد پس باید از هر لحاظ توجه و امکاناتی که باشگاه برای کادر فنی در نظر می‌گیرد برای او بیشتر از مولر باشد و این خود اغاز بحثی جدید و درگیری تازه خواهد شد ،  از طرفی دیگر بی‌شک استقلال به مولر احتیاج داشته که نام او را در ردیف نفرات کادر فنی قرار داده اما وی که دائم در سفر است می‌تواند نفعی برای استقلالی که امسال مدافع عنوان قهرمانی است داشته باشد !  حال حساب کنید سفرهای مولر در روزهای حساس لیگ باشد و او در حساس‌ترین لحظات در کنار تیمش نباشد ایا همین مساله کاستی و تنشی مضر را برای استقلال در پی نخواهد داشت !  مولر می‌توانست هم کمکی مفید برای مرفاوی باشد هم مربی‌ای کارامد برای استقلال اما به شرط انکه شرح وظایفی برای او تعریف می‌شد که هم صمد ناخوداگاه علیه‌اش موضع نگیرد و هم اینکه دائم در پرواز نمی‌بود و می‌توانست از اندوخته‌ها ،  دانش و تجربه‌اش چیزی به استقلالی‌ها بیاموزد اما با این روشی که او در پیش گرفته  ( مسافرت‌های پی‌درپی و تاخیر در برگشت به دلیل لغو پروازها و هزار و یک دلیل دیگر و مهم‌تر از همه اختلاف با صمد )  بی‌شک نه تنها نمی‌تواند کمکی به استقلال کند ،  بلکه هم استقلال صمد را می‌گیرد و هم باعث تضعیف استقلال خواهد شد ،  مگر اینکه استقلالی‌ها تا دیر نشده فکری برای این مشکل اساسی خود که به زودی یقه انها را به سختی خواهد گرفت ،  بکنند.