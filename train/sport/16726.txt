سنگربان ایرانی تیم فوتبال اینتراخت برانشویگ یکی از اهداف اصلی‌اش را حضور در جام‌جهانی 2014 برزیل خواند و گفت :  بازی برای ایران یکی از بزرگ‌ترین ارزوهایم است. دانیال داوری در این فصل اولین بازی‌اش در بوندس‌لیگا را برابر بورسیا دورتموند انجام داد و با وجود شکست تیمش به دلیل عملکرد خوبی که داشت ،  از سوی هواداران این تیم به عنوان بهترین بازیکن میدان انتخاب شد. به نقل از تسنیم ،  او درباره اولین بازی‌اش در بوندس لیگا گفت :  اولین حضورم در این رقابت‌ها فوق‌العاده بود. بازی در بوندس‌لیگا افتخاری بزرگ است و پاداش سختکوشی‌ام را گرفتم هرچند متاسفانه بازی را به دورتموند واگذار کردیم. سنگربان شیرهای زرد امیدوار است برانشویگ در سطح اول فوتبال باشگاهی المان باقی بماند. او در پاسخ به سوالی در خصوص ارزیابی‌اش از فصل 14 -  2013 بوندس لیگا گفت :  برای اینکه در بوندس‌لیگا باقی بمانیم باید نقاط قوت خودمان را باور داشته باشیم و سعی کنیم حریفی سرسخت برای تیم‌های دیگر در این رقابت‌ها باشیم. کارلوس کی‌روش ،  سرمربی تیم ملی ایران با مثبت بودن عملکرد دانیال داوری در فصل 13 -  2012 بوندس‌لیگا 2 او را به اردوی تیم ملی دعوت کرد ولی دروازه‌بان شماره 26 برانشویگ اولین دعوت کی‌روش را به دلیل تمرکز روی تیم باشگاهی‌اش نپذیرفت. کی‌روش که به ارزش‌های این دروازه‌بان ایرانی شاغل در فوتبال باشگاهی المان واقف بود بار دیگر از وی دعوت به عمل اورد و نام او را در فهرست بازیکنان تیم برای حضور در دیدار ایران مقابل قطر در چارچوب رقابت‌های مرحله مقدماتی جام ملت‌های اسیا 2015 قرار داد. این بار دانیال داوری به دعوت کی‌روش پاسخ مثبت داد ولی در این دیدار نیمکت‌نشین شد و نتوانست اولین بازی ملی‌اش را با پیراهن ایران به ثبت برساند. داوری در پاسخ به این سوال که اگر بار دیگر از سوی سرمربی پرتغالی تیم ملی فوتبال ایران به تیم ملی دعوت شوی دعوت او را می‌پذیری و اینکه فکر می‌کنی شانسی برای حضور در جام‌جهانی 2014 برزیل با ایران خواهی داشت ?  تاکید کرد :  بازی برای ایران یکی از بزرگ‌ترین ارزوهایم است و در حال حاضر یکی از اهداف اصلی‌ام حضور در جام‌جهانی 2014 است. سنگربان 25 ساله برانشویگ تاکید کرد که در فصل نقل‌وانتقالات تابستانی پیشنهادی از باشگاه‌های ایرانی یا خارجی نداشته و همچنان تمرکزش را روی اینتراخت برانشویگ گذاشته است. برانشویگ فصل گذشته نایب قهرمان رقابت‌های بوندس‌لیگا 2 شد و پس از 28 سال به بوندس‌لیگا المان بازگشت. دانیال داوری و ماریان پتکوویچ 34 ساله در بازگشت این تیم به سطح اول فوتبال المان بسیار تاثیرگذار بودند. داوری در خصوص رقابتی که با پتکوویچ برای ایستادن درون دروازه برانشویگ دارد ،  گفت :  رقابتی که بین من و ماریان وجود دارد برای عملکردمان خوب است ولی در کنار ان همیشه سعی می‌کنم با به نمایش گذاشتن بهترین عملکردم در ترکیب اصلی تیم حضور داشته باشم. وی در خصوص این پرسش که ایا احمدرضا عابدزاده را می‌شناسی ?  عنوان کرد :  بله ،  عابدزاده سنگربان فوق‌العاده‌ای بود. به غیر از او تمام بازیکنان ایرانی که پیش از این در المان بازی کرده‌اند را هم می‌شناسم. این دروازه‌بان با خودداری از ذکر نام بازیکن مورد علاقه‌اش در ترکیب تیم ملی ایران خاطرنشان کرد :  تیم ملی بازیکنان بزرگی دارد که مربی خیلی خوبی هم هدایت انها را به عهده دارد. داوری درباره تیم مورد علاقه‌اش گفت :  ارسنال انگلیس تیم مورد علاقه من است و طرفدار این تیم هستم.