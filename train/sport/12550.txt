ارژانتین موفق شد با گل انخل دی‌ماریا در وقت‌های اضافه ،  سوئیس را شکست دهد و به مرحله یک چهارم نهایی راه یابد.ارژانتین و سوئیس در ورزشگاه سائوپائولو برزیل برای مشخص شدن هفتمین تیم راه یافته به مرحله یک چهارم نهایی به مصاف هم رفتند که این دیدار در پایان 120 دقیقه گلی در بر نداشت تا به ضربات پنالتی کشیده شود.سوئیس در نیمه نخست بازی بهتری به نمایش گذاشت و می‌توانست به گل برسد که بی‌دقتی مهاجمان این تیم مانع از گل زدن شد. ارژانتین در نیمه دوم تیم برتر میدان بود و چندین بار می‌توانست دروازه سوئیس را باز کند که موقعیت‌های مسی و هیگویین با درخشش بنالیو از دست رفت تا بازی به وقت اضافه کشیده شود.ارژانتین و سوئیس در وقت اضافه نیز بازی نزدیکی برابر هم به نمایش گذاشتند. البی‌سلسته در بیشتر دقایق وقت اضافه توپ و میدان را در اختیار داشت اما نتوانست راه دروازه سوئیس را پیدا کند تا اینکه در دقیقه 118 پاس لیونل مسی به انخل دی‌ماری رسید تا این بازیکن بازی ضعیف خودش در این دیدار را جبران کند و با یک بغل پا ارژانتین را به گل برساند تا ارژانتین این دیدار را با نتیجه 1 بر صفر به سود خود به پایان برساند. در واپسین ثانیه‌های مسابقه ضربه ژمایلی در یک قدمی به دیرک دروازه اصابت کرد و در برگشت نیز نتوانست دروازه خالی ارژانتین را باز کند. در مرحله بعد باید با برنده بازی بلژیک و امریکا بازی کند.