روزنامه اعتماد که اخیرا برخی مواضع حمایتی جالبی از فدراسیون فوتبال اتخاذ می‌کند ،  امروز نوشت ؛  نظر یکی از بازدیدکنندگان سایت تابناک درباره منصور عظیم زاده رئیس مستعفی کمیته روابط بین الملل فدراسیون فوتبال که در بحران نامه به یک اسرائیلی مجبور شد استعفانامه‌یی بنویسد بسیار جالب و عجیب است. راستی ،  راست می‌گن ایشون از طرفدارهای پر و پا قرص خاتمی بوده ?  درباره این عضو موثر فدراسیون فوتبال حرف و حدیث‌های بسیاری شنیده می‌شود اما شاید قرابت او با سیدمحمد خاتمی به سال‌های حضورش در دانشگاه امام صادق ( ع )  بازمی گردد که پیش از انتخابات سال 76 و در بحبوحه جنگ تبلیغاتی چپ‌ها و راست‌ها به عنوان نماینده سیدمحمد خاتمی در مقابل نمایندگان ناطق نوری و ری شهری در سالن همایش دانشگاه حاضر شد و در تریبون ازاد دانشگاه امام صادق ( ع )  که به دعوت بسیج دانشجویی شکل گرفته بود به دفاع از نظرات و ارای خاتمی پرداخت اما در فعالیت‌های اجرایی نشان داد در گروه اصولگرایان قرار می‌گیرد. شاگرد اول هفت ساله دانشگاه امام صادق که با معدل 48 / 88 از 100 فارغ التحصیل شد و به مدت دو سال رئیس انجمن صنفی این دانشگاه محسوب می‌شد از شهریور 83 رئیس دفتر مدیرعامل و مدیر روابط عمومی سازمان سرمایه گذاری و مشارکت‌های مردمی شهر تهران ،  وابسته به شهرداری تهران بود که اعضای هیات مدیره‌اش افراد صاحب نامی در دولت‌های نهم و دهم شدند. علی سعیدلو ،  محمد علی ابادی ،  سیدمهدی هاشمی و داوود مددی که نشان می‌دهد دوستی عظیم زاده با انها به پیش از انتخابات 84 باز می‌گردد کمااینکه همین چند ماه پیش از او به عنوان جایگزین محمد اخوندی در سازمان تربیت بدنی نام می‌بردند که البته بنا به دلایلی از سوی عظیم زاده رد شد و او حضور در فدراسیون را پسندید. رئیس مستعفی کمیته بین الملل فدراسیون البته از دی ماه 84 به سمت مدیرعامل و رئیس هیات مدیره موسسه فرهنگی  -  هنری اتیه و همچنین مدیرمسوول نشریات اتیه  ( خورشید )  و تامین هم منصوب شد که البته در ماجرای درگیری مددی و مصری در دولت نهم طرف مددی را می‌گیرد و در نشریات از مواضع وزیر دفاع نمی‌کند تا بعد از چند روز از کار برکنار شود و جایش را به افرادی چون پاریاب دبیر شورای اطلاع رسانی دولت ،  جعفر بهداد رئیس سابق خبرگزاری ایرنا و کاوه اشتهاردی مدیرمسوول موسسه ایران بدهد. البته عظیم زاده با علی ابادی در شهرداری هم همکار بوده است و مسوول ویژه بازرسی و پیگیری معاونت فنی و عمرانی شهرداری بوده و ریاست روابط عمومی حوزه معاونت فنی و عمرانی را نیز برعهده داشته است .فدراسیون تحت فشاردیروز تلفن همراه علی کفاشیان از ظهر خاموش شد و رئیس دفترش اعلام کرد حاج اقا به جلسه‌یی رفته‌اند که البته می‌توان تشخیص داد از چه درجه اهمیتی برخوردار است چراکه کفاشیان در طول حضورش در فدراسیون تنها یک بار و ان هم بعد از انتخاب قطبی و برای دور ماندن از توصیه سازمان چنین کاری کرده است. اگرچه هم اکنون گزینه‌های بسیاری برای جایگزینی عظیم زاده مطرح است اما شانس مسعود عنایت از همه بیشتر نشان می‌دهد. اینکه کفاشیان چگونه در حال تماس با سازمان تربیت بدنی است تنها به بخشی از جریان بازمی گردد اما او شاید به این نکته توجه نداشته باشد که ناخواسته قدم در راهی می‌گذارد که به برکناری او ختم می‌شود و البته خطر دیگری را بر فوتبال ایران تحمیل خواهد کرد. اگرچه تیم ملی برای بازی با سنگاپور اماده می‌شود و هدف هم جام ملت‌های اسیا اعلام شده اما روند تحرکات دولتی و زمینه سازی رسانه‌های نزدیک به دولت نشان می‌دهد انها می‌خواهند سرنوشت قطبی و کفاشیان را به هم گره بزنند تا در صورت اماده شدن فضا و ایجاد بهترین فرصت ایده هایشان را پیاده کنند و مقدمات برکناری کفاشیان را فراهم سازند. زمان نشان می‌دهد مردم درباره عملکرد کفاشیان چه قضاوتی می‌کنند چراکه در دوران صفایی و دادکان هم جو عمومی این گونه بود که مردم ناراضی هستند. اما حالا همه حسرت می‌خورند.