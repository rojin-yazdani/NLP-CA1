سرمربی تیم فوتبال مس کرمان گفت :  حق تیم ما برابر استقلال اهواز حتی مساوی هم نبود و به نظر من عدالت رعایت نشد .به گزارش فارس ،  پرویز مظلومی پس از شکست یک بر صفر تیمش برابر استقلال اهواز در هفته سوم رقابت‌های لیگ برتر فوتبال در نشست خبری اظهار داشت :  گرما و شرجی بودن هوا تاکتیک تیم ما را به هم زد و نتوانستیم بازی خودمان را انجام دهیم. نیمه دوم بازی در اختیار تیم مس بود ،  اما نتوانستیم از موقعیت‌های خود استفاده کنیم. این قانون فوتبال است که اگر از موقعیت‌ها استفاده نکنی ،  بازنده میدان خواهی بود ،  ضمن اینکه بر خلاف بازی این گل را دریافت کردیم .وی ادامه داد :  استقلال اهواز یک تیم جوان ،  با انگیزه و اینده‌دار است که به نظر من حریف سرسختی برای هر تیمی خواهد بود ،  اما معتقدم در این مسابقه حق تیم مس شکست نبود. من حتی به تساوی در این بازی هم راضی نبودم. به نظر من در پایان بازی عدالت رعایت نشد .سرمربی مس خاطرنشان کرد :  باید این شکست را فراموش و برای اینده تلاش خود را بیشتر کنیم. مس در شرایط مسابقات به مرز امادگی می‌رسد و در اینده امادگی بیشتری به دست خواهیم اورد .مظلومی افزود :  4 بازیکن جدید به خدمت خواهیم گرفت و با اضافه شدن این افراد بازی‌های اینده را در شرایط بهتری انجام خواهیم داد .وی یاداور شد :  من نگران کار خود نیستم. ما مربیان ساک به دوش هستیم و تا زمانی که ما را بخواهند در خدمت تیم خواهیم بود و هیچ مشکلی برای جدایی نخواهیم داشت.