همه چیز حاکی از ان است که بارسلونا و رئال مادرید در طول یک ماه اینده چهار بار برابر یکدیگر قرار خواهند گرفت . بازی دور برگشت لالیگا و فینال کوپا دل ری قطعی است  ،  دو نیمه نهایی چمپیونزلیگ هم با توجه به نتایج دور رفت دو تیم تقریبا حتمی به نظر می‌رسد . گل  ،  بارسلونا توانست که شاختار دونتسک را 5 - 1 در نیوکمپ ببرد تا یک بازی تشریفاتی را در دور برگشت مرحله یک چهارم نهایی چمپیونزلیگ در روز سه شنبه 23 فروردین در اوکراین داشته باشد  ،  هر چند که کاتالان‌ها سعی می‌کنند محتاط باشند . پیکه بعد از برد گفت  :  90 دقیقه مانده است و باید محتاط بود . اگر گل زودهنگام بخوریم خطرناک می‌شود . اگر در نهایت دو تیم در نیمه نهایی با یکدیگر برخورد کنند  ،  ماراتن شروع خواهد شد .به گزارش مرجع خبری رئال مادرید بامداد 28 قروردین  ،  ساعت 0030  ،  اولین تقابل رئال مادرید و بارسلونا در برنابئو در دور برگشت لالیگا خواهد بود . این بازی تقریبا بی حال‌ترین الکلاسیکو خواهد بود چرا که شانس قهرمانی بارسلونا در لالیگا تقریبا مسجل شده است و شاید تنها انگیزه رئال  ،  گرفتن انتقام شکست 5 - 0 بازی رفت در نیوکمپ باشد  ،  از طرفی یک الکلاسیکو همیشه یک الکلاسیکوست . اما درست چهار روز بعد دو تیم باید رو در روی یکدیگرقرار گیرند . ساعت 24 چهارشنبه 31 فروردین دو تیم 90 دقیقه برای یک جام تلاش خواهند کرد  ،  یک نبرد بسیار مهم . اما بعد از این دو بازی بزرگ  ،  دو الکلاسیکوی دیگر در مرحله نیمه نهایی چمپیونزلیگ برگزار خواهد شد . چهارشنبه هفت اردیبهشت  ،  ساعت 23 : 15 در برنابئو بازی رفت برگزار خواهد شد و بازی برگشت نیز سه شنبه 13 اردیبهشت در نیوکمپ خواهد بود . بعد از ان هم یکی از دو تیم راهی فینال خواهد شد تا با یکی از شالکه  ،  اینتر  ،  چلسی و یونایتد در فینال بازی کند . در پایان  ،  چهار الکلاسیکو در 18 روز که امار شگفت انگیزی به نظر می‌رسد . البته کار به این جا ختم نمی‌شود  ،  بارسلونا و رئال مادرید می‌توانند سوپرکاپ اسپانیا را هم به احتمال فراوان در تابستان اینده در بازیهای رفت و برگشت برگزار کنند  !