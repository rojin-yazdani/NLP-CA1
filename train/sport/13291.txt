خبر مذاکره بهرام افشارزاده با فرهاد مجیدی تکذیب شد.به گزارش ایسنا ،  در روزهای گذشته خبری مبنی بر مذاکره بهرام افشارزاده ،  گزینه اول مدیرعاملی باشگاه استقلال با فرهاد مجیدی ،  کاپیتان سابق ابی‌ها برای سرمربی‌گری این تیم منتشر شد که بهرام افشارزاده این خبر را شدیدا تکذیب کرد.افشارزاده در این رابطه گفت :  اواخر هفته گذشته در حالی این خبر منتشر شد که من اصلا در تهران نبودم و در مسافرت به سر می‌بردم. از طرف دیگر فرهاد مجیدی در تهران نیست و در اسپانیا به سر می‌برد. این خبر از اساس درست نیست و من هیچ گونه مذاکره‌ای با فرهاد مجیدی نداشتم.افشارزاده گفت :  هنوز حضور من به عنوان مدیرعامل استقلال مشخص نشده است بنابراین وقتی هنوز سمتی در این باشگاه ندارم ،  فعالیت در استقلال در هر زمینه‌ای معنایی ندارد.دبیرکل پیشین کمیته ملی المپیک همچنین از اعلام جرم درباره انتشاردهندگان خبر مذاکره‌اش با فرهاد مجیدی خبر داد.