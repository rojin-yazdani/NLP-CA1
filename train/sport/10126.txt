شش نفر از پرورش اندام کاران ایرانی به مرحله فینال مسابقه‌های جهانی بحرین راه یافتند. به گزارش ایسنا ،  در ادامه شصت و دومین دوره مسابقه‌های جهانی پرورش اندام در منامه بحرین یوسف کریمی در وزن 70 کیلوگرم ،  بیت الله عباسپور در وزن 80 کیلوگرم ،  عباس عاقلی و مهدی عیاری در وزن 80 کیلوگرم ،  علی تبریزی در وزن 90 کیلوگرم و مجتبی نوترکی در وزن 100 کیلوگرم شش ورزشکار ایران راهی مرحله فینال شدند. مرتضی روشن ضمیر در مرحله مقدماتی یازدهم شد.فریدون حقی دیگر نماینده ایران حتی نتوانست به جمع 15 نفر پایانی صعود کند. مسابقات پرورش اندام جهانی بحرین با حضور ورزشکارانی از 72 کشور برگزار می‌شود. ایران با هشت ورزشکار در این رقابت‌ها حاضراست. مسابقه‌های مرحله فینال این رقابت‌ها امروز ( پنج شنبه )  برگزار خواهد شد.