شاید رضازاده مورد توجه بودن خود در روزهای دوری از وزنه زدن را مدیون حضور در هیئت مدیره سایپا باشد ،  باشگاهی که به خاطر حضور علی دایی و محمد مایلی‌کهن در ان ،  کم در دید ورزشی‌ها نیست. به نوشته خراسان ،  رضازاده بیش از یک ماه قبل ،  اولین موفقیتش با تیم ملی وزنه برداری را در قامت مدیر تیم‌های ملی این رشته جشن گرفت و همین اتفاق اغازی بود برای موفقیت‌های هرکول در جایگاهی متفاوت‌تر از ان‌چه که تا حالا در ان وجود داشت. این گفت‌وگو ساعاتی قبل از پرواز تیم ملی وزنه‌برداری به ازبکستان انجام شد. این اردو اخرین اردوی برون مرزی وزنه‌برداری ایران در سال 87 است .هدفتان از برگزاری اردوی تیم ملی در ازبکستان چیست ? من و بهمن زارع هدایت تیم ملی در ازبکستان را بر عهده داریم. در این 14 روزی که در ازبکستان هستیم ،  می‌خواهیم تیم خود را برای شرکت در رقابت‌های قهرمانی اسیا که در قزاقستان برگزار می‌شود اماده کنیم .کدام وزنه‌برداران را با خود به ازبکستان می‌برید ? مرتضی رضائیان ،  سجاد بهروزی ،  بهداد سلیمی ،  نواب نصیر شلال ،  سعید علی‌حسینی ،  اصغر ابراهیمی ،  سهراب مرادی ،  سعید محمدپور و رشید شریفی .گویا قرار است تیم دوم ایران هم هم‌زمان در ایران تمرین‌هایش را دنبال کند ? بله. این اردو زیر نظر زالای ،  مربی مجاری برگزار می‌شود و مسعود قاسمی و هادی پانزوان هم به او کمک می‌کنند. محسن بیراوند ،  محمد صالحی ،  احد سنجابی ،  علی دهقانیان ،  رسول تقیان ،  امید ناییج ،  مهدی پانزوان ،  بهادر مولایی ،  غلامرضا اصغرخواه ،  انوش ارمک و مرتضی شاه‌محمدی هم در اردوی تهران حضور دارند .برنامه‌ای برای شرکت در تورنمنت‌های بین‌المللی ندارید ? چرا اتفاقا. به زودی زمان برگزاری تورنمنت بین‌المللی نامجو می‌رسد .چرا برای برگزاری اردوی تیم ملی ،  ازبکستان را انتخاب کردید ? ازبکستان از نظر جا و امکانات از گزینه‌های دیگر بهتر بود .رکورد شکنی سعید علی‌حسینی همه را به یاد زمانی انداخت که خود شما وزنه می‌زدید. انگار جوان بسیار مستعدی است ? سعید وزنه‌برداری است که نشان داده توانایی‌های زیادی دارد. البته باید برای او برنامه‌ریزی شود تا بتواند موفق ظاهر شود. سعید از تمام لحاظ ،  شرایط این را دارد که وزنه‌های سنگینی بزند. او از تکنیک و قدرت بسیار خوبی برخوردار است. نباید این را فراموش کرد که او باید به ارامی پیش برود تا بتواند در المپیک رکورد شکنی کند. باید مراقب مصدومیت هم باشد .شایعه شده که شما با او مشکل دارید .چرا باید مشکل داشته باشم ?  مگر چه اتفاقی بین ما افتاده ? می‌گویند چون او احتمالا می‌تواند رکوردهای شما را بشکند و شما دوست ندارید رکوردهایتان به این زودی شکسته شود ،  از رکورد شکنی‌های او خوشحال نیستید .اولا که وجود اختلاف با ناراحتی یکی نیست. ممکن است من از این‌که رکوردهایم شکسته شود ناراحت شوم اما این نمی‌تواند دلیل وجود اختلاف باشد. ضمنا من از این‌که رکوردهایم را یک ایرانی بشکند اصلا ناراحت نمی‌شوم. من می‌دانم که رکوردهایم بالاخره روزی شکسته می‌شوند. دیر یا زود این اتفاق می‌افتد. حالا چه بهتر که این کار را یک ایرانی انجام دهد تا این‌طوری قدرت وزنه‌برداری ایران به همه دنیا ثابت شود .پس این شایعه‌ها از کجا می‌ایند ? از همان‌جایی که می‌گفتند من دوپینگ کردم که به المپیک نرفتم. نمی‌دانم چرا این بحث‌های بی‌اساس را مطرح می‌کنند. این صحبت‌ها همیشه در مورد ادم‌های مطرح شنیده می‌شود. عادت ندارم زیاد به این شایعات توجه کنم .عضویت در هیئت مدیره باشگاه سایپا چطور است ? این هم یک تجربه مدیریتی است .به نظر می‌رسد هیئت مدیره سایپا در انتخاب سرمربی موفق عمل کرده. تا حالا که محمد مایلی‌کهن خوب نتیجه گرفته است .بله. خوش‌بختانه مایلی‌کهن تا حالا نتایج خوبی گرفته و ما را به اینده امیدوار کرده است. امیدوارم این روند رو به رشد ادامه داشته باشد و سایپا در جدول لیگ برتر ،  پیش‌روی داشته باشد .به قهرمانی که امیدوار نشده‌اید ?  ! فعلا زود است در مورد این موضوع حرف بزنیم. البته خیلی تیم‌ها از ما جلوتر هستند اما در فوتبال هر اتفاقی می‌تواند بیفتد. حداقل این‌که می‌توانیم به رده‌های بالایی جدول برسیم.