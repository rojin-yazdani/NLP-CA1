ظاهرا علی کفاشیان ،  تمامی امتیازات لازم را برای کنار گذاشته شدن از ریاست فدراسیون فوتبال کسب کرده است و حالا شاید رئیس سازمان تربیت بدنی برای ایجاد تغییرات قریب‌الوقوع در فدراسیون فوتبال ،  منتظر بازگشت رئیس این فدراسیون از خارج باشد .به نوشته جام جم ،  کفاشیان در تعطیلات نوروز  ( 2 روز پس از شکست تیم ملی مقابل عربستان )  ،  در ارتباط زنده‌اش با برنامه 90 از جزیره کیش نشان داد که می‌خواهد مستقل باشد. او در ان برنامه ،  در جواب عادل فردوسی‌پور که پرسیده بود ایا بدون اجازه علی دایی اب می‌خورد ،  گفت :  اصلا لیوانی دست ما نیست که بخواهیم ان را جابه‌جا کنیم ! البته کفاشیان نمی‌دانست اگر می‌خواهد در فدراسیون فوتبال ، یک رئیس واقعی باشد ،  حداقل باید اطلاعات کاملی از این رشته ورزشی داشته باشد .سرمربی تیم فوتبال لیورپول چه کسی است ?  نمی‌دانم. اسامی خارجی برایم سخت است !  امشب در لیگ برتر کدام بازی مهم انجام می‌شود ?  نمی‌دانم ،  شما راهنمایی‌ام کنید !  و البته چند سوال فوتبالی دیگر که پاسخ همه انها از سوی رئیس فدراسیون فوتبال ،  کلمه دست به نقد نمی‌دانم بود .علی کفاشیان شنبه شب و در برنامه نگاه یک ،  این‌گونه بی‌اطلاعی و بی‌اهمیتی‌اش نسبت به مسائل فوتبال را به اثبات رساند تا این شائبه به وجود بیاید که این برنامه  ( که رویکردی سیاسی دارد )  با چراغ سبزی اشکار برای قانع کردن مردم از برکناری احتمالی کفاشیان و جلسه اضطراری مجمع فوتبال و انتخاب رئیس جدید صورت گرفته. فردای ان شب  ( صبح یکشنبه )  علی کفاشیان با رفتن به قطر و نزد بن‌همام ،  نشان داد که نسبت به دیپلماسی ورزشی ایران هم بی‌تفاوت است .هرچند محمد بن‌همام ،  رئیس قطری کنفدراسیون فوتبال اسیا در سفر اسفند ماه گذشته به کشورمان ،  پس از جلسه با محمد علی‌ابادی ،  رای ایران را در جیب خود گذاشت و رفت ؛  اما یک ماه و اندی بعد ،  وقتی پای دوست قدیمی ورزش ایران ،  یعنی شیخ احمد  ( رئیس کویتی شورای المپیک اسیا )  به میان امد و او درخواست کرد که ایران در معرفی نمایندهAFC  ،  برای حضور در انتخابات هیات اجرایی فیفا ،  به شیخ سلمان بحرینی رای بدهد ،  معادله اختصاص رای ایران به یکی از 2 نامزد عرب حاضر در جدال مدیریتی فوتبال اسیا ،  به معادله‌ای چندمجهولی بدل شد.البته این معادله را علی کفاشیان چشم‌بسته حل کرد تا با سفر به قطر و نشستن در هواپیمای اختصاصی بن‌همام قطری ،  علی‌ابادی ،  افشارزاده ،  شیخ احمد و صدالبته شیخ سلمان را انگشت به دهان بگذارد ؛  سفری که بدون هماهنگی رئیس ورزش انجام شد تا خودبه‌خود ظرف اشتباهات کفاشیان را نزد علی‌ابادی سرریز کرده باشد .کفاشیان که طی 2 روز گذشته ،  با دادن دست دوستی با محمد بن‌همام ،  تمامی ملاحظات ،  مناسبات و رایزنی‌های رئیس و دبیرکل کمیته ملی المپیک را زیر پا گذاشته است ،  روز گذشته در کنار رئیس قطری کنفدراسیون فوتبال اسیا به سریلانکا رفت تا ضمن بازدید از دفتر منطقه‌ای توسعه فیفا در سریلانکا ،  با مانیلا فرناندو ،  نایب رئیسAFC دیدار کند .بن‌همام که حالا با داشتن کفاشیان ،  خیالش تا حدودی از رای ایران راحت شده ،  در سفر به سریلانکا ،  رایزنی‌های لازم را با روسای فدراسیون‌های اسیای میانه و جنوب اسیا درخصوص انتخابات اتی هیات اجراییFIFA و جلب نظر مسوولان فدراسیون‌های فوتبال کشورهای مذکور انجام داد .18 اردیبهشت تکلیف نمایندهAFC در هیات اجرایی فیفا روشن می‌شود و در این مدت باقیمانده ،  ایران می‌بایست بین سلمان و بن‌همام ،  یکی را برگزیند. حالا باید دید اختلاف‌نظر علی‌ابادی و افشارزاده با کفاشیان در این زمینه ،  چه تبعاتی برای فوتبال ما خواهد داشت. کم نیستند صاحب‌نظرانی که برکناری رئیس فدراسیون فوتبال را محتمل می‌دانند. در این میان ،  حتی از واعظی اشتیانی به عنوان جانشین علی کفاشیان یاد می‌شود .این گمانه‌زنی‌ها را بگذارید در کنار جمله رئیس فدراسیون فوتبال که به برخی دوستان قدیمی‌اش در فدراسیون دوومیدانی گفته فضا را برای بازگشت من مهیا کنید !