در حالی که ماجرای بازگشت علی کریمی به پرسپولیس از مدت‌ها پیش به سوژه اول رسانه‌های ورزشی تبدیل شده این بحث که علیرضا واحدی نیکبخت در نیم فصل دوم پیراهن چه تیمی را بر تن خواهد کرد توجه همه را به خود جلب کرده است .نیکبخت واحدی که اواخر فصل گذشته مشکلاتی با عباس انصاری فرد پیدا کرده بود و پس از درگیری فیزیکی با مدیرعامل باشگاه پرسپولیس روابط خود را با انصاری فرد تعدیل کرده بود به خاطر تصمیم ستاد منشور اخلاقی نتوانست در نیم فصل اول برای تیمی به میدان برود او در حالی که رضایت نامه‌اش را از باشگاه پرسپولیس گرفته بود با این امید که ناصر شفق مدیرعامل باشگاه تراکتورسازی و عضو هیات رئیسه فدراسیون فوتبال با نفوذ خود بتواند مشکلات او را حل کند با تیم تراکتورسازی قرارداد بست و حتی در تمرینات این تیم نیز شرکت کرد اما سازمان لیگ پس از اینکه مدتی شایعه محرومیت نیکبخت واحدی به خاطر منشور اخلاقی را تکذیب می‌کرد ،  در نهایت رسما مانع از صدور کارت بازی این بازیکن شد و حتی اعلام کرد که علیرضا واحدی نیکبخت تا یک سال حق حضور در رقابت‌های لیگ برتر را ندارد .در طول این مدت بحث پیوستن نیکبخت به تیم‌های فولاد گستر و شهرداری تبریز ،  استیل اذین ،  پرسپولیس و …  مطرح بوده اما حالا این موضوع که نیکبخت در صورت مخالفت باشگاه استیل اذین با بازگشت علی کریمی به پرسپولیس گزینه اول حبیب کاشانی به حساب می‌اید بر سر زبان‌ها افتاده است .در این میان اما ابهاماتی به وجود امده که ابعاد تازه‌ای به این ماجرا داده است· در حالی که سازمان لیگ تاکید می‌کنند علیرضا واحدی نیکبخت بازیکن تراکتورسازی بوده و سهمیه لیگ برتری محسوب می‌شود .مسوول روابط عمومی هیات فوتبال تبریز تاکید می‌کند که نیکبخت بازیکن تیم تراکتورسازی نیست و سهمیه لیگ برتر محسوب نمی‌شود. در واقع اگر نیکبخت سهیمه لیگ برتر محسوب نشود باشگاه پرسپولیس طبق قانون نمی‌تواند این بازیکن را به خدمت بگیرد چرا که لیست 22 نفره بازیکنان پرسپولیس پر شده و این باشگاه فقط می‌تواند یک بازیکن لیگ برتری به خدمت گرفته و یک بازیکن را به همان تیم قرض دهد .جالب اینکه باشگاه تراکتورسازی خواستار معاوضه ارفی با جاسم کرار با معاوضه نیکبخت با ارفی شده بود که مورد موافقت باشگاه پرسپولیس قرار نگرفت. در مجموع علاوه بر اینکه سرنوشت نیکبخت با علی کریمی گره خورده این ابهام که او سهمیه لیگ برتری محسوب می‌شود یا خیر دردسرهایی را برای باشگاه تراکتورسازی و نیکبخت ایجاد کرده است .در چنین شرایطی باشگاه پرسپولیس سکوت اختیار کرده تا هیات مدیره باشگاه استیل اذین طی 48 ساعت اینده نظر نهایی خود را درباره علی کریمی را اعلام کند. باشگاه پرسپولیس در صورت مخالفت استیل اذین با پیوستن علی کریمی به پرسپولیس مذاکرات خود برای به خدمت گرفتن نیکبخت را اغاز کرد و چه بسا که این بازیکن در صورت برطرف شدن مشکلات قانونی همراه تیم پرسپولیس به دبی برود.