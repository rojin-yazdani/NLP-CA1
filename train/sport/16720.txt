سرمربی تیم ملی فوتبال در نشست خبری پاسخگوی سؤالات خبرنگاران شد. به گزارش ایسنا ،  کارلوس کی‌روش در ابتدای این نشست خبری با اشاره به اینکه باید توضیحاتی درباره مسائل اخیر فوتبال ایران اظهار کند ،  گفت :  به دلیل رعایت ادب و احترام با توجه به مسائل عنوان شده در جلسه با رئیس فدراسیون و نماینده وزارتخانه به صورت رسمی صحبتی را ارائه نکردم. امروز پس از اتمام جلسه با کفاشیان به خاطر هواداران فوتبال ایران و حامیان فوتبال باید نظرات خودم را به صورت شفاف اعلام کنم تا تمامی حقایق مطرح شده باشند. وی ادامه داد :  گزارش مختصری را در این باره عرض می‌کنم. 29 اسفند ماه سال 93 بود که جلسه‌ای را با رئیس فدراسیون فوتبال داشتم و اعلام کردم که بعد از بازی با تیم سوئد قرارداد من با تیم ایران به پایان می‌رسد. این صحبتی بود که کفاشیان اعلام کرد. ما در ان جلسه به توافق دوستانه و مردانه رسیدیم و این موضوع بین کفاشیان و شخص بنده بود. وی با طرح اینکه چرا ان زمان این مطلب توسط رئیس فدراسیون فوتبال اعلام شد ،  گفت :  در ان زمان متوجه شدیم که طبق شرایط فعلی و با توجه به مشکلات مدیریتی و مالی موجود غیرممکن است که به اهدافمان برسیم. همه ما باید مطلع باشیم ،  تصمیمی که ان زمان اعلام شد به ان دلیل نبود که ما روز بدی را پشت سر گذاشته بودیم یا اینکه از قبل تصمیم گرفته بودیم که این اتفاق رخ دهد اما متاسفانه در این زمینه اجبار پیدا کردیم و این موضوع بر خلاف خواسته و اراده شخصی ما بود. سرمربی تیم ملی با بیان اینکه دو طرف بسیار ناراحت بودند که به این نتیجه رسیده‌اند ،  بیان کرد :  انچه عنوان شد ،  چیزی نبود که برای فوتبال ایران در ذهن داشتیم. تصمیم ما بر اساس حقایقی بود که با ان روبه‌رو بودیم و یکسری اتفاقات ما را مجبور کرد که چنین تصمیم بگیریم و پس از بررسی‌های عمیق به این نتیجه رسیدیم که هر دو طرف مجبورند این تصمیم را قبول کنند. وی ادامه داد :  پس از ان اتفاقات فرودگاه رخ داد و پلیس فرودگاه پاسپورت من را گرفت. اگر تا ان زمان هم شک و شبهه‌ای وجود داشت اما پس از ان همه به این نتیجه رسیدیم که مشکلات به صورت عمیق وجود دارد. پس از ان قول دادند زمانی که از اردوی اتریش و سوئد برگردیم ،  مشکلات حل خواهد شد اما در حالی که به ایران بازگشتیم ،  باز هم می‌خواستند پاسپورت من را بگیرند. کی‌روش با اشاره به اینکه پس از ان کفاشیان طبق توافق جلسه‌ای را با هیات رئیسه فدراسیون فوتبال برگزار کرد ،  گفت :  هیات رئیسه با جدایی و استعفای دوستانه من موافقت نکرد و پس از ان نیز جلسه‌ای هفت ساعته بین من و رئیس فدراسیون فوتبال برگزار شد. مطلبی که اعلام شد این بود که با راهکارهایی که مطرح خواهد شد ،  مسائل را حل کنیم. فکر کردم در جلسه‌ای که با رئیس فدراسیون خواهم داشت از راه حل‌های مالی ،  اداری و مدیریتی و برنامه‌های تیم ملی حمایت خواهد شد تا در رسیدن به مسیرمان در جام جهانی 2018 روسیه حمایت‌های لازم صورت گیرد. این موفقیت تنها در صورتی حاصل می‌شود که حمایت صورت گیرد اما باید بدانیم که انجام دادن مسئولیت‌های من در موفقیت تیم ملی داستان دیگری است. بدون حمایت‌های لازم نمی‌دانم که چطور باید وظایفمان را انجام دهیم. با توجه به شرایط لازم مقدور نیست که اردو به اردو و بازی به بازی وظایف خود را انجام دهیم. شرایط جدایی من را هیات رئیسه فدراسیون فوتبال نپذیرفت و به همین دلیل من اینجا حضور دارم. سرمربی تیم ملی ادامه داد :  پس از پایان جلسه امروز هیچ گونه راه حلی از طرف ریاست فدراسیون ارائه نشد. به همین دلیل به صورت شفاف عنوان می‌کنم که تحت شرایط فعلی و با توجه به مشکلات اداری و مالی موجود ،  مقدور نیست که به مسیرمان ادامه دهیم و به هدفمان برسیم. هیات رئیسه فدراسیون فوتبال شرایط دوستانه من را نپذیرفت و در نتیجه من هنوز تحت قرارداد با تیم ملی فوتبال ایران هستم. او در پاسخ به اینکه امیر عابدینی نیز که یکی از منتقدان او محسوب می‌شود عنوان کرده بود ،  خواسته‌های کی‌روش به حق است ،  گفت :  دقیقا منظور من هم همین است. تنها مساله‌ای که با ان مواجهیم این است که پس از گذشت چهار سال وظیفه یک شخص که رهبری تیم را بر عهده دارد ،  اتخاذ تصمیمات نادرست است. شما به عنوان یک رهبر دو وظیفه دارید. یا باید دنبال محبوبیت باشید و با روی خوش این کار را انجام دهید یا اینکه حضوری داشته باشید که بنا بر تصمیمات درست باشد. برای گرفتن تصمیمات درست حتما باید برنامه‌ریزی داشته باشید و قدم به قدم جلو بروید. نمی‌توانید این مسیر را ادامه دهید و زندگی را تلخ کرده و بدون برنامه‌ریزی پیش بروید. وی ادامه داد :  پس از گذشت 4 سال به عنوان یک مربی هنوز نمی‌دانید مخارج ،  هتل ،  هواپیمایی ،  حقوق‌ها و …  به چه صورتی قرار است پرداخت شود. دیگر ادامه این کار مقدور نیست. هم‌اکنون بنا بر صحبت‌ها به این نتیجه رسیده‌ایم که زمان وعده و وعید نیست و باید متحد شویم. کی‌روش با اشاره به اینکه باید تیم اماده‌ای را تشکیل داد ،  گفت :  تیم‌هایی مثل امارات ،  قطر ،  عربستان سعودی ،  ازبکستان و چین رقبایی هستند که ما با ان‌ها مواجهیم. استرالیا ،  ژاپن و کره جنوبی توانسته‌اند جایگاه‌شان را به دست اورند و این ما هستیم که باید در مقابل سایر تیم‌هایی که نام بردم برای حفظ جایگاهمان بجنگیم. او ادامه داد :  وقتی شما افرادی را در کنار خود دارید که در قسمت مدیریتی به صورت مدام به جایگاه شما لطمه می‌زنند و موفقیت تیم ملی را مورد انزوا قرار می‌دهند مقدور نیست که شما به راه خود ادامه دهید. یوزپلنگ ایرانی نشانی است که بر روی پیراهن تیم ملی نقش بسته است و این اتفاق به این دلیل انجام شد که بتوانیم از انقراض یوزپلنگ ایرانی جلوگیری کنیم. مطمئن باشید اگر یوزپلنگ را درون قفس قرار داده و در کنارش عقرب و مار باشد ،  مطمئنا منقرض خواهد شد. سرمربی تیم ملی گفت :  در قسمت مدیریتی امکان این نیست که بتوانید به موفقیت برسید. با افرادی که نمی‌توانید به ان‌ها اعتماد کنید و دنبال این هستند که به منافع خود برسند و هر روز این کار را انجام می‌دهند و سعی می‌کنند باعث تحریک افراد مختلف شوند و سعی می‌کنند گزارش‌های منحرف و اشتباهی را ارائه کنند. ان‌ها به مردم و مقامات هر روز دروغ می‌گویند و سعی می‌کنند نام و کار شما را زیر سؤال برده و به ان لطمه بزنند. در حوزه مدیریتی نیاز است که تصمیم‌های جدی گرفته شود و در 4 سال گذشته هنوز این را یاد نگرفته‌اند. اگر تصمیم‌های لازم گرفته نشود مقدور نیست که به موفقیت برسیم ؛  چرا که در نهایت عقرب‌ها و مارها یوزپلنگ را از پا درمی‌اورند. او د ر پاسخ به سؤال ایسنا مبنی بر اینکه با توجه به عدم موافقت هیات رییسه با قطع همکاری شما و نیز با توجه به صحبت‌هایی که در مورد فراهم نشدن امکانات لازم برای موفقیت تیم ملی از سوی فدراسیون فوتبال مطرح کردید ایا با اجبار در برهه زمانی فعلی هدایت تیم ملی فوتبال ایران را بر عهده گرفته‌اید گفت :  شما درست می‌گویید. حس می‌کنم که اجبار پیدا کردم که در این نقطه باشم و نمی‌دانم چگونه باید مسئولیت‌هایم را انجام دهم. 37 روز تا شروع اولین رقابت ما در مقدماتی جام‌جهانی روسیه فرصت باقی است. من به خاطر عشق و علاقه‌ای که از مردم ایران دریافت کردم حس می‌کنم که به مردم بدهی دارم. صحبتی که من دارم این است که تعهد و تمرکز لازم را زمانی می‌توانید داشته باشید که احترام و حمایت‌های لازم انجام شود. من باید پاسخگوی حمایت‌های مردم باشد و همین طور است که این وظیفه را حس می‌کنم که باید به این مهم برسم که شاید حتی بعضی‌ها دوست نداشته باشند اما باید در این مسیر موفق باشیم و این موضوع را نشان بدهیم. کی‌روش ادامه داد :  اطلاع دارید که اتفاقاتی که در فرودگاه افتاد من را دچار لطمه روحی کرد و در بعد داخلی و خارجی لطمه بزرگی به ابرویم بود و برای من بسیار ناراحت کننده بود. این اتفاقات برای من در ابتدای فروردین در فرودگاه افتاد. روز 12 فروردین ماه قول دادند که این مشکل برطرف شود اما حس می‌کنم که به عنوان یک گروگان مورد بازی قرار گرفته‌ام که بین فدراسیون فوتبال و اداره مالیات است. سرمربی تیم ملی ادامه داد :  ما امروز قرعه‌کشی رقابت‌های مقدماتی جام جهانی 2018 روسیه را در مالزی داشتیم و تمامی سرمربیان برتر اسیا انجا حضور داشتند ولی ما به عنوان تیم اول نتوانستیم به انجا برویم. من مثل یک گروگان اینجا گیر کرده‌ام و این یک بازی رفت و برگشت پینگ‌پنگ میان فدراسیون فوتبال ،  وزارت ورزش و جوانان و اداره مالیات است و نمی‌دانم چه کار باید بکنم. من باید امروز در مالزی حضور داشتم تا در مورد بازی‌های دوستانه تیم ملی برنامه‌ریزی‌های لازم را داشته باشیم تا بتوانیم راهکارهای مناسب را برای منافع ملی فوتبال ایران اتخاذ کنیم. هم‌اکنون تیم‌های رقیب ما در حال رایزنی برای هماهنگی بازی‌های دوستانه‌اند. فکر می‌کردم امروز راه حل‌ها را می‌شنوم اما این اتفاق نیفتاد. کی‌روش ادامه داد :  بار دیگر به صورت شفاف می‌گویم زمانی برای شنیدن قول‌ها و وعده و وعیدها نیست و اینکه بگوییم کارها به صورت خارق‌العاده‌ای انجام خواهد شد. به دلیل همین تصمیمات برای من و دوستان من 60 هزار یورو جریمه برداشت. به صورت شفاف باید مطرح کنند که پول‌ها از کجا برای هتل‌ها ،  هواپیمایی ،  حقوق‌ها ،  البسه ،  پول توجیبی روزانه خواهد امد. وظیفه من این است که توجهات را به این مسائل جلب کنم. من و رئیس فدراسیون رابطه دوستانه‌ای داشته و خواهیم داشت. سعی می‌کنیم راه‌حلی برای جدایی از هم پیدا کنیم و این سعی هم شد اما هیات رییسه با این مسئله موافقت نکرد. الان راه حل برای من چیست ?  او با تاکید بر اینکه راجع به صحبت‌های سایر افراد مطلبی را عنوان نخواهد کرد ،  اظهار کرد :  من تنها می‌توانم به افرادی که امادگی این را دارند که راه‌حل‌های مورد نیاز را بگویند اعتماد کنم. واقعیت مطلب این است که پس از گذشت 4 سال وعده هم‌اکنون تعهدات لازم صورت نگرفته است. این قول‌ها در مقدماتی جام جهانی برزیل در خود رقابت‌های جام جهانی ،  در مسیر جام ملت‌ها و باز هم در بازی‌های دوستانه سوئد و شیلی انجام شد ولی ما سفری را به اتریش و سوئد داشتیم که بسیار دشوار بود. با تمام احترامی که برای همه قائل هستم اما 37 روز تا شروع مسابقه‌های جام جهانی فرصت داریم. این مطلب را قویا تکرار می‌کنم که اگر قرار است در مسیر رقابت‌های 2018 روسیه موفق باشیم حتما باید برنامه بسیار سطح بالایی از نظر امادگی برای تیم ملی و بازیکنانش فراهم کنیم. نباید تصمیماتی که در لحظه اخر گرفته می‌شود را دوباره تکرار کنیم. نمی‌توانیم اینده فوتبال ایران را با تخیلات خود گره بزنیم. سرمربی تیم ملی افزود :  عربستان این بار خیلی قوی به مصاف ما خواهد امد. ان‌ها 2 بر یک تیم المپیک ما را در خانه شکست دادند. بیدار شوید !  تیم امید ما تمام منابع لازم از مربی گرفته ،  بازیکنانی که می‌خواستند ،  پاداش‌ها ،  سکه‌های طلا و تمرین در ازادی را در اختیار داشتند. مطمئن باشید ان‌ها بسیار قدرتمندانه در مقابل ما حضور خواهند داشت. چین ،  عربستان ،  امارات ،  قطر ،  ازبکستان بسیار محکم و قدرتمندانه در مقابل ما صف‌ارایی خواهند کرد. ان‌ها هزینه‌های مختلفی را پرداخته و نمی‌خواهند فرصت‌هایشان را از دست بدهند. ایا فکر می‌کنید که تیم ملی قطر که میزبان جام جهانی 2022 است یک جام جهانی قبل از ان را از دست می‌دهد ?  شما هم اکنون می‌خواهید چه مطلبی را به من بگویید ?  اینکه 37 روز به بازی‌های مقدماتی جام جهانی 2018 روسیه فرصت مانده ?  چه حمایت‌هایی انجام خواهد شد و من باید دخالت‌های مستقیم در مسائل فنی را قبول کنم ?  ایا انتظار این را دارید افرادی بیایند و تصمیم بگیرند که هیچ گونه تجربه‌ای ندارند ؛  ان هم در تیمی که تحت مدیریت من قرار دارد. به خاطر عشق و علاقه هواداران به هیچ عنوان این مسئله قابل مذاکره نیست. فکر می‌کنم این حق را داشته باشم که پس از 33 سال تجربه مربی‌گری و 4 سال حضور در فوتبال ایران تقاضا کنم افرادی با من کار کنند که حداقل احترام بگذارند. اگر نمی‌خواهند بروند روی سکوها قرار بگیرند و خارج از فضای ما هر صحبتی را که می‌خواهند انجام دهند. او در پاسخ به اینکه عنوان کرد نمی‌تواند با تیم ملی کار کند ،  اظهار کرد :  مطلبی را که مطرح کردم این بود که تحت شرایط فعلی و حمایت‌های موجود ،  نمی‌توانم به وظایف خودم به صورت احسن عمل کنم. برای اینکه مردم مطلع باشند امروز اینجا حضور پیدا کردم و در زمانی که هیات رییسه توافق کرده به کار خودم ادامه دهم اینجا هستم. کی‌روش همچنین در مورد اینکه ایا صحبتی مبنی بر حضور جواد نکونام در کادر فنی تیم ملی فوتبال ایران شده است ،  گفت :  منطقی نیست که بخواهیم منکر هیچ صحبتی شویم. حال که شما اطلاع دارید بهتر است از کل جریان مطلع شوید. برنامه این بود که جواد نکونام و علی کریمی پس از توافق با رئیس فدراسیون فوتبال به کادر فنی اضافه شوند. البته این اتفاق از قبل صورت گرفته بود و برنامه‌ای بود که مربوط به اواخر مردادماه بود و ابتدای فصلی که گذشت تا افرادی که نام بردیم به تیم ملی اضافه شوند. البته بعد از ان و در زمان حاضر و پس از این را دیگر نمی‌دانم. او در ادامه صحبت‌هایش با اشاره به اینکه بر اساس اطلاعاتی که دریافت کرده‌ ،  از این به بعد طبق قرارداد و قدم به قدم پیش خواهد رفت ،  اظهار کرد :  دیگر نمی‌دانم چه کسی می‌خواهد تصمیمات را بگیرد. زمانی که این اختیار را ندارم که بازیکنانم را انتخاب کنم ،  به همین دلیل دیگر نمی‌دانم چه کسی باید کادر من را انتخاب کند. بعد از 33 سال تجربه شگفت‌انگیز است که نمی‌توانم دستیارم را انتخاب کنم. باید این اجازه را از کفاشیان بگیرم هرچند این اجازه همواره گرفته شده است. اما مطلب دیگری که با ان روبه‌رو هستیم این است که چه کسی باید به کادر من اضافه شود و این واقعا فوتبالی نیست. کی‌روش در پاسخ به اینکه ایا منظورش از این شخص دبیرکل فدراسیون فوتبال است ،  گفت :  من اصلا خطاب به یک شخص خاص صحبتی نکردم. صحبت‌های من کلی بود. مطلبی بود که راجع به مسائلی از قبیل انتخاب بازیکن ،  دستیاران ،  تاکتیک ،  تکنیک ،  کمپ‌های اماده‌سازی و انتخاب هتل از بعد فنی گفتم. دخالت‌ها مورد قبول نیست. اشاره‌ای داشتم به اینکه در بعد مدیریتی که با این مسئله‌ای که عنوان شد فرق می‌کند. شما نمی‌توانید یوزپلنگ دوست داشتنی را در قفس کوچکی قرار دهید و انتظار ادامه حیات داشته باشید. مطمئنا این یوزپلنگ از دست خواهد داد اگر درباره یوزپلنگ صحبت می‌کنم به دلیل علاقه‌ام به محیط زیست است اما هم‌اکنون باید از انقراض خودم جلوگیری کنم. سرمربی تیم ملی درباره شائبه‌ها و صحبت‌های مطرح شده درباره سرپرست تیم ملی فوتبال ایران خاطرنشان کرد :  رئیس فدراسیون فوتبال این حق و اختیار را دارد که هر شخصی را که می‌تواند به تیم ملی کمک کند ،  انتخاب نماید. ولی مسئله‌ای که مطرح است این است که شخصی انتخاب نشود که کارامدی و وفاداری لازم را برای این مهم نداشته باشد. شخصی داریم که تظاهر می‌کند سرپرست تیم است. بگذارید درباره قدرت‌های اداری او صحبت کنم. مسئله به بازی اول دور مقدماتی جام جهانی مقابل ازبکستان در تاشکند بازمی‌گردد. پرواز مشخص شده و بلیت‌ها گرفته شده بود اما ویزاها برای روز بعد ورود به تاشکند و هتل‌ها نیز برای دو روز بعد رزرو شده بودند. زمانی که به فرودگاه رسیدیم نمی‌توانستیم خارج شویم چون ویزا نداشتیم اما پس از طی مشکلات عدیده به هتل رسیدیم اما باز هم هتل نداشتیم و این اتفاق در حالی رخ داد که 48 ساعت بازیکنان تیم ملی نخوابیده بودند. این مسائل راجع به افرادی است که دیگر نمی‌خواهم با ان‌ها کار کنم. او از پول فدراسیون استفاده کرد و دوستانش را به بازی‌های تیم ملی دعوت کرد اما زمانی که وقت پرداخت حق ماموریت کادر فنی و بازیکنان بود ،  او پول و بودجه فدراسیون را برای دوستانش هزینه کرد و دیگر پولی نداشت. من نمی‌خواهم این افراد کنارم باشند. بگذارید مثال دیگری بزنم. ما در باران و قبل از سفر به اندونزی نیازمند کفش‌های مخصوصی برای بازیکنان بودیم اما این کفش‌ها خریداری نشد ؛  چرا که پول‌ها برای دوستانشان هزینه شده بود. او لیدرهای استادیوم را در این سفر دعوت کرده بود و به اندونزی اورد تا اسمش را روی سکوها فریاد بزنند. در بحرین نیز اتفاق دیگری با مقامات بحرینی رخ داده بود. 43 پاسپورت را باید به ان‌ها می‌دادند و در حالی که کل تیم 2 ساعت در فرودگاه بحرین معطل شدند ،  مقامات بحرینی تیم را شمردند و متوجه شدند که ما 42 نفر هستیم. من نمی‌توانم با این افراد کار کنم. کی‌روش همچنین گفت :  مردم پرتغال را دزدان دریایی خطاب می‌کنند و ایشان افراد خادم به کشور را جاسوسان و خائنان می‌نامند. نمی‌توانم با سرپرست‌هایی کار کنم که بیش از یک سال پرونده اشکان دژاگه و رضا قوچان‌نژاد را بسته بودند. اگر من به عنوان مربی کار را پیگیری نمی‌کردم شاید تاکنون هم این دو بازیکن برای ایران بازی نمی‌کردند. نه ،  من نمی‌توانم با سرپرستانی کار کنم که در صورت من می‌گویند حداقل استانداردهای لازم را برای مربی‌گری ندارم. به این تیم باید احترام بگذاریم با ما یا بدون ما فقط باید تعهد صورت گیرد و دیگر با وعده و وعید نمی‌شود. نمی‌توانیم سرپرستانی که فقط به دنبال عکس گرفتن هستند در کنار تیم داشته باشیم. باید سرپرستی انتخاب شود که کارش را بلد باشد. به ویژه افرادی که به دنبال منافع شخصی‌شان نباشند.