امیر قلعه‌نویی دو راه پیش رو دارد. امروز برنده شود و از استقلال چهره یک مدعی خطرناک برای کسب عنوان قهرمانی بسازد و یا اینکه بازی را در همدان واگذار کند تا فاز جدیدی از انتقادات علیه او اغاز شود .به نوشته روزنامه همشهری ،  انتخاب با خود قلعه‌نویی است چه او به خوبی می‌داند در صورت شکست مقابل پاس همدان چه شرایطی برایش رقم خواهد خورد. تساوی استقلال برابر برق شیراز نقشه راه را به قلعه‌نویی نشان داده است. انجا که به دنبال از دست‌رفتن یک پنالتی سرنوشت‌ساز2 امتیازمهم را از دست داد  .با این حال انها برخلاف نوسان پرسپولیس طی چند هفته اخیر روند روبه‌رشدی را داشته‌اند. 3 پیروزی ،  2 تساوی و کسب 11 امتیاز از 5 بازی اخیر امار خوبی است که استقلال را به جمع 5 تیم بالای جدول رسانده است .اما ماجرای سیاوش اکبرپور و اختلافش با یدالله اکبری بر سر هدر رفتن پنالتی استقلال در بازی مقابل برق شیراز اخرین حاشیه ابی‌پوشان قبل از رویارویی با پاس همدان به حساب می‌اید .اگر چه ظاهرا همه چیز روز گذشته با اظهارنظر سیاوش اکبرپور خاتمه یافت. وی گفت :  هرگز درباره یدالله اکبری و پنالتی که از دست داد حرفی نزده‌ام. ما با هم دوست هستیم. بازی خانوادگی بازی خانوادگی ؛  این تعبیر از ان کاظم اولیایی است. مدیرعامل باشگاه پاس همدان که چندی پیش درخصوص سرمربی استقلال مصاحبه جنجالی نیز داشت در استانه بازی حساس امروز ترجیح می‌دهد برای استقلالی‌ها رجزخوانی نکند .او می‌گوید :  استقلال تیم بزرگی است که اخیرا شرایط بهتری به لحاظ فنی پیدا کرده است. انها از تجربه بیشتری برخوردارند اما پاس همدان بازیکنان باانگیزه‌ای دارد که می‌توانند اتفاق بزرگی را رقم بزنند. اولیایی ادامه می‌دهد :  سال گذشته اعتماد به نفس بازیکنان باعث پیروزی ما در ورزشگاه ازادی شد. البته استقلال تغییراتی داشته و درحال حاضر جز به کسب عنوان قهرمانی رضایت نمی‌دهد اما اگر بازیکنان باهوش و خونسرد عمل کنند شک نکنید که 3 امتیاز بازی را خواهیم گرفت. مدیرعامل باشگاه پاس همدان در پاسخ به این سئوال که ایا جدال استقلال و پاس همدان یک بازی بیرونی میان مدیران دو باشگاه محسوب می‌شود ،  تاکید کرد :  این بازی یک بازی خانوادگی است. دوست ندارم از احساس شخصی‌ام حرف بزنم اما من به‌عنوان مدیرعامل پاس همدان تمام تلاشم را به کار می‌گیرم که استقلال بازنده از همدان به تهران برگردد. البته این را هم بگویم که برای برنده شدن در این دیدار پاداش ویژه‌ای در نظر نداریم. چون برای ما این یک بازی معمولی است. مصاف قلعه‌نویی با پورحیدریبازی امروز بیش از انکه مصاف قلعه‌نویی و بگوویچ باشد ،  نبرد سرمربی استقلال با منصور پورحیدری است. به خصوص اینکه حالا پورحیدری یکی از گزینه‌های اصلی مسئولان باشگاه استقلال برای حضور در کمیته فنی این تیم به شمار می‌رود .جالب اینکه خود پورحیدری نیز از حضور در این کمیته استقبال کرده و گفته است :  با مخالفت‌ها کاری ندارم. اگر لازم باشد عضو کمیته فنی استقلال نیز خواهم شد. پورحیدری در خصوص این بازی می‌گوید :  این بازی 3 امتیاز دارد اما باید در همدان تحت هر شرایطی برنده از زمین بیرون بیاییم. البته بازی بسیار سختی در پیش داریم چون این بهترین تیم استقلال در 10 سال اخیر است که از کادرفنی و بازیکنان توانمندی سود می‌برد و روز به روز وضعیتش در جدول بهتر می‌شود. پورحیدری ادامه می‌دهد :  برای این بازی تیم ما انگیزه‌های زیادی دارد و امیدوارم با حمایت تماشاگران ،  استقلال را شکست بدهیم. من در مورد نقاط ضعف و قوت این تیم با بگوویچ صحبت کردم و شناخت نسبتا کاملی از استقلال داریم و امیدواریم بازیکنان خواسته‌های کادرفنی را در زمین پیاده کنند و در نهایت برنده از زمین خارج شویم. مدیرفنی پاس همدان در پاسخ به این سئوال که شانس شما برای پیروزی بیشتر است یا استقلال ،  می‌گوید :  استقلال با توجه به پتانسیلی که دارد در شرایط مناسبی به سر می‌برد ولی شانس این تیم فقط روی کاغذ بیشتر است چون در فوتبال هیچ چیز قابل پیش‌بینی نیست و تیمی برنده می‌شود که از موقعیت‌ها بهتر استفاده کند. در ضمن من درحال حاضر مدیرفنی پاس هستم و شک نکنید جز به شکست حریف به موضوع دیگری فکر نمی‌کنم. غایبان استقلال و پاس همدان بیژن کوشکی و پیروز قربانی در بازی امروز برابر پاس همدان نمی‌توانند استقلال را همراهی کنند. کوشکی به دلیل محرومیتی که کمیته انضباطی فدراسیون فوتبال برای او در نظر گرفته است و کاپیتان استقلال به دلیل 3 اخطاره شدن در بازی مقابل برق شیراز نمی‌تواند تیمش را همراهی کند. در پاس همدان نیز غیبت امید خورج به دلیل محرومیت نگرانی‌هایی را برای وینگو بگوویچ به‌وجود اورده است .رسیدن ابوالفضل حاجی‌زاده به بازی امروز نیز در هاله‌ای از ابهام قرار دارد. با حضور ژوزف ادیسون در خط حمله پاس وینگو چندان نگرانی ندارد. استقلال که در ورزشگاه ازادی تاکنون نباخته در خارج از خانه تیمی شکننده نشان می‌دهد. انها سه بار در خارج از خانه بازی کرده‌اند که حاصل ان 3 باخت بوده است. شاید این از بدشانسی ابی‌پوشان است که حریف هفته یازدهم‌شان یکی از بهترین تیم‌های شهرستانی لیگ‌برتر به حساب می‌اید .پیام مشهد – ابومسلم مشهد در این هفته با برگزاری این مسابقه ،  اولین دربی تاریخ مشهد در لیگ‌برتر فوتبال ایران کلید می‌خورد ؛  این شهر تاکنون تنها با نمایندگی تیم ابومسلم در سطح اول فوتبال باشگاهی ایران حضور داشت اما سال گذشته تیم پیام توانست در رقابت‌های لیگ دسته یک حضور موفقی داشته باشد و سرانجام به لیگ‌برتر صعود کند. اولین دربی این شهر بین دو تیم پیام و ابومسلم از جهت دیگری هم قابل تامل است که خداداد عزیزی سرمربی سابق ابومسلم روی نیمکت پیام می‌نشیند و هادی برگی‌زر سرمربی فصل پیش پیام که موفق شد این تیم را به لیگ‌برتر بیاورد ،  به عنوان سرمربی روی نیمکت ابومسلم خواهد نشست .راه‌اهن شهرری – صبای قممسئولان تیم راه‌اهن پس از چندین هفته ناکامی ،  سرانجام دو هفته پیش سرمربی خود را برکنار کردند و بلافاصله هدایت تیم‌شان را به محمود یاوری مربی کهنه‌کار فوتبال ایران سپردند. یاوری در دو بازی گذشته راه‌اهن که روی نیمکت این تیم نشست ،  تنها شاهد شکست شاگردانش بوده است. همچنین تیم صبای قم پس از گذشت چندین هفته از مسابقات لیگ‌برتر ،  وضعیت بهتری به لحاظ کسب نتیجه همراه با فیروز کریمی پیدا کرده است .مقاومت سپاسی– ذوب‌اهنپیش از شروع فصل که پیروانی پس از سال‌ها از این تیم جدا شد ،  شرط برگشت خود را از دست ندادن بازیکنان اصلی و خرید نفرات مورد نیاز عنوان کرد و خواسته‌هایش تاحدودی براورده شد. غلام پیروانی به شیراز بازگشت اما اکنون پس از گذشت 10 هفته از رقابت‌های لیگ ،  ان فوتبالی که شاید با این شرایط از تیم مقاومت تصور می‌شد را ندیدیم .در ان سوی میدان ذوب‌اهن با وجود کسب امتیازات بسیار و پیروزی‌های زیاد اما از سوی بسیاری از تیم‌های لیگ متهم به افت و خیز در اواسط یا اواخر رقابت‌های لیگ امسال است .استقلال اهواز – ملوان بندرانزلیاستقلال‌اهواز در بازی قبل با قبول شکست از تیم پیام به فاصله گرفتن این تیم از انتهای جدول کمک شایانی کردند و البته انها را حالا بالای سرشان در جدول می‌بینند. شاگردان اکبرمیثاقیان تنها با 9 امتیاز و تفاضل گل کمتر نسبت به پیام ،  رده پانزدهم جدول را در اختیار دارند .در طرف دیگر تیم ملوان با پیروزی هفته پیش برابر تیم قدرتمند لیگ یعنی مس کرمان ،  شوک مثبت شدیدی را در خود احساس کرد. انها پس از چندین هفته ناکامی و البته داشتن مشکلات مالی عدیده ،  با کسب این پیروزی روحیه‌ای دوچندان گرفتند و این هفته در حالی مقابل تیم استقلال‌اهواز صف‌ارایی می‌کنند که با 10 امتیاز در جایگاه سیزدهم جدول لیگ برتر حضور دارند.