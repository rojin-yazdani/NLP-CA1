تیم ملی فوتبال ایران بعد از پیروزی2 بر صفر برابر اشتوریل صبح امروز در کمپ تمرینی لیسبون ریکاوری کرد.به گزارش ورزش سه  ،  در این تمرین که فقط اوسیانو کروز ،  مربی بدنساز تیم ملی در ان حضور داشت ،  بازیکنان ابتدا دور زمین دویدند و بعد از ان با دستگاههای کشی حرکات کششی انجام دادند تا خستگی بازی با اشتوریل از تن شان خارج شود.کادرفنی تیم ملی در تمرینات ریکاوری روز گذشته حضور نداشتند و گفته می‌شود برای بازبینی فیلم بازی روز گذشته با هم جلسه داشتند.تیم ملی ایران ساعت 18 : 30 دقیقه امروز تمرین نوبت بعد از ظهر خود را برگزار خواهد کرد و قرار است در ان ملی پوشان تمرینات تاکتیکی خود را از سر بگیرند.