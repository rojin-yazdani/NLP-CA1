برهانی یکی از بازیکنانی بود که امیر قلعه نوعی اصراری روی ماندن او در استقلال نداشتقانون انلاین -  ارش برهانی از وضعیتی که در استقلال دارد ناراضی است. البته این شرایطی نیست که فقط امسال برای وی پیش امده باشد. ارش به جز سال اول حضورش در استقلال همیشه در مقاطعی از فصل نیمکت نشین بوده و بارها هم بحث جدایی‌اش از استقلال مطرح شده است. حتی یکی دو بار او تصمیم گرفت در نیم فصل به صورت قرضی به یک تیم دیگر برود که هر بار این اتفاق منتفی شد.برهانی در استقلال امسال شرایط خوبی ندارد. او در بازی با داماش هم به طور کل نیمکت نشین بود. برهانی بعد از بازی نارضایتی‌اش از نیمکت نشینی را با یکی دو دوست خبرنگارش هم در میان گذاشت.او یکی از بازیکنانی بود که قلعه نوعی اصراری روی تمدید قراردادش نداشت. اتفاقا تراکتور مشتری پر و پا قرصش بود اما خواست فتح الله زاده این بود که قرارداد ارش تمدید شود.شنیده می‌شود برهانی می‌خواهد به زودی با قلعه نوعی درباره وضعیتش صحبت کند. او در روزهایی که فرهاد مجیدی 37 ساله مرد اول خط حمله استقلال است و به خوبی هم می‌داند قلعه نوعی اعتقاد ویژه‌ای به قاضی دارد می‌خواهد سنگهایش را با امیر وا بکند که اگر قرار است این شرایط ادامه پیدا کند او در نیم فصل به صورت قرضی به یک تیم دیگر ملحق شود.