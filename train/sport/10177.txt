باشگاه منچستریونایتد اعلام کرد به خریدهای تابستانی‌اش پایان داده است .به گزارش ایسنا ،  شیاطین سرخ علت پایان دادن زود هنگام به خریدهای تابستانی‌شان را بالا رفتن بیش از اندازه‌ی قیمت بازیکنان عنوان کرده‌اند .سرالکس فرگوسن ،  سرمربی اسکاتلندی منچستریونایتد با اشاره به نام رئال مادرید گفت :  رقم‌های فسخ قرارداد بازیکنان به گونه‌ای تورمی بالا رفته است. از همین رو به خریدهای خودمان در تابستان جاری پایان می‌دهیم. باشگاه رئال مادرید در تابستان جاری تاکنون در حدود 220 میلیون یورو صرف خرید بازیکنان جدیدش کرده است .البته منچستریونایتد با فروش کریستیانو رونالدو ،  ستاره‌ی پرتغالی‌اش با رقم بی‌سابقه‌ی 94 میلیون یورو از وضعیت خوبی برای به خدمت گرفتن ستاره‌های فوتبال برخوردار است اما ،  شیاطین سرخ قصد ندارد بازیکنان موردنظر خود را با بهایی گزاف به خدمت بگیرد .مدافع عنوان قهرمانی رقابت‌های لیگ برتر عنوان کرده است ؛  قصد دارد به جای خرید ستارگان بزرگ یورهایش را روی بازیکنان جوان و با اتیه سرمایه‌گذاری کند .این باشگاه لیگ برتری تاکنون تنها مایکل اوون ،  انتونیو والنسیا و گابریل اوبرتان را به خدمت گرفته است.