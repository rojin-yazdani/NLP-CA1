عضو تیم ملی تکواندو به دلیل اسیب دیدگی نمی‌تواند تا یک ماه اینده در تمرینات این تیم شرکت کند .به گزارش مهر ،  یوسف کرمی در جریان چهاردهمین دوره رقابتهای جام جهانی تکواندو که در باکو برگزار شد به شدت دچار اسیب دیدگی شد تا جاییکه نتوانست در دیدار نهایی تیم ملی را همراهی کند .کرمی پس از بازگشت از باکو به مداوای پای اسیب دیده خود پرداخت. پزشکان پس از بررسی قسمت اسیب دیده و MRI اعلام کردند پای یوسف نیازی به عمل جراحی ندارد ولی می‌بایست به مدت یک ماه بدون حضور در تمرینات تیم ملی و کارهای فنی تنها به فیزیوتراپی و اب درمانی بپردازد .این عضو تیم ملی در این مورد به خبرنگار مهر گفت :  قصد داشتم در رقابتهای دانشجویان جهان نیز حضور پیدا کنم ولی پزشکان اعلام کردند در صورت حضور در این مسابقات دوره درمان تا 4 ماه افزایش خواهد یافت. ضمن اینکه احتمال پاره گی رباط و عمل جراحی نیز وجود دارد به همین دلیل تصمیم گرفتم در تهران باقی مانده و پای اسیب دیده خود را درمان کنم .کرمی در پایان گفت :  رقابتهای جهانی دانمارک اهمیت فوق العاده‌ای برای من و تکواندو ایران دارد و باید برای حضور در این مسابقات اماده شوم. به همین دلیل تصمیم گرفتم قید حضور در مسابقات دانشجویان را زده و در تهران کار مداوای پای اسیب دیده را پیگیری کنم.