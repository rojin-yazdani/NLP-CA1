مجید جلالی در گفت‌وگو با ایسنا در خوزستان اظهار کرد :  اوضاع داوری در فوتبال ایران به حدی رسیده است که باید قبول کنیم ،  فوتبال ما تا حدودی کثیف است و باید فکری به حال ان کرد.وی ادامه داد :  به جرات می‌گویم که تیم ما باید در دیدار با سپاهان پیروز میدان می‌شد اما ،  داور بازی در عین ناباوری پنج دقیقه وقت تلف شده اعلام کرد که نمی‌دانم به چه شکل وقت‌های تلف شده بازی را محاسبه کرده که پنج دقیقه شده است. جالب اینجاست که داور بازی پنج دقیقه وقت تلف شده را به هفت دقیقه می‌کشاند تا تیم حریف در دقیقه ششم وقت اضافی گل سوم را به ما بزند. با توجه به این اوصاف ایا نباید جای شک و تردید باقی بماند ? جلالی ادامه داد :  تیم ما زحمات و تلاش بسیاری برای بالا امدن در بین تیم‌های بالانشین جدول انجام می‌دهد اما در عین ناباوری داوران بازی حق‌مان را می‌خورند و صدای هیچ کس هم در نمی‌اید. جالب اینجاست که داور بازی از ما طلبکار است.وی ادامه داد :  متاسفانه داوران ما تا حدی پیش رفته‌اند که به خود جرات می‌دهند ،  بعد از دیدار علیه مربی تیم مصاحبه و اعلام می‌کنند که مربی فولاد چون بازنده دیدار شده است ،  خودنمایی می‌کند. نمی‌دانم به چه حقی اجازه چنین صحبتی را دارند و هیچ ارگانی بر کار ان‌ها نظارت ندارد.سرمربی فولاد خوزستان گفت :  سال‌های بسیاری است که در فوتبال ایران مربیگری می‌کنم و به خوبی می‌دانم که این مشکلات متاسفانه از چه زمانی شروع شد. تا زمانی که نخواهیم مباحث داوری و دیگر مشکلات فوتبال ایران را برطرف کنیم ،  فوتبال این مملکت پاک نخواهد شد.وی ادامه داد :  یک بار تیم ما را به دلیل مسایل حاشیه‌ای می‌بازانند. بار دیگر به علت بد بودن شرایط زمین می‌بازیم. در این بازی نیز قضاوت بحث برانگیز داور بازی عامل صد در صد باخت تیم ما می‌شود. نمی‌دانم که یک تیم باید به چه شکل بازی کند تا پیروز میدان شود و یا این که حق خود را در زمین بازی بگیرد.جلالی گفت :  اصلا در خصوص مسایل فنی این دیدار صحبت نمی‌کنم ولی ،  تنها این را می‌گویم که به تیم فولاد خوزستان هم نگاهی شود. اگر قرار بر این است که تیم دیگری را از همان ابتدای بازی پیروز میدان کنند ،  چه دلیلی دارد که خودمان را خسته کنیم. در دیدار ما برابر سپاهان ،  داور بازی تا زمانی که حریف گل پیروزی را نزده بود ،  سوت پایان را نمی‌زد و همچنان این بازی ادامه داشت.وی گفت :  هر چند که می‌دانم اعتراض و شکایت ما فایده‌ای ندارد اما اعتراض خود را مکتوب و به صورت رسمی اعلام خواهیم کرد. امیدوارم زمانی برسد که فوتبال این کشور از این الودگی‌ها خارج شود و در هر بازی حق‌دار به حقش برسد.جلالی گفت :  واقعا باید درد دل مربیان لیگ برتری را نسبت به قضاوت‌های بد داوران بشنویم و قبول کنیم که اخراج و نتیجه نگرفتن بعضی از مربیان تا حدودی به همین مسایل بر می‌گردد. مشکلات داوری بیشترین ضربه را نه فقط به پیکره تیم بلکه به کادر فنی تیم وارد می‌کند و مربی تیم مورد اعتراض و شکایت قرار می‌گیرد و در نهایت منجر به اخراجش از تیم می‌شود اما متاسفانه برای یک بار هم نشده است که داور بازی را برای اشتباهی که انجام می‌دهد ،  محروم و یا جریمه کنند.وی گفت :  امیدوارم روزی برسد که فوتبال ایران بدون هیچ مشکلی به کارش ادامه دهد و هر تیمی که مستحق پیروزی در میدان است ،  به حقش برسد. مطمئن باشید که اگر به این شکل عمل شود ،  جایگاه واقعی بعضی تیم‌ها خیلی متفاوت با جایگاه کنونی است.جلالی گفت :  حرف‌های زیادی برای گفتن دارم ولی مجبورم که راز دار بمانم و نگویم که فوتبال این کشور چقدر الوده و کثیف است. اگر می‌توانستم از فوتبال ایران کناره‌گیری کنم ،  شک نکنید که کنار می‌رفتم اما حیف که عشقم به فوتبال چنین اجازه‌ای را به من نمی‌دهد. امیدوارم روزی فرا رسد که فوتبال را در ایران با تمام جذابیت و زیبایی که دارد ،  تماشا کنیم.