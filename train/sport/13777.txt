عدم حمایت حامیان مالی یکی از معضلاتی است که ورزش بانوان با ان روبروست ،  به همین دلیل یکی از درخواستهای جدی دست‌اندرکاران ورزش بانوان توجه بیشتر سرمایه‌گذاران به این بخش است.سیما صدیقی در گفت‌وگو با ایسنا ،  درباره نقش فدراسیون در برطرف کردن مشکلات تیم‌های والیبال بانوان گفت :  ارتباط بین فدراسیون و باشگاه‌ها دو طرفه است. یعنی نمی‌توانیم بگوییم اگر فدراسیون این کار را کند و نگاهش این گونه باشد والیبال ما پیشرفت می‌کند. فدراسیون هم باید یک تغییر نتیجه را در تیم ببیند تا هزینه لازم را برای تیم‌های ملی انجام بدهد. صعود یک پله‌ای در اسیا هم برای بچه‌ها و هم برای فدراسیون انگیزه‌ای شد تا همه تلاش خود را برای پیشرفت تیم ملی انجام بدهند. همه ما پیش از این منتظر یک تغییر رده بودیم که خوشبختانه این اتفاق هم افتاد.او در ادامه افزود :  فدراسیون به دلیل روابطی که با ارگان‌های مسئول دارد برخی از کارها را راحت‌تر می‌تواند انجام بدهد. اما مثلا در مساله لیگ فدراسیون نمی‌تواند باشگاهی را مجبور کند که در لیگ بانوان تیم داری کند. مساله اسپانسر در تیم‌های ملی و باشگاهی ما به شرایط اجتماعی بر می‌گردد. اسپانسر زمانی هزینه می‌کند که منفعتی برایش در پی داشته باشد ،  اما چون در ورزش بانوان برد تبلیغاتی وجود ندارد ،  اسپانسرها هم خیلی مشتاق نیستند که در بخش بانوان سرمایه‌گذاری کنند. امیدوارم فدراسیون نیز با قوی کردن تیم ملی باعث توجه بیشتر سرمایه‌گذاران به تیم‌های والیبال بانوان شود.مربی تیم والیبال بانوان گاز تهران گفت :  با توجه به نتایج اخیر به نظرم نگاه و برنامه‌های فدراسیون نسبت به تیم‌های ملی بانوان تغییر کرده است و تمام تلاش خودشان را در این مدت انجام داده‌اند که شرایط مناسبی برای تیم‌ها ایجاد شود. همان طور که تیم ملی ایران نتوانست در بسیاری از مسابقات انتظارات را براروده کند قطعا فدراسیون هم در برخی از مواقع با وجود تلاش‌های زیاد نتوانسته صددرصد شرایط را برای ما فراهم کند.وی درباره اغاز لیگ برتر والیبال بانوان ،  اظهار کرد :  فکر می‌کنم به نسبت سه سال گذشته در فصل جدید شاهد لیگ بهتری باشیم. متاسفانه در چند سال گذشته شاهد لیگ خوبی نبودیم و کیفیت لیگ پایین بوده است. در فصل جدید بازیکنان ملی تقریبا در همه تیم‌ها پخش شده‌اند و بعید می‌دانم سطح تیم‌ها و بازی‌ها خیلی بالا و پایین شود.صدیقی با انتقاد از بازی‌های یک طرفه در لیگ گفت :  بازی‌های یک طرفه در لیگ جذابیتی ندارد و به هیچ کس کمکی نمی‌کند. این امکان وجود دارد که در بازی‌های امسال نیز نتایج سه بر صفر یا با فاصله زیاد نیز رقم بخورد ،  اما به گونه‌ای نیست که قابل پیش‌بینی باشد و تعداد تیم‌های ضعیف زیاد نیست.مربی تیم والیبال بانوان گاز تهران درباره شرایط تیم خود ،  تصریح کرد :  بازیکنان هر روز تمرینات منظمی را انجام می‌دهند و در اولین بازی هم باید به مصاف تیم فارس برویم. تیم ما تقریبا با همان ترکیب سال گذشته در لیگ حضور خواهد داشت. چند بازیکن تغییر کرده‌اند اما تیم اسکلت اصلی خود را حفظ کرده است.او درباره به خدمت گرفتن بازیکن خارجی نیز ،  اظهار کرد :  به کارگیری بازیکن خارجی اصلا در سیاست‌های باشگاه نیست ،  تیم بسکتبال هم درخواست داده ،  اما فدراسیون نه موافقت کرده و نه مخالفت. شاید در نیم فصل باشگاه درخواست ما را قبول کند.صدیقی درباره مشکلات لیگ برتر نیز تصریح کرد :  در هر دوره لیگ قطعا مشکلاتی وجود دارد ،  چرا که فقط بازیکنان در طول فصل تغییر می‌کنند و روسای هیات‌ها و مسئولان ثابت هستند. امیدوارم در فصل جدید لیگ کیفیت میزبانی‌ها بهتر شود و در واقع اگر بازی‌ها خوب باشد به خودی خود میزبانان مجبور می‌شوند کیفیت میزبانی خود را هم بالاتر ببرند. اگر تعداد تیم‌های خوب هم بالا برود خوب است ،  چرا که در کل فقط شش تیم حضور دارند و همه انها هم با کیفیت نیستند. این نه تنها به لیگ لطمه می‌زند ،  بلکه به تیم ملی هم ضرر وارد می‌کند. بالا رفتن کیفیت کوچک‌ترین مورد نیز می‌تواند به افزایش سطح کیفی لیگ کمک کند.او درباره شانس‌های اصلی قهرمانی در لیگ برتر ،  تصریح کرد :  ما تمام تلاشمان را انجام می‌دهیم تا از عنوان قهرمانی خود در لیگ دفاع کنیم. قطعا همه تیم‌ها هم به دنبال این عنوان هستند ،  اما در پایان تیمی می‌تواند مقام اول را به دست اورد که تلاش بیشتری کند و کمترین اشتباه را در تمام زمینه‌ها انجام بدهد. ما با توجه به سابقه‌ای که در دور گذشته داشتیم امید زیادی برای کسب عنوان قهرمانی داریم و تلاش می‌کنیم با برطرف کردن نقاط ضعف خود امسال هم به مقام قهرمانی برسیم.