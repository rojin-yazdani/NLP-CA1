باشگاه استقلال به اظهارات جدید میرشاد ماجدی سرپرست دو فصل گذشته ابی‌ها واکنش نشان داد. این جوابیه البته در برخی از سطور ،  شبیه خودزنی می‌شود.به گزارش تابناک ورزشی ،  به نقل از سایت باشگاه استقلال ،  پیرو اظهارات مجدد میرشاد ماجدی ،  لازم است با ذکر چند نکته به ایشان یاداور شویم که جای انتقادهای به قول ایشان دلسوزانه در رسانه‌ها نیست و بنا بر مصلحت صرفا یاداوری کلی برخی اتفاق‌ها کافی به نظر می‌رسد  : 1 -  میرشاد ماجدی ،  با سابقه فقط چند دقیقه بازی در جام باشگاه‌های اسیا  (  !  )  درحالی برای مقبولیت خود پای ان افتخار را به میان می‌کشد که انگار فراموش کرده ،  سرمربی و مربی ان تیم قهرمان همین سرپرست و سرمربی امروز تیم استقلال بودند !  از سوی دیگر او طوری از سفرهای 44 نفره تیم فعلی صحبت می‌کند که گویا به یاد ندارد در دوره مسئولیت او ،  تیم استقلال در بعضی مواقع با بیش از 80 نفر به سفر می‌رفت ! 2  -  میرشاد ماجدی حتما به یاد دارد که درسفر تیم استقلال به اصفهان جهت دیداربا ذوب اهن در فصل 93  -  92 کدام فرد با بلیت و کارت پرواز یکی از بازیکنان غایب با ظاهر و شرایط انچنانی سوار برهواپیمای تیم شد !  امیدواریم توجیه وی این نباشد که مسئولیت بلیت‌های هواپیما برعهده شخص دیگری بود که انوقت خواهیم پرسید حضور فیزیکی شما در همه ان صحنه‌های سفر اصفهان و اردوی کیش چه فایده و الزاماتی برای باشگاه استقلال داشت  ?  ! 3  -  ماجدی ،  قطعا اتفاق‌های اردوی کیش دراسفند سال 92 و اردوی ترکیه در تیر سال 93 را به یاد دارد !  رخدادهایی که اگر روند حاشیه سازی او ادامه یابد ،  می‌توان به تحلیل و بررسی ان پرداخت. دلیل اشاره باشگاه به این موارد فقط به اظهارنظر ماجدی درباره الزامات اردوهای شبانه روزی مربوط می‌شود.4  -  سرپرست سابق در طول فصل گذشته به کرات در سفرهای شخصی تایلند ،  ترکیه و …  حضور داشتند. با این شرایط ،  دلیل انتقاد وی از عدم حضور بعضی از مربیان استقلال در شرایط فعلی منصفانه به نظر نمی‌رسد ! 5  -  ماجدی درباره رتبه جهانی سایت رسمی باشگاه استقلال صحبت کرده است. یک بحث تخصصی که در صلاحیت او نیست اما اگر روزی فرا برسد که شغل دوم و پنهانی برخی مسئولان اجرایی فوتبال ایران ،  خبرنگاری نباشد و اخبار مهم و داغ تیم به جای راپورت مخفیانه به یک رسانه خاص در سایت رسمی باشگاه منتشر شود ،  بدون تردید رتبه جهانی رسانه باشگاه ارتقا می‌یابد ! بهتر است میرشاد ماجدی بداند که بودجه سالیانه اداره سایت باشگاه معادل کمتر از 30 درصد قرارداد ایشان در فصل گذشته است !  همچنین به یاد داریم که افکار عمومی و هواداران با میزان ارایی که شما در انتخابات شورای شهر کسب کردید ،  جایگاه واقعی افراد را تعیین کردند و این عین دموکراسی بود !