السیو تاکیناردی که به مدت 13 سال تا 2007 ،  بازیکن یوونتوس بود ،  معتقد است که یوونتوس به راحتی میلان را در بازی امشب شکست خواهد داد.به گزارش ورزش سه  ،  دو تیم یوونتوس و اث میلان ،  امشب در شرایطی در یوونتوس استادیوم به مصاف هم خواهند رفت که یوونتوس با اختلاف 21 امتیاز با میلان ،  در صدر جدول قرار دارد. تاکیناردی به توتومرکاتو گفت :  فکر می‌کنم یوونتوس امشب حاکم مطلق میدان خواهد بود چرا که انها در بهترین وضعیت بدنی و روحی قرار دارند و از ابتدا تا انتهای بازی ،  به میلان فشار خواهند اورد.بازی هم در یوونتوس استادیوم و در حضور هواداران یووه برگزار می‌شود که خود یک فاکتور مثبت به حساب می‌اید.سوای اینها ،  میلان اصلا شرایط خوبی ندارد. انها پس از شکست دادن رئال در دوبی ،  در همه بازی‌های خارج از خانه خود مغلوب شده اند. نمی‌توانیم بگوییم که میلان شرایط بدنی خوبی ندارد چرا که در دوبی ،  از این لحاظ ،  تمرینات فشرده‌ای داشتند. فکر می‌کنم شکست در سن سیرو از ساسولو ،  اعتماد به نفس بازیکنان این تیم را به شدت پایین اورده باشد. میلان تیم بیماری است و این بهترین شانس برای یوونتوس است تا بتواند قدرتش را در بازی امشب تحمیل کند.