وزیر ورزش و جوانان برای شرکت در دومین کنوانسیون جهانی ورزش‌های المپیکی ،  بامداد امروز به روسیه سفر کرد. به گزارش پایگاه خبری ورزش و جوانان ،  دومین کنوانسیون جهانی ورزش‌های المپیکی دوشنبه و سه‌شنبه با حضور وزرای ورزش و روسای کمیته ملی المپیک کشورهای مختلف جهان در مسکو برگزار می‌شود و به همین منظور بامداد امروز هیئتی از کشورمان به ریاست محمد عباسی به روسیه سفر کردند تا در این اجلاس دو روزه شرکت کنند.محمد علی‌ابادی و بهرام افشارزاده ،  رئیس و دبیر کل کمیته ملی المپیک نیز برای شرکت در هجدهمین مجمع عمومی کمیته‌های ملی المپیک هم‌اکنون در این کشور حضور دارند.