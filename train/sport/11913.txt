سرمربی رومانیایی تیم ملی فوتبال عربستان شکست شاگردانش برابر چین در رقابت‌های جام ملت‌ها را پایان کار انها نمی‌داند.به گزارش تسنیم ،  کاسمین اولاریو در توضیح دلایل شکست یک بر صفر شاگردانش مقابل چین در بازی اول‌شان از مرحله گروهی جام ملت‌های 2015 اسیا گفت :  پس از انجام چنین دیدارهایی انالیز فوری بازی کار دشواری است. ما بدشانس بودیم ،  بدتر از بدشانس. در نیمه نخست چینی‌ها خیلی به بازیکنان ما نزدیک بودند و نتوانستیم با استفاده از سرعت خود فضای لازم را برای رسیدن به گل ایجاد کنیم.وی افزود :  در نیمه دوم بازی بهتری را به نمایش گذاشتیم و چند موقعیت روی دروازه چین خلق کردیم که پنالتی که از دست دادیم یکی از انها بود ولی در نهایت متاسفانه دروازه‌مان از روی یک ضربه ایستگاهی باز شد. به هر حال از حالا باید به فکر بازی با کره‌شمالی باشیم.سرمربی رومانیایی عربستان در پایان عنوان کرد :  چین فرصت انچنانی برای گلزنی نداشت و تنها در دقایق پایانی نیمه اول دروازه ما را تهدید کردند. در مقابل ما سعی کردیم تا بهترین بازی خود را به نمایش بگذاریم. در هر صورت هنوز هم شانس صعود از گروه B را داریم و کار پس از پایان اولین بازی تمام نمی‌شود. باید در دو بازی بعدی خود به پیروزی برسیم ،  کاری که می‌توانیم ان را عملی کنیم.