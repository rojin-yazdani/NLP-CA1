هنوز نمی‌دانیم ایا پرسپولیس در پس زمینه تحولات و تغییرات ناگهانی پایان فصل قبل به چه چیز رسید !  ایا تیمی که توانست پس از گذشت 6 سال بار دیگر یک جام قهرمانی را در اغوش بکشد و راهی لیگ قهرمانان باشگاه‌های اسیا شود ،  نیازمند تحولاتی اساسی در تمامی ارکان مدیریتی و فنی خود بود ?  این سوال پرابهامی است که نمی‌توان پاسخی برای ان یافت. به نوشته جوان ،  پرسپولیس تمامی ان چه به وسیله‌اش به قهرمانی رسیده بود را از خود راند. ایا نباید به دنبال دلایلش گشت ?  حسرت ،  تنها حسی است که این روزها برای جمعیت هوادار پرسپولیس باقی می‌ماند. این که انها به سادگی حبیب کاشانی و تمامی پرسنل مدیریتی تیم خود را از تیم جدا شده دیدند تا فضای کار برای مدیران متمول و چسبیده ورزش باز شود ،  دردناک است. پرسپولیسی‌ها البته از هفته نهم ،  حتی یک نماینده از تیم کادر فنی فصل قبل را کنار خود ندیدند. این تحولات به نتیجه‌ای مانند تاخت زدن عنوان قهرمانی لیگ با رتبه پنجم و همچنین حذف از جام حذفی و رقم خوردن سنگین‌ترین شکست تاریخ باشگاه مقابل یک تیم قطری اشاره کرد. این دستاوردها برای تغییر دادن کادر فنی و مدیریتی باشگاه کفایت نمی‌کند ? اولین مشکل برای اصلاح ساختار مدیریتی باشگاه پرسپولیس ،  صورت هزینه‌هایی است که حسین هدایتی ماه به ماه پیش روی مدیران باشگاه و بعد رؤسای سازمان می‌گذارد. او مدعی است بدون استفاده از اسپانسرینگ باشگاه ،  بخش اعظمی از هزینه‌های جاری تیم را متقبل شده و پرداخت حقوق بازیکنان از کانال شخصی او بوده است. وقتی عین همین ادعای بزرگ را در تیم استقلال از زبان انصاری  ( همتای مولتی میلیاردر هدایتی در استقلال )  می‌شنویم ،  باور می‌کنیم که سازمان تربیت بدنی پس از یک سال سپردن امور مالی تیم به امثال هدایتی  ،  حالا در بدهکاری قرار می‌گیرد. هدایتی خود به خود یکی از اصلی‌ترین مالکان بی مجوز باشگاه می‌شود و در تصمیم گیری‌ها نقشی اساسی ایفا می‌کند .هدایتی مخالفت خود را با ادامه فعالیت عباس انصاری فرد اعلام کرده است. او می‌تواند مانند دوره گذشته که با نفوذ خود بر مدیران باشگاه ،  داریوش مصطفوی را از مدیریت خلع کرد ،  این بار نیز انصاری فرد را کنار بگذارد. اما این بار هدف سوپر میلیاردر باشگاه ،  در دست گرفتن تمام قدرت است. او به مدیرعاملی خود در عین برخورداری پست ریاست هیات مدیره می‌اندیشد. اما در سوی دیگر در سازمان تربیت بدنی ،  تلاش برای بازگشت حبیب کاشانی اغاز شده است. با وجود این که بسیاری بر این باور هستند کاشانی می‌تواند از بهترین عناصر مدیریتی سازمان تربیت بدنی محسوب شود ،  اما خود او حضور در پرسپولیس را به پست‌های بالاتر ترجیح می‌دهد. نزدیکان او از تمایل کاشانی برای بازگشت به پرسپولیس و توافقات اولیه برای حضور وی در این منصب حرف می‌زنند ،  هرچند که هم سازمان تربیت بدنی و هم شخص کاشانی می‌دانند بزرگ‌ترین مانع برای بازگشت حاج حبیب ،  فاکتورهای هدایتی است. ایا می‌دانید هدایتی چه کسی را برای این تیم در اب نمک خوابانده ? او علی پروین را مهیای بازگشت می‌کند. گزینه‌ای که با معیارهای انصاری فرد و حتی کاشانی در تضاد است !  این رفتار هدایتی یعنی بازگشت به دهه 60 خورشیدی !  ایا استیل اذین برای او تجربه نشد ?  تکلیف نهایی پرسپولیس در اتاق مدیریتی شاید تا یک ماه دیگر مشخص شود. اما ان چه مسلم استق€ڈ ،  نیمکت هدایت پرسپولیس نیز به زودی دستخوش تغییراتی خواهد شد. انصاری فرد که سعی می‌کند خود را از مظان اتهام ناکامی‌ها دور نگه دارد ،  اخرین ادعای خود را اینگونه شفاهی کرده است :  مطمئنا وینگادا تا پایان تک بازی حذفی لیگ قهرمانان باشگاه‌های اسیا با پرسپولیس خواهد بود …  ایا چنین خبری معنی مطلق بی تفاوتی در قبال نتایج تیم را نمی‌دهد ?  انصاری فرد که در اقدامی عجیب ،  بدون مشورت با هیات مدیره و با چسباندن تصمیم خود به وینگادا ،  پیروانی را حذف کرد و تیمش را در اغوش بحرانی خودساخته قرار داد ،  حالا تلاشی صدبرابر را برای جلب نظر مسؤولین سازمان تربیت بدنی برای بقای خود در اتاق مدیرعاملی باشگاه اغاز کرده است. ایا سکوها می‌توانند حضور دوباره‌اش را برتابند ?  او حتی در اقدامی جدید و غیر قابل باور باب مذاکره با علی دایی را باز کرده است. دایی این مذاکرات را هفته قبل تایید کرده بود. همه در این باشگاه در تضاد هستند ! پرسپولیس ابستن حوادثی تازه خواهدشد. تیم مدیریتی قهرمان رفت و مجموعه‌ای شکست پذیر روی کار امد. این مجموعه جای خود را به چه کسانی می‌دهد ?  جواب قاطعی برای این سوال نیست …  حتی در دل سازمان تربیت بدنی !