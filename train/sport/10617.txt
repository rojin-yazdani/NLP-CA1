کارشناس داوری فوتبال گفت :  سکوت فیفا برابر هند سیاسی -  ورزشی تیری هانری کاسب‌کارانه است .هوشنگ نصیرزاده در گفت‌وگو با فارس ،  در مورد قضاوت علی حمدالبداوی داور اماراتی دیدار فردای ایران و اردن اظهار داشت :  این داور برخلاف تصور عموم مشکلی برای تیم ملی ما ایجاد نخواهد کرد و هیچ نگرانی از این بابت وجود ندارد. او تاکنون در کلیه مسابقات ملی تیم ایران با مشکل داوری مواجه نبوده است و حتی امکان دارد به نفع ما سوت بزند .وی در مورد هند تیری هانری مهاجم فرانسه در دیدار با ایرلند گفت :  برخلاف تصور عموم که فیفا را یک نهاد صرفا ورزشی تلقی می‌کنند ،  باید بگویم فیفا در واقع یک فدارسیون تجاری است و همیشه نگران پخش مسابقات جام جهانی است. این نهاد 700 میلیون دلار همه ساله بین 208 کشور عضو فیفا تقسیم می‌کند. با این حال همواره بابت درامدش از حق پخش تلویزیونی نگرانی دارد .نصیرزاده یاداور شد :  در جام جهانی 2002 زمانی که یک تیم افریقایی به مرحله بعدی صعود کرد ،  فیفا زیان قابل توجهی از این بابت داشت و مسئولانش اعتراف کردند بسیاری از کشورها حق پخش تلویزیونی رقابت‌های این تیم را که گمان می‌کنم ساحل عاج بود را خریداری نکردند .وی در مورد دیدار ایرلند و فرانسه عنوان کرد :  حضور فرانسه در مرحله نهایی جام جهانی از نظر مالی به فیفا کمک می‌کند و حتی باعث جلب توجه تماشاگر بیشتری می‌شود تا حضور تیمی مانند ایرلند. به همین دلیل سکوت فیفا در رابطه با درخواست سیاسیون ایرلند مبنی بر تکرار مسابقات یک سکوت کاسب‌کارانه است .این کارشناس داوری افزود :  اگر قضیه برعکس بود ،  احتمال اینکه فیفا این مسابقه را تکرار کند ،  وجود داشت. چه بسا 4 سال قبل زمانی که داور دیدار بحرین و ازبکستان مرتکب اشتباه شد ،  فیفا رای به تجدید ان مسابقه داد به دلیل انکه می‌توانست با حضور بحرین توجه اعراب را به جام جهانی معطوف کند .نصیرزاده ادامه داد :  ایرلند عضو مجمع قانونگذاری برد بین‌المللی فوتبال است و باید منتظر بود تا ایرلندی‌ها پیشنهاداتی را در رابطه با این مسئله بر اجلاس برد که در اسفند یا فروردین برگزار خواهد شد ،  ارائه کند.