باشگاه سپاهان اصفهان از سرمربی تیم فوتبال صبای قم به کمیته انضباطی فدراسیون فوتبال شکایت کرد.به گزارش مهر ،  روابط عمومی باشگاه سپاهان روز شنبه اعلام کرد این باشگاه به علت تهمت‌ها ،  اظهارات توهین امیز و به دور از ادب و اخلاق رسول کربکندی سرمربی تیم فوتبال صبای قم از وی به کمیته انضباطی فدراسیون فوتبال شکایت کرد.کربکندی پس از دیدار صبای قم برابر سپاهان اصفهان به شدت علیه این باشگاه اصفهانی انتقاد کرد که به همین دلیل باشگاه سپاهان از وی به کمیته انضباطی فدراسیون فوتبال شکایت کرده و قصد دارد تا حصول نتیجه بصورت قاطعانه پیگیر شکایت خود از این مربی باشد.