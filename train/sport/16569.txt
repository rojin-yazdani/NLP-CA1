مهاجم فرانسوی تیم فوتبال رئال مادرید اسپانیا به واسطه افشاگری‌های یک روزنامه انگلیسی چند روزی است به شدت زیر ذره‌بین خبرنگاران اسپانیایی قرار گرفته است.به گزارش فارس و به نقل از مارکا ،  کریم بن‌زما بازیکن الجزایری‌الاصل اما فرانسوی رئال مادرید طبق افشاگری روزنامه دیلی میل انگلیس انچنان که خود ادعا می‌کرد ،  فوتبالیستی پاک و به دور از مسائل ضد اخلاقی نیست.زاهیا زهر دختر 18 ساله‌ای که ملیت الجزایری خود را در روزنامه‌های انگلیسی مصرانه فرانسوی عنوان می‌کند ،  بزرگانی چون بن‌زما ،  ریبری و گووو را به شدت دچار دردسر کرده است.زهر روز گذشته در مطبوعات انگلیس سکوت خود را شکست و از بدرفتاری جنسی بن‌زما ،  ریبری و گووو با خود پرده برداشت.اثبات ادعاهای این دختر الجزایری این روزها دغدغه خبرنگاران اسپانیایی نیست بلکه مهم فروش بالای روزنامه‌ها است که به خوبی اتفاق افتاده است.وکیل کریم بن‌زما رسما از این دختر جوان به دادگاه خانواده فرانسه شکایت کرده اما جالب اینجاست که پس از دومین تهدید زاهیا زهر مبنی بر افشا کردن سایر مدارک این شکایت پس گرفته شده است.روابط عمومی باشگاه رئال مادرید در این میان به طرز تامل‌برانگیزی سکوت کرده و این باشگاه حاضر به حمایت لفظی از مهاجم خود نیست.45 هزار یورو جریمه نقدی بدیهی‌ترین و ابتدایی‌ترین محکومیتی است که به زودی برای بازیکنان نامبرده در صورت اثبات ادعاهای دختر 18 ساله ،  صادر خواهد شد اما روند اثبات ادعاهای فوق نیاز به حضور این بازیکنان در خاک فرانسه دارد که با فشردگی فوتبال باشگاهی فرانسه ،  اسپانیا و انگلیس به واقع امکان‌پذیر نیست.برخی منابع خبری در فرانسه حمایتی کورکورانه از بن‌زما داشتند و حتی با انچه که مارکا ان را خیال بافی توصیف کرده این طور عنوان کردند که زاهیا زهر نامزد سابق بن‌زما بوده و مهاجم رئال مادرید از اینکه وی با ریبری و گووو ارتباط داشته ،  به شدت عصبانی و ناراحت است.