قراردادهای کوتاه مدت اما لازم الاجرا ؛  این اساس فعالیت فدراسیون فوتبال اسپانیا در حوزه حق پخش تلویزیونی است . به گزارش فارس و به نقل از LFP و گازتا دلواسپورت ،  در فوتبال اسپانیا حق پخش بازی‌های لالیگا و کوپا دل ری کاملا در اختیار فدراسیون فوتبال اسپانیا است اما طی قرارداد سال 1996 مقرر شد تلویزیون‌های تحت قرار داد فدراسیون در مورد اعمال نفوذ تلویزیون دولتی در بازی‌های مهم اعتراضی نداشته باشند .وب سایت فدراسیون فوتبال اسپانیا امسال حق پخش را به سازمان لیگ  ( LFP  )  داده و این سازمان از یک هفته قبل اسامی تلویزیون‌هایی که بازی‌ها را خریده‌اند منتشر می‌کند .شبکه Canal +  یکی از شبکه‌های سراسری و تحت حمایت اتحادیه اروپایی است که فدراسیونفوتبال اسانیا نیز با این شبکه پر بیننده و مرجع قراردادی 10 ساله منعقد کرده است .بر این اساس سازمان مالیاتی اسپانیا بیش از 30 درصد درامد فدراسیون فوتبال اسپانیا به عنوان یک سازمان بخش خصوصی را ناشی از فروش حق پخش بازی‌ها عنوان کرده است .مشتریان تصویری و صوتی فوتبال اسپانیا جهانی هستند و نمی‌شود توقع داشت کشورهای اسیایی نیز چنین سود سرشاری از این مقوله به جیب بزنند اما جالب این جا است که حتی باشگاه‌های اسپانیا برای داشتن شبکه تلویزیونی و رادیویی باید سهم فدراسیون فوتبال را پرداخت کنند و به همین جهت است که مدیریت موفق در این فدراسیون باعث می‌شود درامد مطلوبی وارد خزانه شود .این مسئله در فوتبال ایتالیا رخ نمی‌دهد و باشگاه‌ها بدون پرداخت مالیات به فدراسیون مختارند شبکه تلویزیونی داشته باشند .در فوتبال ایتالیا طبق امار منتشر شده از سوی شبکه RAI  ،  حق پخش تلویزینی بازی‌های سری A ایتالیا طبق قانونی همیشگی و قدیمی با فدراسیون فوتبال است اما بازی‌های حذفی و فرامرزی به مزایده گذاشته می‌شود .تبلیغات دور زمین در سری A ایتالیا از 5 سال پیش در اختیار شرکتی به نام موندیال است که بابت طراحی و نصب و اجرای تابلوهای دیجیتالی منحصر به فرد خود برای هر بازی حق فدراسیون را هم پرداخت می‌کند.در فوتبال اسپانیا چنین روندی وجود ندارد و تبلیغات دور زمین به طور کامل به فدراسیون تعلق درد .پول حاصل از فروش تبلیغ دور زمین طبق قانون فیفا و فدراسیون فوتبال اسپانیا میان هر باشگاه ،  تلویزیون تحت قرار داد و فدراسیون فوتبال پخش می‌شود .تلویزیون تحت قرارداد نیز اجازه دارد در جایگاه‌های مناسب ورزشگاه دوربین نصب کند و در مورد فیلمبرداری‌های غیر مجاز به دادگاه ورزش اعتراض کند .هیچ گزارشگری حق ندارد اسم تلویزیون تحت قرارداد را در گزارش خود قید کند و مسئولیت مشکل اخلاقی بازیکنان در حین بازی فقط بر عهده فدراسیون است و تلویزیون دولتی اسپانیا هیچ مسئولیتی در این باره ندارد .به هر دلیل غیر قابل توجیهی که بازی قطع شود فدراسیون باید به ان تلویزیونی که حق پخش را خریده جریمه پرداخت کند ولی تبلیغات بین دو نیمه ربطی به فدراسیون فوتبال ندارد .در فوتبال المان از ان جا که اتحادیه فوتبال این کشور مسئول برگزاری بوندسلیگا است حق پخش بازی‌ها را نیز در اختیار خود دارد.