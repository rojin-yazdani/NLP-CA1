تیم ملی کاراته ایران با کسب 4 مدال طلا ،  6 نقره و 7 برنز در مجموع مردان و زنان عنوان قهرمانی لیگ جهانی کاراته وان که در جاکارتا اندونزی برگزار شد را از ان خود کرد. به گزارش از سایت فدراسیون کاراته ،  تیم ملی کاراته ایران در سومین مرحله لیگ جهانی کاراته موسوم به کاراته وان که امروز  ( یکشنبه )  به پایان رسید ،  در جاکارتا اندونزی با حضور 219 کاراته کا از 27 کشور برگزار شد ،  عنوان قهرمانی را با 4 مدال طلا ،  6 نقره ، 7 برنز و 5 عنوان پنجمی بدست اورد. بعد از تیم ایران ،  ژاپن با 4 طلا ،  2 نقره و 4 برنز بر سکوی دوم ایستاد ،  فرانسه با 3طلا و 2 برنز به مقام سوم رسید ،  کره جنوبی با یک طلا و یک نقره و اندونزی میزبان با یک طلا و 4 برنز عناوین چهارم و پنجم این رقابتها را به خود اختصاص دادند. ونزوئلا ،  مالزی ،  استرالیا ،  لهستان ،  اتریش و هنگ کنگ دیگر تیمهایی بودند که در این رقابتها نفرات خود را روی سکوهای قهرمانی دیدند. تیم ملی کاراته مردان و بانوان ایران در شرایطی این عنوان قهرمانی را بدست اورد که باید 24تا27 تیر ماه در رقابتهای قهرمانی اسیا که در تاشکند ازبکستان برگزار می‌شود ،  شرکت کند.