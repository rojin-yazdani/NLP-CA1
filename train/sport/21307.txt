دیدار تیم‌های ملی فوتبال عراق و عربستان در مرحله انتخابی جام ملت‌های 2015 اسیا در ورزشگاه غدیر اهواز برگزار می‌شود. به گزارش خبرگزاری تسنیم ،  عضو فدراسیون فوتبال عراق در گفت‌وگو با سایت المدی از موافقت فدراسیون فوتبال ایران با برگزاری دیدار تیم ملی فوتبال این کشور مقابل عربستان در شهر اهواز خبر داد. این دیدار 15 اکتبر 2013  ( 23 مهر 92 )  در مرحله انتخابی جام ملت‌های 2015 اسیا برگزار خواهد شد. مسئولان عراقی که پیش از این دیدارهای خانگی خود را در قطر برگزار می‌کردند با توجه به نزدیکی شهر اهواز به عراق از فدراسیون فوتبال ایران درخواست کرده بودند تا دیدارهای‌شان در ورزشگاه غدیر اهواز برگزار شود. کامل زعیر ،  عضو فدراسیون فوتبال عراق گفت :  اعلام موافقت ایران با این درخواست را طی نامه‌ای به اطلاع کنفدراسیون فوتبال اسیا خواهیم رساند.