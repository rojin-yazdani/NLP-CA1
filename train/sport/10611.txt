فدراسیون در این زمینه با چالشی مهم مواجه شده و باید دید در روزهای اینده چه اتفاقاتی خواهد افتاد.به گزارش فوتبال ایران -  کارلوس کی‌روش سرمربی پرتغالی تیم ملی فوتبال ایران ظهر روز گذشته بدون انجام توافق با فدراسیون فوتبال ،  ایران را ترک کرد. این در حالی است که بحث توافق او با علی کفاشیان ،  در 2هفته اخیر تبدیل به ماجرایی پیچیده شد. دیروز کی‌روش قبل از ترک ایران گفت :  متاسفانه برخلاف میل باطنی‌ام مجبور هستم ایران را ترک کنم. طبق قوانین ویزایی و بنا بر همین چارچوب اداری باید کشور ایران را ترک کنم چون تاریخ انقضای ویزای من فرا رسیده است. صادقانه می‌گویم که از این اتفاقاتی که برای تمدید قراردادم رخ داد ،  شوکه شدم چرا که باید بدون امضای قرارداد نهایی ایران را ترک کنم. او تاکید کرد :  درخصوص تمام بندهای قرارداد و البته مفاد ان به توافق نهایی رسیدیم. همین مسئله شوک‌اور است که چرا قرارداد نهایی امضا نشد. نمی‌دانم در اینده چه اتفاقی رخ می‌دهد چرا که این موضوع از اختیار من خارج است. مطمئن نیستم در اینده نزدیک چه اتفاقاتی رخ خواهد داد. نقش وزارت و مجلسهرچند مسئولان فدراسیون فوتبال به‌طور شفاف در مورد گره‌های کور این ماجرا حرف نمی‌زنند ولی به‌نظر می‌رسد وزارت ورزش عنصری تعیین‌کننده در طولانی شدن این ماجرا است ،  این در حالی است که گفته می‌شود مجلس هم تمایل چندانی برای استفاده از مربی خارجی ندارد. از طرفی گودرزی وزیر ورزش در کنفرانس مطبوعاتی که اخیرا برگزار و صحبت‌های جنجالی در مورد کی‌روش مطرح کرده بود ،  گفت که در جلسه هیات دولت با نشان دادن نمودارهایی ،  عملکرد کی‌روش را مورد ارزیابی قرار داده است و به این نتیجه رسیده که تیم ملی فوتبال در جام جهانی نتایج قابل توجهی نسبت به گذشته با این مربی نگرفته ضمن اینکه در دوره‌های پیش نیز نتایجی شبیه این نتیجه گرفته شده است. از طرفی هزینه سالانه برای تامین پول قرارداد کی‌روش 7میلیارد تومان است که فدراسیون معتقد است بخشی از ان باید توسط وزارت ورزش پرداخت شود ،  موضوعی که وزیر در گذشته پاسخ منفی‌اش را در این خصوص اعلام کرده بود. موضوع مهم دیگر اینکه سیاست جدید فدراسیون برای کنترل روی برخی رفتارهای کی‌روش است. این مربی در 3سال گذشته بارها از سیاست‌های فدراسیون ،  برنامه‌های سازمان لیگ و امکانات و سطح فنی فوتبال ایران انتقاد کرد و حالا فدراسیون معتقد است این مربی باید رفتارهای خود را در این مورد تا حدودی تغییر دهد. نکته کلیدی اما به بحث توقعات کی‌روش هم مربوط می‌شود ،  موضوعی که عباس ترابیان مسئول کمیته بازاریابی فدراسیون فوتبال ،  در مصاحبه روز پنجشنبه با همشهری به ان اشاره کرد و با صراحت گفت که اگر این مربی توقعاتش را پایین نیاورد امکان ادامه همکاری وجود نخواهد داشت.موضع کفاشیانرئیس فدراسیون فوتبال اما در مورد رفتن کی‌روش از ایران و ابهام در تمدید قرارداد با این مربی می‌گوید :  طبق اخرین صحبت‌هایی که داشتیم متنی را اماده کردیم که ان را برای کی‌روش می‌فرستیم ،  اگر او این متن را تایید کرد و حاضر به امضای ان بود به ایران بازمی‌گردد و کار را شروع می‌کنیم. کفاشیان در مورد اینکه لحن صحبت‌های کی‌روش نشان می‌دهد که او با ناراحتی ایران را ترک کرده است ،  می‌گوید :  ایرادی ندارد ،  چون ما هم از رفتن او دلخوریم. دیروز عباس ترابیان هم اعلام کرد که رفتن کی‌روش به‌معنای قطع همکاری با فدراسیون نیست و این مربی به ایران باز خواهد گشت. با این حال به‌نظر می‌رسد این داستان همچنان مبهم است و نمی‌توان با قاطعیت از بازگشت این مربی حرف زد. این در حالی است که اذهان عمومی بیشتر موافق ماندن این مربی است و فضای فوتبال طوری است که بعید به‌نظر می‌رسد شرایط برای فعالیت مربی ایرانی فراهم باشد. فدراسیون در این زمینه با چالشی مهم مواجه شده و باید دید در روزهای اینده چه اتفاقاتی خواهد افتاد.