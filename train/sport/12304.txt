مراسم بزرگداشت زنده یاد سیروس قایقران با حضور هواداران باشگاه ملوان ،  پیشکسوتان این باشگاه و مسوولان بندرانزلی برگزار شد.به گزارش ایسنا ،  مراسم بزرگداشت سالروز تولد زنده یاد سیروس قایقران با حضور خیل عظیم هواداران این بازیکن فقید فوتبال و همچنین اعضای باشگاه ملوان عصر امروز  ( چهارشنبه )  در مزار این فوتبالیست بنام ایران برگزار شد.در این مراسم چهره‌هایی چون پرویز قایقران ،  پدر زنده یاد سیرون قایقران ،  بهمن صالح‌نیا ،  محمود پیشگاه هادیان  ،  مسعود باقری و همچنین چند تن از مسئولین اداره ورزش و جوانان انزلی  ،  رییس هیات فوتبال انزلی و به همراه اعضای باشگاه ملوان حضور داشتند.بهمن صالح نیا و صفر جعفر زاده در سخنانی یاد و خاطره مرحوم سیروس قایقران را زنده داشتند و به بیان مطالبی در مورد این فوتبالیست فقید ایران پرداختند.در این مراسم همچنین شمار زیادی از هواداران پیشکسوت باشگاه ملوان نیز حضور داشتند و یاد و خاطره اسطوره باشگاه ملوان را گرامی داشتند.همچنین چند تن از اعضای تیم فوتبال ملوان که این روزها حال و روز خوبی را در لیگ برتر فوتبال ایران ندارند با یکدیگر هم قسم شدند تا بتوانند قوی سپید فوتبال ایران در لیگ برتر حفظ کنند و از این میراث گران‌بهای سیروس قایقران حفاظت کنند.زنده یاد سیروس قایقران که از موثرترین بازیکنان تیم ملی بود ،  متولد اول بهمن ماه 1340 بود و فروردین ماه 1377 در یک سانحه رانندگی درگذشت.