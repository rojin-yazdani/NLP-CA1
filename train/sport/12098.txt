تیم فوتبال جوانان کشورمان در 3 بازی پیش‌رو در رقابت‌های فوتبال قهرمانی جوانان اسیا با لباس سفید در میدان حاضر خواهد شد.به گزارش سایت فدراسیون فوتبال ،  سه نفر از اعضای کادرفنی هر یک از تیم‌های حاضر در گروه اول رقابت‌های قهرمانی جوانان اسیا به همراه مسئولان AFC و فدراسیون فوتبال میانمار در جلسه هماهنگی بازی‌های مرحله گروهی که امروز  ( چهارشنبه )  در هتل محل اقامت تیم فوتبال فوتبال ایران در شهر یانگون میانمار برگزار شد ،  حاضر شدند.در این جلسه مسائل فنی ،  پزشکی ،  رسانه‌ای ،  انضباطی و  …  مربوط به این تورنمنت به مسئولان تیم‌ها یاداوری شد. همچنین رنگ لباس تیم‌ها برای هر 3 بازی گروهی‌شان به تایید اعضای کادرفنی رسید که بر این اساس تیم جوانان کشورمان در هر 3 بازی گروهی‌اش با لباس سفید به میدان خواهد رفت.بازیکنان ایران امروز به همراه اعضای کادرفنی یک جلسه فنی و توجیهی را پیش از بازی با تایلند برگزار می‌کنند که در این جلسه مربیان با برسی فیلم بازی‌های گذشته تایلند اخرین نکات را به بازیکنان گوشزد می‌کنند.تیم جوانان کشورمان در اولین بازی خود فردا  ( پنجشنبه )  در اولین بازی‌اش در این رقابت‌ها به دیدار تایلند می‌رود.ایران به جز تایلند با یمن و میانمار همگروه است.