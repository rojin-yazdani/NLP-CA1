معاون عملیات نیروی انتظامی استفاده از لیدرهایی با ویژگی و صلاحیت لازم در دستور کار مشترک پلیس و فدراسیون قرار گرفت .به گزارش شبکه خبر ،  سردار ساجدی نیا معاون عملیات نیروی انتظامی گفت :  به منظور پایان دادن به فعالیت‌های افراد خودسر و ایجاد فضای سالم در ورزشگاه‌ها این جلسه مشترک برگزار و قرار شد تیم‌های باشگاهی ،  لیدرهای مورد نظر خود را به فدراسیون معرفی کنند تا پس از تائید صلاحیت در ورزشگاه‌ها حضور یابند .معاون عملیاتی ناجا با اشاره به اینکه نیروی انتظامی با فدراسیون فوتبال همکاری و تعامل لازم را دارد تاکید کرد : باشگاه‌ها باید در اینده از به کارگیری یا حضور افراد و لیدرهای بدون صلاحیت در ورزشگاه‌ها جلوگیری کنند در غیر این صورت پلیس با همکاری فدراسیون برابر مقررات با برهم زنندگان نظم رفتار خواهد کرد .وی گفت :  امیدواریم دیگر شاهد اتفاقاتی که سبب خدشه دار شدن جو عمومی ورزشگاه‌ها و تخریب شخصیت افراد می‌شود ،  نباشیم.