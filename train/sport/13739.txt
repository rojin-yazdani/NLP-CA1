تمرین پرسپولیس ،  امروز در زمین تمرین شرکت واحد پیگیری شد.به گزارش فارس ،  تمرین امروز سرخپوشان از ساعت 11 به مدت یک ساعت و 50 دقیقه در زمین تمرین شرکت واحد و در استانه دیدار مقابل پیکان با صحبت‌های علی دایی برای بازیکنان اغاز شد.نیم ساعت نخست تمرین به انجام کارهای بدنسازی اختصاص داشت و در ادامه حفظ توپ ،  پرسینگ ،  سانتر از جناحین و ضربه به گل و همچنین تمرینات اختصاصی شوتزنی برای خلیلی ،  برادران شیری ،  باقری ،  کلاه‌کج پیگیری شد. همچنین علی دایی برای اشپیتیم ارفی تمرینات ویژه سرزنی در نظر گرفت.*در تمرین امروز حدود 60 هوادار حضور داشتند. با توجه به اینکه یک هفته تا زمان دربی باقی مانده است ،  شعارهایی را علیه استقلال سر دادند.*ابراهیم شکوری به دلیل در پیش بودن امتحانات دانشگاهش ،  ابتدای تمرین از سرمربی اجازه گرفته و تمرینات را ترک کرد.*دایی از بازیکنان درخواست می‌کرد به جای حرف زدن به انجام درست کارهای تاکتیکی بپردازند و به فکر تمرینات و توصیه‌های کادر فنی باشند.*دایی در بخش دیگری ،  تمرینات سرعتی را برای هوار محمد در نظر گرفت.*در تمرین امروز سوژه اصلی به حضور مهدی مهدی کیا در تیم استیل‌اذین مربوط می‌شد. برخی بازیکنان پرسپولیس از امضای قرارداد استیل‌اذین با این بازیکن متعجب بودند.*زمین کمی لغزنده بود که با تاکید کادر فنی برای احتیاط بیشتر بازیکنان همراه شد. انها در استانه دیدار با پیکان از مصدومیت پرسپولیسی‌ها نگران بودند.*پایان تمرینات امروز پرسپولیس با اغاز تمرینات داماش گیلان که برای انجام اردویی 5 روزه در تهران اردو زده است ،  متقارن شد.در این بین برخورد گرم بهزاد داداش‌زاده ،  مربی داماش با علی دایی و حسین عبدی بسیار جالب بود. تعدادی از بازیکنان پرسپولیس با بازیکنان داماش به خوش و بش پرداختند.