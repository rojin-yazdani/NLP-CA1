وزیر ورزش و جوانان با تجلیل از تیم ملی والیبال گفت ،  والیبال ایران به پدیده‌ای در ورزش جهان تبدیل شده است.به گزارش ایسنا ،  وزیر ورزش و جوانان با حضور در هتل المپیک ،  محل اقامت ملی‌پوشان والیبال از انها تجلیل کرد.محمد عباسی در جمع والیبالیست‌ها اظهار کرد :  همه شما می‌دانید زمانی که خارج از ایران مشغول رقابت‌های لیگ جهانی بودید ،  چه شوری در داخل ایجاد کردید. این شور خودباوری شما را در خارج از ایران تقویت کرد. همه قبول دارند والیبال ایران به پدیده‌ای در ورزش جهان تبدیل شده است.وی ادامه داد :  نخستین تجربه شما در لیگ جهانی بود که برابر تیم‌های باقدرت که سابقه چندین دوره حضور در لیگ جهانی را داشتند ،  نتایج خوب به دست اوردید. این نشانه خودباوری و قابلیت‌های فردی ملی‌پوشان است.عباسی با اشاره به جلسه هیات دولت به ملی‌پوشان گفت :  همه ما به نتایج شما افتخار می‌کنیم. هفته گذشته در جلسه هیات دولت درباره همین موضوع صحبت کردم که قرار شد قبل از بازی با المان به جمع شما بیایم و خسته نباشید بگویم. شما دو بازی سرنوشت‌ساز را پیش رو دارید که نتیجه تمام تلاش‌های شماست. می‌دانید توقع‌ها را بالا برده‌اید اما هر نتیجه‌ای که رقم بخورد ،  مردم باز هم به شما می‌بالند. در مجموع تاکید می‌کنم با هیچ زبانی نمی‌توانیم احساس قلبی‌ام را بیان کنم. شما هدفتان شاد کردن دل مردم بوده ولی ما برای تلاش‌هایتان پاداشی در نظر گرفته‌ایم که دقیقش را اقای داورزنی خواهد گفت.در ادامه محمدرضا داورزنی ،  رییس فدراسیون والیبال گفت :  از طرف خودم قول می‌دهم که ملی‌پوشان برابر المان بهترین عملکردشان را خواهند داشت. درباره پاداش نیز هم اکنون چیزی نمی‌گویم. بعد از دو مسابقه درباره ان حرف می‌زنیم تا وزیر محترم ورزش پاداش‌ها را بالاتر ببرد. همچنین ملاقاتی با رییس‌جمهور داشته باشیم تا والیبالیست‌ها تا به اندازه فوتبالیست‌ها پاداش داشته باشند. در هر حال اگر به ورزش موفق تسهیلات داده می‌شود ،  باید به دیگر رشته‌های موفق نیز همان تسهیلات داده شود تا دلخوری ایجاد نشود.به گزارش ایسنا ،  عباسی در پایان عنوان کرد :  پاداش 50 میلیونی که به فوتبالیستها داده شده پس از بازی با المان به والیبالیست‌ها هم پرداخت می‌شود