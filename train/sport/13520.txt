نسخه دیجیتالی روزنامه مارکا ،  پرتیراژترین روزنامه ورزشی اروپا همزمان با پهن شدن فرش قرمز اسکار در سالن کداک تیاتر لس‌انجلس یک فرش قرمز اینترنتی برای مخاطبان جهانی‌اش پهن کرده به نام اسکار ورزشی . در این رای‌گیری دیجیتالی ،  جلوه رسانه‌ای و گاه سینمایی مشهورترین چهره‌های ورزشی در سال اخیر به رای گذاشته شد که برندگان ان در 7 رشته همزمان با برندگان اسکار واقعی معرفی شدند و چهره برتر اسکار ورزشی همان طور که از روزنامه طرفدار رئال‌مادرید و جنس مخاطبانش انتظار می‌رود کسی نبود جز کریستیانو رونالدو در نقش بهترین بازیگر نقش اول مرد برای فیلم گلادیاتور در حالی که نزدیک‌ترین رقبای پسر کهکشانی برای این عنوان تیری انری به خاطر ایفای نقش در فیلم سرقت در سه شماره و ریکی روبیو  ( ستاره بسکتبال بارسلونا و تیم ملی اسپانیا )  برای فیلم بچه میلیون دلاری محسوب می‌شدند.البته تیم ملی اسپانیا و پپ گواردیولا به ترتیب در بخش‌های بهترین فیلم و بهترین کارگردانی پیروزی بسیار قاطعانه‌تری نسبت به رونالدو داشتند و هر یک بیش از 42 درصد ارا را به دست اوردند. اسکار ورزشی که اخرین ابداع روزنامه مارکا برای گسترش مخاطب و نفوذ تجاری و رسانه‌ای خود در سطح جهان است ،  رویکردی کاملا طرفدارانه نسبت به رئال‌مادرید در رای‌گیری‌های هفتگانه خود داشته است چنانکه مثلا نام فلورنتینو پرس در کنار یک موضوع مثبت امده اما مدیر پیشین رئال رامون کالدرون و مدیر باشگاه رقیب ژوان لاپورتا نمایندگان فیلم‌هایی با عناوین ناخوشایند معرفی شده‌اند.از نگاه برگزارکنندگان رای‌گیری اینترنتی اسکار ورزشی  ،  ورزش نوعی نمایش است که بیش از ارزش‌های فنی و ورزشی از قابلیت جنجال‌افرینی و به بازی گرفتن افکار عمومی برخوردار است. با این دیدگاه ،  مارکا با برخی از رقبای قطب مادرید در ورزش هم تسویه‌حساب کرده است ،  کسانی مثل شوماخر  ( رقیب فرناندو الونسو )  ،  ژوان لاپورتا  ( مدیر بارسا )  ،  لیونل مسی ،  ریکی روبیو و تیری انری  ( بازیکنان بسکتبال و فوتبال بارسا )  ،  پرس بورول  ( داور ال‌کلاسیکوی اینده که به ضد مادریدی بودن شهرت دارد )  ،  رونالدو و روبینیو  ( جداشدگان رئال‌مادرید )  و فرانک ریبری  ( که به رئال نه گفت ) .بهترین فیلمبرنده :  تیم ملی اسپانیا  ( 8 / 42 درصد )  برای فیلم اینویکتوس -  شکست‌ناپذیر به خاطر مسیر قهرمانانه‌ای که به‌عنوان مدعی جام جهانی 2010 پیموده است.رقبا :  ژوان لاپورتا  ( 4 / 16 درصد )  برای فیلم رستاخیز در لاس‌وگاس به خاطر ماجراهای پشت پرده مدیر بارسا و بازگشت او از اوج نفرت به محبوبیت دوباره. جان‌تری و وین بریج  ( 9 / 34 درصد )  به خاطر بازی در فیلم دراماتیک بی‌وفا .بهترین بازیگر نقش اول مردبرنده :  کریستیانو رونالدو  ( 2 / 28 درصد )  برای بازی در فیلم گلادیاتور به خاطر نقش قهرمانانه‌اش در قالب مزدوری که سرنوشت رئال را تغییر داد.رقبا :  تیری انری  ( 6 / 27 درصد )  برای بازی در فیلم سرقت در سه شماره و پاس گل هند برای صعود متقلبانه فرانسه به جام 2010. ریکی روبیو  ( 6 / 20 درصد )  برای بازی در فیلم بچه میلیون دلاری به خاطر انتقال مولتی میلیونی‌اش از بارسلونا به NBA.بهترین بازیگر نقش اول زنبرنده :  انا ایوانوویچ  ( 4 / 28 درصد )  برای بازی در فیلم پریسایس .بهترین فیلم غیرانگلیسی زبانبرنده :  رامون کالدرون  ( 8 / 27 درصد )  برای فیلم سلدا 211 در کنار دوست نزدیکش بارسناس نانین در ماجرای تقلب در انتخابات رئال‌مادرید.رقبا :  فلورنتینو پرس  ( 21 درصد )  برای فیلم بازگشت و تایگر وودز  ( 2 / 24 درصد )  برای فیلم خیانت کن و نگاه نکن که به چه کسی .بهترین فیلم انیمیشنبرنده :  پائو گاسول  ( 1 / 40 درصد )  برای فیلم ارباب حلقه‌ها به‌عنوان کاپیتان بسکتبال اسپانیای قهرمان جهان.رقیب :  فرانک ریبری  ( 35 درصد )  برای فیلم کمپانی هیولاها در کنار ته‌وس.بهترین سناریوبرنده :  پرس بورول  ( 7 / 36 درصد )  داور اسپانیایی برای سناریوی فیلم شیلیایی‌ها من شما را هرگز ندیده‌ام به خاطر چشم بستن بر پنالتی‌های رئال‌مادرید.رقبا :  فرناندو الونسو  ( 4 / 23 درصد )  برای فیلمنامه سریع و هیجان‌انگیز به خاطر تغییر تیم فرمول یکی خود. لئو مسی  ( 5 / 32 درصد )  برای فیلم اگر می‌تونی منو بگیر .بهترین کارگردانبرنده :  پپ گواردیولا  ( 4 / 42 درصد )  برای فیلم 666 رقبا :  ویسنته دل‌بوسکه  ( 3 / 21 درصد )  برای فیلم صلح‌ساز  ،  مانوئل پیگرینی  ( 4 / 13 درصد )  برای فیلم یک مرد جدی  ،  ژوزه مورینیو  ( 9 / 11 درصد )  برای فیلم سرهنگ دل‌شکسته و مانولو خیمنس سرمربی سویا  ( 11 درصد )  برای فیلم تنها در خانه .