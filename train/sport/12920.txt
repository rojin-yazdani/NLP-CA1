رییس هیات تحقیق و تفحص از سازمان تربیت بدنی گفت :  نتیجه‌ای که تا به حال در هیات حاصل شده این است که مدت 6 ماه برای نهایی شدن تحقیق و تفحص مدت کمی است و همانطور که من به کمیسیون فرهنگی گزارش کردم تقریبا یقین داریم که نیاز به تمدید مدت 6 ماه داریم.حجت‌الاسلام سید جلال یحیی‌زاده در گفت‌وگو با ایسنا ،  اظهار کرد :  هرچه فعالیت‌های ما در هیات پیش می‌رود فضاهای دیگری به روی ما باز می‌شود که باید روی ان موارد کار کنیم . ایین‌نامه مجلس هم برای تمدید 6 ماهه دوم دست ما را باز گذاشته است و من فکر می‌کنم این مهلت قطعا تمدید خواهد شد تا ما بتوانیم در مدت بیشتر و فضای بهتری مسایل فرهنگی ،  مدیریتی ،  دوپینگ ،  بودجه ،  فدارسیون ،  کمیته ملی المپیک و سازمان را بررسی کنیم تا جلوی بعضی مشکلات گرفته شود.نماینده تفت و میبد در خانه ملت تصریح کرد :  با وجود اینکه انعکاس محتوای گزارش تحقیق و تفحص از مجلس همچنان ممنوع است ولی اگر ما مواردی پیدا می‌کنیم بلافاصله ان را به رییس سازمان تربیت بدنی منعکس می‌کنیم تا این موارد تکرار نشود و بر حجم مشکلات اضافه نشود و همچنین تلاش دوستان ما در هیات تحقیق و تفحص بی‌خاصیت نباشد.یحیی‌زاده اضافه کرد :  مهلت 6 ماهه اول هیات تحقیق و تفحص 18 اردیبهشت به پایان می‌رسد و ما می‌توانیم نهایتا این مهلت را تا 18 ابان ماه تمدید کنیم.وی در خصوص انتشار اخباری مبنی بر بسته شدن درب اکادمی ملی المپیک نیز افزود :  تا جایی که ما از مسوولان سازمان تربیت بدنی شنیده‌ایم ،  انها این امر را نمی‌پذیرند و تکذیب می‌کنند. اما من معتقدم یکسری مسایلی که در این چند روز در فدراسیون فوتبال دیده شد در سازمان تربیت بدنی و کمیته ملی المپیک به طور قطعی وجود دارد لذا به نظر من بهترین کار برای حل این مساله این است که با توجه به اینکه اقای علی ابادی در سطح قائم مقام وزیر در حال فعالیت است از سمت ریاست کمیته ملی المپیک کناره‌گیری کند تا کمیته یک رییس شش دانگ داشته باشد و از بروز برخی اتفاقات جلوگیری شود. متاسفانه در حال حاضر وضعیت ریاست کمیته ملی المپیک مشخص نیست و انتظاری ایجاد شده که رییس کناره‌گیری کند. اقای علی ابادی هم چندین بار گفته که اماده کناره‌گیری است اما اقای سعیدلو این را نپذیرفته است در حالی که اگر این کناره‌گیری انجام شود بعضی مسایلی که در حال حاضر گفته می‌شود یا برخی ذهنیت‌ها برطرف می‌شود.