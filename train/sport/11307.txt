کارشناس فوتبال ایران گفت :  ناکامی تیم ملی فوتبال در مسابقات مقدماتی جام جهانی 2010 قابل پیش بینی بود .بیژن ذوالفقارنسب در گفت و گو با فارس در مورد عدم راهیابی تیم ملی به جام جهانی 2010 عنوان کرد :  این ناکامی قابل پیش بینی بود. در 4 سال گذشته برنامه ریزی ،  سیاست‌گذاری و عملکرد فدراسیون عملکرد مثبتی نبود عملکردی که بتوان منتهی به پیشرفت و توسعه شود .وی ادامه داد :  مهم‌ترین دلیلش هم این بود که بلافاصله پس از جام جهانی 2006 المان فوتبال ما تعلیق شد و یک سال تیم ملی سرمربی نداشت. پس از ان برای انتخاب سرمربی تیم ملی اتفاق‌های زیادی رخ داد و به دلیل شتاب در این انتخاب کادر فنی تیم ملی دچار تغییر و تحول هم شد و در نهایت فوتبال بی ثباتی داشتیم. در عرصه باشگاهی هم باشگاه‌های ایرانی در لیگ قهرمانان اسیا ناموفق بودند .مربی اسبق تیم ملی ایران در مورد ارزیابی‌اش از اینده فوتبال ایران اظهار داشت :  نگرش مسئولان رده بالای ورزش باید به ورزش و فوتبال تغییر کند. باید نگرش علمی و جهانی داشته باشیم و با این عملکرد سنتی همچنان حرکت کند خود را ادامه خواهیم داد. ژاپن وکره جنوبی و چین و قطر از ما جلوتر هستند و در اینده‌ای نزدیک تیم‌های امارات ،  کویت و ازبکستان و نیز از ما پیشی خواهند گرفت .وی در مورد احتمال امضای قرارداد 4 ساله افشین قطبی با فدراسیون گفت : به نظرم فدراسیون باید با تعمق بیشتری برای انتخاب سرمربی تیم ملی تصمیم گیری کند .ذوالفقارنسب در مورد شایعه سرمربیگری خود در تیم ملی تصریح کرد :  هیچ مذاکره‌ای با من نشده است و از این موضوع بی اطلاع هستم.