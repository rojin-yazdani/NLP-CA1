مرحله نیمه نهایی چهارمین دوره مسابقات فوتبال جام ستاره‌ها در حالی شنبه شب در مجموعه سبز ولنجک برگزار خواهد شد که در پایان مرحله مقدماتی ،  خداداد عزیزی با 7 گل زده در صدر جدول گلزنان قرار دارد.خداداد که با پیراهن شماره 11 در ترکیب تیم منتخب 98 فرانسه به میدان می‌رود ،  در سه بازی گذشته خود 7 گل به ثمر رسانده و دو بار نیز به عنوان بهترین بازیکن معرفی شده است. پس از خداداد ،  حسن خان محمدی از پرسپولیس و علیرضا امامی فر از تیم هنرمندان با 4 گل زده در تعقیب او قرار دارند. حضور علی لهراسبی و پژمان جمشیدی با 3 گل زده و عادل فردوسی پور و احسان علیخانی با دو گل از دیگر نکات جالب توجه جدول گلزنان چهارمین دوره جام ستاره هاست.