مدیرعامل باشگاه پرسپولیس گفت :  مخلص تمام اصفهانی‌ها هستم اما اجازه نمی‌دهم شان بنگر زیر سؤال برود. محمد رویانیان مدیرعامل باشگاه پرسپولیس در گفت‌وگو با خبرنگار ورزشی فارس ،  پس از مدتی سکوت در خصوص پرونده محسن بنگر و اتفاقات در خصوص این بازیکن در بازی برابر سپاهان و شکایت زردپوشان اظهار داشت :  اگر سپاهانی‌ها احساس می‌کنند که بنگر با امدن به پرسپولیس به انها بی‌احترامی کرده من از انها عذرخواهی می‌کنم ،  از اصفهانی‌های خونگرم و فوتبال‌دوست توقع دارم که هوای بازیکنان خود را در مواقعی که در این تیم هستند مثل الان و حتی زمانی که از این تیم می‌روند ،  داشته باشد. وی افزود :  در رسانه‌ها متوجه شدم که برخی دوستان اصفهانی ما فحاشی‌های بدی به بنگر بازیکن با تعصب و با غیرتی که 8 سال در سپاهان درخشید و حتی گزینه بهترین بازیکن اسیا شد ،  داشتند. رویانیان ادامه داد :  ما هرگز فحاشی به هیچ بازیکنی را مخصوصا تیم حریف تایید نمی‌کنیم و از سپاهانی‌ها نیز انتظار دارم که زیاد به این موضوع دامن نزنند ،  من مخلص همه اصفهانی‌ها و تیم خوب و باتکنیک سپاهان هستم اما شرایط روحی و روانی بنگر پس از اتفاقات بازی طوری بود که این مسائل پیش امده است. ان هم به دلیل اینکه به خانواده این بنده خدا بی‌احترامی شده. وی خاطرنشان کرد :  انتظارم از سپاهانی‌ها این است که دنبال جوسازی و این حرف‌ها نباشند ،  اگر می‌خواهند شکایت کنند و ان را پیگیری کنند حتما بنگر و باشگاه پرسپولیس نیز در این پرونده ورود خواهند کرد. نباید با یک عکس و برخی مسائل به بنگری که بسیار خونگرم و با تعصب است تهمت زد. امیدوارم سپاهانی‌ها خویشتن‌داری کنند ،  اگر می‌خواهند این پرونده را با شکایت پیگیری کنند ،  ان را در مراجع خود پیگیری کنند که سپس ما هم ان را پیگیری می‌کنیم و از حق خود و بنگر که به او بی‌احترامی‌های بدی شده دفاع می‌کنیم اما ان‌شالله اینطور نیست و امیدوارم با وجود مسئولین فهیم سپاهان و هواداران خوبش این پرونده بسته شود تا مدافع حال حاضر پرسپولیس نیز در ارامش فوتبال خود و خدمتش را به پرسپولیس مثل همیشه و مانند همه بازیکنان با تعصب ما دنبال کند. همه بازیکنان ایرانی خانواده خود را دوست دارند و امیدوارم هرگز در ورزشگاه‌ها شاهد اتفاقات تلخ و ناخوشایند و بی‌احترامی به هیچ بازیکنی نباشیم.