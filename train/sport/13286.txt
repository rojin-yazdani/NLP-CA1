هافبک تیم صبا گفت :  فقط به خاطر علی دایی به صبا امدم و حضورم ربطی به تیم صبا نداشت.قاسم دهنوی در گفت‌وگو با فارس ،  درخصوص دیدار دوستانه دو تیم صبا و تراکتورسازی اظهار داشت :  من پس از حدود 2 ماه برای اولین بار روز گذشته پا به توپ شدم و تازه به تمرینات تیم صبا ملحق شدم. هنوز با بازیکنان هماهنگ نشدم و نیاز به زمان داریم.وی درخصوص شرایط صبا تصریح کرد :  این تیم نیاز به زمان دارد و هم‌اکنون زود است بخواهیم درمورد ان صحبت کنیم. مطمئنا تیم روز به روز بهتر خواهد شد ؛  هرچند که کار دشواری در پیش داریم.وی درخصوص دیدار مقابل تراکتورسازی و درگیری در این بازی گفت :  بازی سختی بود. تراکتورسازی به‌دلیل جذب بازیکنان سرباز تیم خوبی شده است و این تیم همیشه جزو مدعیان قهرمانی است.هافبک صبا درخصوص انتخاب این تیم و اینکه مجددا شاگرد علی دایی شده ،  گفت :  من فقط به خاطر حضور علی دایی به صبا امدم و انتخاب تیمم به خاطر او بوده و نه خود صبا. دایی مربی شناخته‌شده و بزرگی است و مطمئنم که در صبا هم نتیجه می‌گیرد ،  همانطور که در پرسپولیس با دایی نایب قهرمان شدیم و چه بسا می‌توانستیم قهرمان هم شویم.دهنوی درمورد امادگی‌اش گفت :  50 - 40 درصد اماده هستم و برای رسیدن به امادگی کامل نیاز به زمان دارم ؛  زیرا مدتی به هیچ عنوان پا به توپ نشده بودم.