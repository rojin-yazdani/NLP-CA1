پس از انتقال مهاجم توگویی ارسنال به منچسترسیتی ،  رسانه‌های ایتالیایی باشگاه ا.ث‌میلان را به باد انتقاد گرفتند .به گزارش فارس ؛  روزنامه توتواسپرت در این باره نوشت :  میلان حتی به وعده خود مبنی بر خرید اده‌بایور عمل نکرد. سران میلان با انتقال این مهاجم افریقایی از ارسنال به من‌سیتی  ،  باز هم عقب ماندند .روزنامه گورین اسپورتیو نیز در گزارشی انتقادی عنوان کرد :  قبل از خاتمه فصل گذشته سران میلان وعده‌های قشنگی دادند که ضمن حفظ ستارگان تیم ،  سراغ بازیکنانی همچون اده‌بایور از ارسنال و مایکل اسین از چلسی خواهند رفت .این روزنامه ادامه داد :  انتقال گران قیمت اده‌بایور در درون لیگ برتر ،  نشان داد که میلانی‌ها هنوز در خواب غفلت بسر می‌برند. انان حتی بازیکن بزرگی همچون کاکا را نیز از دست دادند تا کندی حرکتشان بیش از پیش نمایان شود .مهاجم 25 ساله ارسنال که در سال 2008 عنوان بهترین بازیکن افریقا را کسب کرد ،  از سال 2006 در خدمت ارسنال بود. او پیش‌تر برای موناکو ،  متز و لومه فرانسه بازی می‌کرد. این گلزن یک متر و نود سانتی متری پس از روکه سانتاکروز اهل پاراگوئه و کارلوس ته‌وز ارژانتینی ،  سومین مهاجم جدید منچسترسیتی در فصل نقل و انتقالات تابستانی است.