تیم ملی برزیل در دیداری دوستانه موفق شد با سه گل فرانسه را شکست دهد.تیم ملی برزیل که خود را برای حضور در جام کنفدراسیون‌ها اماده می‌کند موفق شد در دیداری دوستانه با 3 گل فرانسه را شکست دهد تا انتقام شکست مشابه در فینال جام جهانی 1998 را از این تیم بگیرد.به گزارش ایسنا ، در این دیدار که در ورزشگاه گرمیو برزیل انجام شد دو تیم با ترکیب اصلی خود به میدان امده بودند اما تیم برزیل که تحت نظر لوئیس فیلیپه اسکولاری نتوانسته بود نتایج مطلوبی کسب کند ،  عطش زیادی برای پیروزی داشت و در نهایت موفق شد در دقیقه 54 با ضریه فنی اسکار به گل نخست دست یابد.در ادامه مسابقه برزیل شانس رسیدن به گل‌های دیگر را داشت اما سلسائو برای رسیدن به گل دوم خود تا دقیقه 85 منتظر ماند تا اینکه هرنانس موفق شد روی پاس رو به عقب نیمار گل دوم را به ثمر برساند و در ثانیه‌های اخر مسابقه لوکاس مورا موفق شد از روی نقطه پنالتی گل سوم میزبان را به ثمر برساند.برزیل در چند بازی اخیر خود با هدایت اسکولاری نتوانسته بود نتایج مطلوبی کسب کند. برزیل خود را برای حضور پرقدرت در جام کنفدراسیون‌ها اماده می‌کند. این رقابت‌ها از هفته اینده در این کشور اغاز می‌شود.برزیل در گروه یک جام کنفدراسیون‌ها با تیم‌های ژاپن  ،  ایتالیا و مکزیک همگروه است.