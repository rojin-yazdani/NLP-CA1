رادیو ورزش به عنوان رسانه‌ای تاثیرگذار در حالی یازدهمین سال فعالیت خود را اغاز کرد که لزوم یک بازنگری اساسی در سیاست‌های کلی و همچنین اصلاح برخی جزئیات تاثیرگذار در روند فعالیت این رسانه به چشم می‌خورد و همین امر لزوم عدم گذر سریع از این فرصت که می‌تواند بعدها به عنوان نقطه عطفی در دوران فعالیت صدای ملی ورزش یاد شود را یاداور می‌شود .به گزارش خبرنگار ورزشی تابناک ؛  عمر برنامه‌های ورزشی در صدای جمهوری اسلامی ایران به عمر رادیو در ایران بازمی گردد که شاید تاریخی‌ترین و ماندگارترین این برنامه‌ها ورزش زورخانه‌ای بود که توسط شیرخدا اجرا می‌شد. با فراگیرشدن رادیو که پیش از تلویزیون به بطن خانواده‌ها رفت و به دلیل عدم تقابل قشر سنتی با ان سهل الوصول‌تر از تلویزیون ،  اطلاع‌رسانی متفاوت و فراگیری در بخش ورزش از رسانه ملی شاهد بودیم و به سرعت جایگاه نخست اطلاع رسانی ورزشی را به دست اورده و حتی تا سال‌ها پس از فراگیر شدن تلویزیون و تصویر در خانواده‌های ایرانی ،  رادیو همچنان تاثیرگذاری‌اش در سطح نخست بود اما سیما به ویژه پس از گسترش شبکه‌ها که منجر به شکل‌گیری شبکه سوم سیما با محوریت جوان و ورزش و جذب نیروهای تازه نفس بود ،  توانست در ورزش با فاصله‌ای چشمگیر از رادیو پیش بیافتد .پس از ایجاد رادیو جوان ،  این رادیو توانست تا حدودی خلا این بخش را با گرایش به جوانان باانگیزه پر کرد و در نهایت با شناسایی نیاز مخاطبان به یک شبکه رادیویی ورزشی با پشتیبانی حسن خجسته معاون وقت صدای سازمان صداو سیما ،  محمد جهانی پایه‌گذار رادیو اختصاصی ورزش از سال 1378 و در حول و حوش المپیک سیدنی شد و در زمان نه چندان طولانی توانست طیف قابل توجهی از مخاطبان را جذب کند. رادیو ورزش با این شروع پرمخاطب انتظار می‌رفت ،  روز به روز رشد مخاطب داشته و گوئی سبقت را از سایر امواج در جذب اقشار مختلف ورزشی علی‌الخصوص جوانان به عنوان طیف اصلی مخاطبان برباید اما هرچه بر عمر این رایدو افزوده شد ،  روزمرگی در احوالات این شبکه بیشتر هویدا شد و همین امر بخشی از مخاطبان این رسانه را نیز بر روی موج رادیو ایران یا رادیو جوان و حتی رادیو گفت و گو فرستاد .با بسته شدن پرونده یک دهه فعالیت این رادیو و ورود به دهه جدید هنوز این رادیو بر روی فضای وب از حداقل امکانات برخوردار نیست و برخلاف بسیاری از شبکه‌های رادیویی که از عمر نسبتا کمتری برخوردارند ،  حتی ارشیو صوتی کاملی نیز در وب‌سایت خود ندارد ،  چه رسد به امکاناتی برای جذب مخاطب انلاین و بهره‌گیری برای افزایش مخاطبان از این طریقه که یک دهه پیش در مبحث رسانه همچون امروز اینچنین در دایره توجه قرار نداشت. البته این ظاهری‌ترین بخش برای هرمخاطب است و با قدری بررسی مسائل دیگری نیز مشخص می‌شود که قطعا در عدم پیگیری لحظه به لحظه برنامه‌های این شبکه توسط بسیاری از شنوندگان تاثیرگذار بوده است. یکی از این عوامل عدم پیشتازی رادیو ورزش در انتشار اخبار خاص است ،  به گونه‌ای که این قبیل اخبار در بخش وسیعی از اوقات ابتدا بر روی خروجی خبرگزاری‌ها قرار می‌گیرند و پس از ان توسط مجریان و یا مسئولان نهادهای ورزشی رادیو قرائت می‌شوند .نقادی نیز از جمله مسائلی است که علی‌الخصوص در چهار سال اخیر تلاش شده به نرمی در رادیو ورزش سراغ ان را گرفت و اگرچه این نگاه حفظ شده اما دیدگاه محافظه‌کارانه‌ای که در ادبیات برنامه‌های اینچنینی رادیو ورزش مشاهده می‌شود و تکاپوی مجریان برای عدم گره خوردن مباحث و جلوگیری از شدت گرفتن چالش میان طرفین چنین برنامه‌هایی ،  از شور مختص به نقادی‌های صدای ورزش کاسته است .در کنار این مسائل نمی‌توان از روند روتین و روزمرگی که شامل حال رادیو ورزش شده نیز گذشت و 8 ساعت پیاپی رادیو را روی این موج تنظیم کرد و با این احساس روبرو نشد. احساسی که زمان تغییر موج رادیو به رادیو جوان مشهودتر می‌شود و حتی این رادیو که میراث دار برنامه‌های ورزشی است ،  کمتر اسیر این روزمرگی در حوزه ورزش شده و نگاه چالشی‌اش به مباحث مختلف علی‌الخصوص تربیت بدنی باعث شده که برخی برنامه‌هایش در این زمینه پرمخاطب شود و البته بسیاری از مسئولان ورزشی نیز فاصله ایمنی را با مجریان این رادیو حفظ کنند ؛  هرچند با تغییرات مدیریتی در این رادیو احتیاط و کاهش برنامه‌های نقادانه در رادیو جوان کم کم مشهود می‌شود. شاید یکی از دلایلی که رادیو ورزش به عنوان شبکه‌ای که یک سوم شبانه‌روز برنامه مستقیم دارد ،  نتوانسته از روزمرگی و محافظه کاری به طور جدی بگریزد ،  عدم بازنگری سریع در سیاست‌های تعریف شده برای کوتاه مدت و همچنین عدم سنجش و یا شاید عدم توجه به حرکت در مسیر نیازهای تازه مخاطبان به عنوان سرمایه هر رسانه است اما انچه بیش از این بازنگری‌ها منجر به وقوع مسائل فوق‌الاشاره شده و حتی در عدم تامین برنامه با توجه به تغییر ذائقه مخاطب جوان تاثیرگذار بوده ،  طیف وسیع مجریان ،  گردانندگان و بخشی از کارشناسان این رادیو است .این قشر که برای پوشش و تبیین مبانی ورزش در صدا طی سال‌های طولانی و حتی بیش از عمر رادیو ورزش فعالیت داشته‌اند ،  اگرچه از کسوت و تجارب ارزنده‌ای در عرصه رادیو و همچنین تولید برنامه‌های زنده یا غیرزنده ورزشی ورزشی در این رسانه برخوردارند اما بخش اعظمی از ایشان تمام توان خویش را در طول سال‌های اخیر به منصه ظهور گذاشته‌اند و به نظر می‌رسد وقت ان فرا رسیده تا در مقام استاد به تربیت نسل جوان مجری و کارشناس برای رادیو ورزش بپردازند و به دور از هرگونه حس انحصارطلبی ،  نامشان را به عنوان عاملان نوزایی فکری و عملی در صدای ملی ورزش ثبت و ضبط کنند .این دقیقا همان اتفاقی بود که در سیما به وقوع پیوست و نتایج ان با فرصت دادن به چهره‌های جوان ،  باانگیزه و مطلع در بلندمدت مشخص شده و در حال حاضر سیمای جمهوری اسلامی ایران نسلی از مجریان جوان ورزشی که در طی یک دهه اخیر به پختگی رسیده‌اند را گرداگرد خود دارد و معدود مجریانی که برای نشستن مقابل دوربین و رقابت با جوانان تازه نفس دست و پا می‌زنند نیز ،  تکلیف‌شان مشخص است و در اکثر اوقات نه تنها با انتقاد رسانه‌های نوشتاری ورزشی مواجه می‌شوند ،  بلکه مخاطب عام نیز از پذیرش انها سرباز می‌زند و تنها برخی از پیشکسوتان هنوز اندک مخاطبی را در سیما با خود همراه دارند .شاید این مقطع که هنوز عمر رادیو ورزش افزایش نیافته و عمق نگاه مالکیتی برخی کارشناسان و مجریان برنامه‌های این رادیو تا انجا که ممکن است در بطن استودیوهای این رادیو فرو نرفته ،  بهتر فرصت باشد که مدیریت حال حاضر رادیو ورزش دست به ریسک زده و برای تامین اینده و اسودگی خاطر از حضور یک نسل پرشور وجوان از مجریان که با اخرین اطلاعات مخاطبان و همچنین طرفین گفت و گوها را غافلگیر می‌کنند ،  در طبقه نخست معاونت صدای بهره برداری کرده و گروهی جدید را به این رادیو که این امیدواری وجود دارد در چند سال اتی بتواند بیش از دوازده ساعت برنامه زنده را پوشش دهد ،  وارد سازد .این تغییر مشی‌ای که پایانی بر دایره محدود برنامه‌سازان ،  مجریان و کارشناسان رادیو ورزش نیز تلقی خواهد شد ،  سراغازی بر ورود افکار دست نخورده و انگیزه‌های تازه برای ایجاد تحولی اساسی در رویکردهای فعلی رادیو ورزش خواهد بود و چنین امکانی را فراهم می‌سازد که مخاطبان این رادیوی تخصصی همزمان با شنیدن صداهای تازه و جوان از گیرنده‌هایشان ،  نزد خود بازتعریفی دوباره از سرعت عمل در اطلاع رسانی و دقت عمل در نقادی برنامه‌های این رادیو داشته باشند و به دیگران شنیدن روزانه این موج را پیشنهاد کنند اما ایا این تدبیر برای خروج از پیله ده سالگی و بال و پر گرفتن برای اوج گیری در میان رقبای در صدای جمهوری اسلامی ایران به کار بسته می‌شود یا این مسئله با هزینه‌هایی همچون تغییر کلی یا جزئی مدیریت رادیو ورزش همراه خواهد شد ? به هر حال هم‌اکنون بسیاری چشم انتظار تغییر در محتوا و ارتقا قشر همراه این رسانه به واسطه تحول‌گرایی در رادیو ورزش هستند و قطعا در صورتی که نیاز مخاطبان براورده نشود و دامنه نقدها پس از یک دهه با توجه به انتظارات جامعه ورزش از این شبکه افزایش یابد ،  حتی پرداخت هزینه‌های مدیریتی برای بهبود جهت دهه سیاست‌های این موج دور از ذهن نیست که البته انتظار می‌رود مجید ندیری مدیر این شبکه بدون انکه حتی مجالی برای طرح این مسائل به وجود‌اید ،  گام‌های نخست در مسر جوانگرایی بردارد.