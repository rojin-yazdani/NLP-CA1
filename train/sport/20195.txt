دست تقدیر شیاطین‌سرخ را به سرزمین خاطراتشان رهنمون می‌کند. اگر جدال منچستریونایتد و ارسنال در نیمه نهایی لیگ قهرمانان یاداور تمام کرکری‌ها و تب و تاب بزرگ‌ترین بازی اواسط تا اواخر دهه 90 است ،  جنگ امروز تیم فرگوسن با اورتون هم به اندازه کافی بار گران نوستالژی را با خود حمل می‌کند .به نوشته خراسان ،  14 سال پیش اورتون در روزهای بیم و امید منچستریونایتد پنجه در پنجه تیم اول انگلیس انداخت. قهرمان دو فصل قبلی لیگ برتر برای نامیده شدن به عنوان چهارمین تیم فاتح 3 دوره پیاپی لیگ برتر رقیب نوظهور ،  میلیاردر و سرسختی به نام بلکبرن را پیش‌رو داشت و در جام حذفی نیز کوچک‌ها را در حد و اندازه بزرگان سنتی می‌دید. سرانجام در هر دو عرصه نه زور شیاطین بر رقیبان چربید و نه حریفان توان غلبه زودهنگام بر قدرت جدید جزیره را داشتند. سرنوشت لیگ برتر در فصل 1995 - 1994 به هفته پایانی کشیده شد. درنهایت بلکبرن صدرنشین با وجود توقف مقابل لیورپول ،  به خاطر تساوی منچستریونایتد مقابل وستهام پس از حدود 9 دهه بر جام جزیره ایستاد. منچستریونایتد زخم خورده در فینال جام حذفی به کسب دومین قهرمانی پیاپی می‌اندیشید اما اورتون که ان زمان روزهای نااشنای پایین‌نشینی را تجربه می‌کرد ،  دمار از روزگار دار و دسته کانتونا دراورد. برتری یک بر صفر تیم جورویل  ( مربی وقت اورتون )  نه یک شگفتی بلکه نتیجه‌ای ماندگار تلقی می‌شد. در استانه یک یونایتد -  اورتون ،  سؤال فرعی این‌جاست ؛  اعضای فینالیست‌های فصل 1995 -  1994 اکنون کجا هستند ? منچستریونایتدی‌ها ؛  دایناسور زندهان شکست مقابل اورتون اولین فصل بدون جام سرالکس فرگوسن از سال 1989 را رقم زد. او هنوز در هوای فوتبال نفس می‌کشد ،  هنوز حوالی ساعت 5 صبح به اصرار کتی ،  همسرش از خانه به کارینگتون  ( زمین تمرین منچستریونایتد )  می‌رود ،  هنوز وقتی بازیکنان شیاطین‌سرخ به محل تمرین‌ها می‌ایند با حوصله سررفته فرگوسن که 3 ساعتی تنها نشسته ،  روبه‌رو می‌شوند. هنوز …  فرگی صبح پس از شکست مقابل اورتون ،  فریادهای شب قبل را در قالب لبخندی به بازیکنانش جبران کرد. بند بازی روی طناب خشم و محبت ،  پرافتخارترین مربی تاریخ معاصر را به همگان معرفی کرده است ؛  سرالکس فرگوسنبازمانده‌ها ؛  گری‌نویل ،  رایان گیگز و پل اسکولزاز این جمع 3 نفره تنها نویل از ابتدای فینال فصل 1995 -  1994 در میدان حضور داشت و گیگز و اسکولز به عنوان بازیکن جایگزین به زمین رفتند. اصطلاح بچه‌های فرگوسن یک جمله ممنوع بود چون هنوز افتخارات فرگوسن نتوانسته بود تقدس بازبی و بچه‌هایش  ( اعضای اولین تیم طلایی منچستریونایتد )  را کم‌رنگ جلوه دهد. اکنون این 3 نفر کنار نسل سوم بچه‌های فرگوسن مشغول توپ‌زدن هستند .در راه فرگی ؛  بروس ،  اینس ،  هیوز و مک کلرمی‌گویند شاگردی که شاگرد بماند ،  بر ارزش استاد خود نمی‌افزاید. در این راستا استیو بروس ،  پل اینس و مارک هیوز تا چندی قبل سکان هدایت تیم‌های لیگ برتر را بر عهده داشتند. هیوز هنوز در مسند قدرت قرار دارد اما کین و اینس به ترتیب از ساندرلند و بلکبرن اخراج شدند. مک کلر در عرصه مربی‌گری نیز مانند روزهای بازی به ان‌چه استحقاقش را داشت ،  نرسید. او در حال حاضر بی‌سر و صدا در تیم‌های پایه منچستریونایتد مشغول کار است. هیچ‌یک از مربیان فعلی لیگ برتر به اندازه فرگوسن ،  مربی تربیت نکرده‌اند هیچ‌یک از ان‌ها نیز به اندازه فرگی مچ شاگردان سابق را نخوابانده‌اند ! در یاد مانده‌ها ؛  اشمایکل ،  پالیستر و اروینفرنانده بینی سرخ اولدترافورد  ( لقب اشمایکل )  هرگز لباس مربی‌گری به تن نکرد اما در عوض جاسپر ،  پسرش را به میادین فرستاد. بهترین دروازه‌بان وقت جهان اکنون کنار مزارع و طبیعت خاص دانمارک روزهای باشکوه گذشته را می‌شمارد. گری پالیستر یکی از دو مدافع طلایی منچستریونایتد در اوایل و اواسط دهه 90 هرچند در تیم منتخب تمام تاریخ منچستریونایتد جای گرفته اما فعلا کسی احوال او را نمی‌پرسد ؛  درست مانند دنیس اروین بی‌حاشیه ،  قدرتمند و همیشه با ثبات .فراموش شده‌ها ؛  بات ،  شارپ و ولشاولی هوش سرشاری داشت اما سر به هوا بود و بدشانس. در روزهای پختگی او ،  ستاره‌ای مانند بکام اوج گرفت. دیگر نپرسیدند بازیکن تکنیکی و باهوش اولدترافورد کجاست. لی‌شارپ نیز چندین بار با غضب فرگی مواجه شد. رفت و برگشت اما نماند. ولش اواره باشگاه‌های مختلف شد ؛  شاید چون به پندهای فرگوسن توجه نکرد ! اورتونی‌ها ؛  هیچ ،  هیچدیوید مویس مربی فعلی اورتون فرسنگ‌ها دور از قیل و قال‌های ویمبلی به اویختن کفش‌هایش می‌اندیشید. طرفداران اورتون نیز کم‌کم از نتایج ضعیف قهرمان فصل 1987 -  1986 لیگ برتر به ستوه امده بودند. در این شرایط جورویل سرمربی وقت تافی‌ها به پشتوانه 119 گل زده در 270 بازی اورتون ،  روزهای خوبی را در هیبت مربی تجربه کرد ؛  هرچند افتخار بالای سر بردن جام حذفی یکی از اخرین شاهکارهای وی باقی ماند. نسل فعلی رویل را با مقاطع کوتاه مربی‌گری در ایپسویچ و ناکامی در منچسترسیتی طی فصل 2001 - 2000 به یاد می‌اورند .هیچ‌کاره‌ها ؛  جک ایلت و پارکینسوناین سیاهه در میان تیتر جا نمی‌گیرد. اورتون ان مقطع سرشار از بازیکنان متوسط اما مفید بود ؛  ستاره‌هایی که چندی بعد به دلیل بی‌توجهی از فرم مطلوب خود فاصله گرفتند .اوج گرفته‌ها ؛  هینچکلیف ،  ساوت هال ،  دانکن ،  فرگوسن و اموکاچیساوتهال چندی قبل از دریافت گل از میانه میدان در جریان بازی ویمبلدون مقابل منچستریونایتد ،  مقابل اسلاف بکام  ( زننده ان گل زیبا )  کم نیاورد و این درخشش زمینه کامیابی‌های بعدی او را فراهم اورد ؛  هرچند ساوتهال ولزی متوسط ماند و البته بادوام. هینچکلیف در لیست تیم ملی انگلیس هم جای گرفت اما او هم به درد ساوتهال دچار شد. از اموکاچی بگوییم که یک‌سال قبل از فینال فصل 1995 -  1994 در هیبت بازیکن نیجریه ،  ایتالیا را جان به لب کرد. دانکن فرگوسن مانند هینچلکیف تا همین اواخر بازی می‌کرد و با ان غرور خاص خود گهگاهی می‌درخشید. او عاقبت به تالار افتخارات اورتون راه یافت .وفاداران ؛  واتسون و انسورثاین دو بازیکن تا سال‌های سال در اورتون ماندند. واتسون تا 39 سالگی عاشقانه برای پیراهن ابی جان کند. انسورث تازه هفته گذشته در 35 سالگی دنیای فوتبال را از وجود خود بی‌بهره ساخت .برش سلطان اریک کانتونا ،  بهترین بازیکن تمام تاریخ شیاطین سرخ غایب سرشناس بازی نهایی فصل 1995 - 1994 بود. او که ان مقطع دوران محرومیت را پشت سر می‌گذاشت ،  به خاطر یقه‌های بالا زده ،  گل‌های بی‌شمار ،  رقم زدن کلی صحنه ماندگار و البته حاشیه‌سازی‌های وقت و بی‌وقت بیشتر از هر یک از حاضران بازی نهایی جام حذفی 14 سال پیش در خاطره‌ها باقی مانده است.