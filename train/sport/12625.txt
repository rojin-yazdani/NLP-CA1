تیم ملی فوتبال کره جنوبی بعد از 55 سال ناکامی در اسیا و پس از عملکرد ضعیفی که در جام جهانی 2014 داشت اکنون با چهره‌ای جدید پا به مسابقات جام ملت‌های اسیا گذاشته است.به گزارش رویترز ،  این تیم اخرین بار در سال 1960 قهرمان اسیا شد ،  با سرمربی و بازیکنان جدیدی که به خدمت گرفته است امیدوار است گوشه‌ای از قدرتی که منجر به صعود این تیم به نیمه نهایی جام جهانی 2002 شد را به نمایش بگذارد.با وجود این سونگ چونگ گوگ از بازیکنان کره جنوبی در جام جهانی 2002 معتقد است این تیم هنوز کار زیادی برای کسب عنوان سومی در استرالیا در پیش دارد.وی که اکنون به عنوان مفسر تلویزیونی کار می‌کند ،  گفت :  البته قهرمانی بهترین نتیجه است ولی ما هنوز بهترین تیم خود را در اختیار نداریم و تیم بسیار متزلزل است. به همین دلیل فکر می‌کنم بهترین نتیجه‌ای که می‌توانیم کسب کنیم عنوان سومی است.گوگ افزود :  از سال 1960 تا کنون قهرمان نشدیم چون به اندازه کافی خوب نبودیم. اگر به خاطر بدشانسی بود باید حداقل به فینال می‌رسیدیم ولی این مسئله هیچ ارتباطی به شانس نداشت. کره جنوبی اخرین بار در مسابقات 1988 به فینال رسید که نتیجه قابل قبولی برای تیمی که تعدادی از بازیکنان ان در بهترین لیگ‌های اروپایی بازی می‌کنند ،  نیست. وظیفه موفقیت این تیم اکنون بر عهده اولی اشتلیکه است تا در مرحله حذفی به رقابت با قدرت‌هایی چون ایران ،  ژاپن و عربستان بپردازد. بازیکن سابق ملی پوش المان تیم کره جنوبی را با تکیه بر نظم و سرعت و بازی تهاجمی احیا کرده است ولی تمام موفقیت ان بستگی به انسجام این تیم در دفاع دارد.ضعف دفاع کره جنوبی در جام جهانی به خوبی مشاهده شد به طوریکه این تیم حتی موفق به برد در یک مسابقه هم نشد و قبل از حذف در دور نخست ،  در مقابل الجزایر تحقیر شد.از این رو اشتلیکه اقدام به تقویت دفاع کره کرده است ولی فقط چهار بازی نمی‌تواند فرصت کافی برای ازمایش سیستم جدید او برای حضور در چنین میدان بزرگی باشد. شعار فدراسیون کره جنوبی برای جام ملت‌های اسیا 'زمانی برای تغییر' است و سونگ می‌گوید این مسابقات فرصتی برای جبران ناکامی‌های گذشته است. وی اظهار داشت :  علاقه مردم کره جنوبی به فوتبال هر زمانی که تیم ملی در مسابقات بزرگ عملکرد خوبی دارد ،  بیشتر می‌شود و هر وقت نتایج بدی کسب می‌کنیم ،  این محبوبیت از بین می‌رود. جام ملت‌های اسیا بزرگترین تورنمنت فوتبال این قاره است و ما باید عملکرد خوبی در ان داشته باشیم.