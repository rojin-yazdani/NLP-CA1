دعوای اصلی همچنان بر سر انتقال تیم نفت تهران به اراک و نماینده شازند است. سردار احمدی بیغش نماینده طیف اصولگرای مجلس که سابقه زیادی در تولید اخبار پر سر و صدا دارد تلاش فراوانی را اغاز کرده تا شبکه 3 را مجاب کند تا با مجری برنامه نود برخورد کنند.جهان ورزش  ،  او که گفته می‌شود توسط یکی از نزدیکان پر قدرت دولت برای نمایندگی مردم شازند معرفی شده با نامه نگاری‌های مختلف در سطوح مختلف سعی در محدود کردن عادل فردوسی پور دارد.ظاهرا بیغش توهین به مقدسات را بهانه کرده و نامه نگاری‌های فراوانی را از جمله به مدیران مختلف شبکه سوم انجام داده است . از سویی دیگر مدیران منتقد فردوسی پور که در گزارش قبلی جهان ورزش به انها اشاره شد نامه‌ها و مکاتبات سردار سابق را واسطه کرده‌اند و فضا را برای مجری محبوب صدا وسیما تنگ‌تر می‌کنند.ظاهرا فضای فشار در این مدت اینقدر سنگین هست که پورمحمدی هم در کنترل فشار بر همشهری خود با مشکل مواجه شده . مرد همه کار شبکه سوم حالا برای اینکه بتواند از مجری برنامه نود دفاع کند باید قدرتی فراتر از سابق داشته باشد .از راهروهای شبکه سوم خبر می‌رسد روابط عادل فردوسی پور و مدیران منتقد شبکه سوم سیما در بدترین حالت خود طی چند سال اخیر قرار دارد.اواز رفتار صورت گرفته نسبت به برنامه نود بسیار ناراحت است و البته مدیران منتفد او در صدا وسیما هم بهترین فرصت جولان دادن را طی چند وقت اخیر پیدا کرده اند.نمود همه این اتفاقات را می‌شود در تعطیلی برنامه نود دید . تقریبا قبل از این یک بار رخ داده بود که برنامه موضوعی نود در یک مورد تعطیل شود که ان هم برنامه‌ای بود که می‌خواست انتقال پاس به همدان را بررسی کند. این بار هم برنامه‌ای که قرار بود با حضور نمایندگان مجلس به بررسی انتقال تیم نفت تهران به اراک بپردازد توسط منتقدان عادل در شبکه سوم و سردار بیغش وتو شد.این طور که از شایعات بر می‌اید فردوسی پور برای کنار امدن با حذف برنامه‌اش از کنداکتور نمی‌تواند مثل سابق باشد و شدیدا از فضای به وجود امده ناراحت است . او شاید درجواب به این نوع عملکرد مدیران صدا وسیما تصمیم به گزارش نکردن در جام ملت‌ها گرفته است . البته شایعه بزرگ‌تر در مورد بایکوت صدای فردوسی پور است . جواد خیابانی نسبت به عادل ترجیح داده شده و به قطر رفته است .طبق این شرایط گزارش زنده او ارجحیت خواهد داشت .البته که فردوسی پور را متهم به حاشیه سازی هم کرده‌اند و برنامه‌ای مفصل دارند که در هر صورت به او گزارش نرسد. این یعنی یک ماه کامل بدون گزارش فردوسی پور باید منتظر ماند و دید که هنوز پورمحمدی می‌تواند از عادل دفاع کند یا نه .