ارسن ونگر ،  سرمربی ارسنال عنوان کرد که دلیل قهرمانی چلسی ،  شجاعت انهاست.به گزارش ورزش سه  ،  ابی‌ها هفته‌ی گذشته قهرمانی خود را مسجل کردند و این در حالیست که تنها 2 بازی تا پایان لیگ برتر باقی مانده است. ونگر که تیمش در صورت پیروزی در بازی به تعویق افتاده ،  به رده‌ی دوم بازخواهد گشت ،  عنوان کرد که یکی از دلایل اصلی قهرمانی چلسی ،  نترسیدن انها از شکست است.او گفت :  یکی از بهترین خصوصیات مربی گری این است که ترسی از شکست نداشته باشید. وقتی یک تیم ،  این اعتماد به نفس را در خود ببنید ،  می‌تواند نتایج را برگرداند ،  برای پیروزی بازی کند و بازیکنانش سطح جدیدی را تجربه کنند. شما می‌خواستید عملکرد تیم ما را تحت فشار ببینید و فکر می‌کنم پس از ژانویه ،  تیم ما فشار زیادی را تحمل کرده است. مشکل ما در این فصل این بود که چلسی هیچ لغزشی نداشت. انها فقط در دو بازی شکست خوردند. در یک رقابت عادی برای قهرمانی ،  فکر می‌کنم می‌توانستیم به صدر برگردیم. چلسی فقط دو بازی باخت و در بازی‌هایی مثل هال سیتی یا کوئین پارک رنجرز نیز انها در بهترین فرمشان نبودند ولی موفق به کسب پیروزی شدند. اینها از دسته پیروزی‌هایی هستند که برای نزدیک شدن به قهرمانی ،  باید در طول فصل به دست اورد.