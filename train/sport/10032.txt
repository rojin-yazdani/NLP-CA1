10 رییس فدراسیون ورزشی با وجود پایان دوره چهار ساله ریاستشان  ،  ماه‌هاست که بدون داشتن حکم سرپرستی از وزارتخانه  ،  فعالیت غیرقانونی دارند. به گزارش ایسنا  ،  بحث برگزاری انتخابات فدراسیون‌های ورزشی مدت‌هاست که در هاله‌ای از ابهام قرار دارد. بخش عمده دلایل برگزار نشدن انتخابات فدراسیون‌ها هم برمی‌گردد به اتفاقاتی که بعد از برکناری روسای 5 فدراسیون و تعلیق ورزش ایران بوجود امد. در ا دامه به ارایه گزارشی از وضعیت روسای فدراسیون‌هایی که دوره چهار ساله ریاستشان به پایان رسیده و فدراسیون‌هایی که با سرپرست اداره می‌شوند می‌پردازیم. فدراسیون‌های شنا  ،  شیرجه و واترپلو  ،  قایقرانی  ،  کشتی  ،  سوارکاری  ،  اسکیت  ،  ورزش‌های سه‌گانه  ،  چوگان  ،  کوهنوردی  ،  کنگ‌فو  ،  بدنسازی و پرورش اندام  ،  پهلوانی و زورخانه‌ای  ،  نجات غریق  ،  ورزش‌های کارگری  ،  اتومبیلرانی و موتورسواری و نابینایان 15 فدراسیونی هستند که تکلیف روسای انها مشخص نیست که در این میان دوره ریاست چهار ساله روسای فدراسیون ورزشی ماه‌هاست به پایان رسیده و تنها مسوولان 4 فدراسیون با حکم سرپرستی وزارت ورزش و جوانان فعالیت می‌کنند. به گزارش ایسنا  ،  فدراسیون‌های شنا  ،  شیرجه  ،  واترپلو  ،  ورزش‌های نابینایان  ،  اتومبیلرانی و موتورسواری  ،  زورخانه‌ای و قایقرانی تنها چند ماه است که توسط سرپرستان جدید اداره می‌شوند. مسوولان این فدراسیون‌ها کمتر از 6 ماه است که بر مسند ریاست فدراسیون‌هایشان تکیه زدند و عملکرد قانونی دارند. اما از سوی دیگر سایر فدراسیون‌هایی که در بالا از انها نام برده شد نه تنها رییس ندارند بلکه مسوولانشان بدون داشتن حکم سرپرستی از وزارت ورزش به طور غیرقانونی کار می‌کنند. در زیر به شرح وضعیت برخی از این فدراسیون‌ها می‌پردازیم. * فدراسیون کشتی با این‌که اخیرا برای دومین بار از کاندیداهای احراز پست ریاست این فدراسیون نام‌نویسی به عمل امد اما هنوز خبری از تعیین زمان انتخابات نیست. کشتی با این‌که یکی از مهم‌ترین و مدال‌اورترین رشته‌های ورزشی ایران در میادین بین‌المللی است اما حدود 18 ماه است که با سرپرست اداره می‌شود. * فدراسیون ورزش‌های سه‌گانه در این فدراسیون حدود 2 سال است که دوره چهار ساله ریاست مسوول فعلی به پایان رسیده ولی خبری از حکم سرپرستی و برگزاری انتخابات نیست. در این فدراسیون  ،  مسوول فعلی باید 4 بار حکم سرپرستی دریافت می‌کرد تا فعالیتش جنبه‌ی قانونی پیدا می‌کرد  !  * اسکیت این فدراسیون تنها فدراسیونی است که در حال حاضر سرپرستی‌اش بر عهده یک زن است. فریبا محمدیان از 31 اردیبهشت سال گذشته فعالیتش را اغاز کرد و اکنون با گذشت یک سال و یک ماه از حکم سرپرستی‌اش هم‌چنان با حاکم قبلی کار می‌کند. این فدراسیون جزو فدراسیون‌هایی است که اخیرا از کاندیداهای احراز پست ریاست ان ثبت نام به عمل امده اما تکلیف زمان انتخابات مشخص نیست. * اتومبیلرانی و موتورسواری این فدراسیون سال‌ها توسط قلعه‌بانی مدیریت می‌شد  ،  با این‌که از 13 اسفند سال 90 دوره چهار ساله وی به پایان رسیده بود اما حدود یک سال بدون داشتن حکم سرپرستی به کارش ادامه داد و در نهایت در تاریخ 23 اسفند سال 91 صندلی خود را به مهرعلی سرپرست جدید سپرد و از ورزش رفت. فدراسیون‌های چوگان و کوهنوردی نیز به ترتیب برای 2 سال و 18 ماه است که توسط روسای قبلی که حکم قانونی برای کارشان ندارند اداره می‌شوند. به گزارش ایسنا  ،  اگرچه اخیرا ثبت نام نامزدهای انتخابات فدراسیون‌های اسکیت  (  6 نفر  )   ،  موتورسواری  (  5 نفر  )   ،  شنا  (  4 نفر  )   ،  کشتی  (  12 نفر  )  و سوارکاری  (  10 نفر  )  انجام شده و ظاهرا باید شرایط برای برگزاری انتخابات اماده شود ولی برگزاری مجمع انتخاباتی در هاله‌ای از ابهام قرار دارد. البته در این بین ثبت نام از نامزدهای کاراته هم انجام شد که به سرعت انتخابات مربوطه به انجام رسید. اکنون هم نام‌نویسی از نامزدهای فدراسیون نجات غریق در حال انجام است.