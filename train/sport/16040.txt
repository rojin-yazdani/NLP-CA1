یک دوره کلاس دانش افزایی مربیگری فوتسال با تدریس ویکتور هرمانس هلندی در تهران برگزار خواهد شد .به گزارش مهر ،  هرمانس که قرار بود شهریورماه سالجاری و پیش از اغاز تورنمنت چهارجانبه فوتسال اصفهان در کشورمان حضور یافته و برای مربیان ایرانی یک دوره کلاس مربیگری پیشرفته برگزار کند ،  طی روزهای 13 تا 17 اذرماه سالجاری در کمپ تیم‌های ملی برای انها تدریس خواهد کرد .همانطور که عنوان شد هرمانس ابتدا قرار بود در روزهای 27 و 28 شهریورماه و پیش از برگزاری تورنمنت چهارجانبه اصفهان برای مربیان ایرانی دوره پیشرفته مربیگری فوتسال برگزار کند که با لغو این تورنمنت سفر او نیز به کشورمان منتفی شد.