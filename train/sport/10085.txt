خوان رومان ریکلمه بازیکنان تیم ملی ارژانتین را مقصر استعفای الفیو باسیله دانست. به گزارش ایسنا  ،  هافبک ملی‌پوش ارژانتینی روز دوشنبه در گفت‌وگو با Tyc Sport گفت  :  ما درمورد جدایی باسیله از تیم مقصر هستیم. اگر به جای او من را از تیم بیرون می‌انداختند  ،  بهتر می‌شد و باسیله می‌توانست در سمت خود باقی باشد. ریکلمه با اشاره به اینکه از راهیابی ارژانتین به جام جهانی 2010 مطمئن است  ،  گفت  :  بدترین قسمت مساله این بود که من نمی‌توانستم مانع جدایی باسیله شوم. می‌دانم که او به من علاقه دارم و من نیز علاقه زیادی به او دارم. استعفای او تقصیر ما بود چرا که اگر ما در باشگاه‌های خود بسیار خوب کار می‌کنیم نمی‌توانیم برای تیم ملی بد کار کنیم. هافبک بوکاجونیورز خاطرنشان کرد  :  ما باید پاسخگو باشیم  ،  همه ما مقصر هستیم.