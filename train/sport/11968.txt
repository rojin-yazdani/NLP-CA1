رییس فدراسیون فوتبال با بیان اینکه هنوز با صداوسیما برای حق پخش تلویزیونی به توافق نرسیده‌ایم ،  از احتمال مذاکره با دیگر شبکه‌های تلویزیونی برای پخش دیدارهای لیگ برتر و تغییر زمان برگزاری شهراورد پایتخت خبر داد.به گزارش ایرنا ،  علی کفاشیان بعدازظهر پنجشنبه پس از نشست خود در سازمان لیگ در گفت وگو با خبرنگاران افزود :  هنوز درباره حق پخش تلویزیونی به توافق نهایی نرسیده‌ایم به همین علت ،  احتمال دارد با سایر شبکه‌های تلویزیونی وارد مذاکره شویم.وی در پاسخ به این سوال که ایا ورود شبکه خارجی به فوتبال قانونی است یا خیر ،  گفت :  در این زمینه باید قانون را رعایت کنیم در غیر این صورت نمی‌توانیم دیدارهای لیگ برتر فوتبال را پخش کنیم.رییس فدراسیون فوتبال در مورد شایعه تعطیلی لیگ برتر اظهار داشت  :  یکی از راه‌ها همین است ،  اما علاقه مندیم که لیگ برتر را پخش کنیم. اگر به حق پخش تلویزیونی لطمه بخورد در نهایت لیگ را تعطیل خواهیم کرد زیرا حق پخش یکی از راه‌های درامد فوتبال است که باید پرداخت شود اما فعلا چیزی به ما داده نشده است.کفاشیان درباره پیشنهادهای شبکه‌های خارجی گفت :  چند شبکه داخلی و خارجی پیشنهادهایی ارائه داده‌اند اگر با صدا و سیما به توافق نرسیم با انها وارد مذاکره می‌شویم.وی با بیان اینکه حق پخش تلویزیونی را از طریق وزارت ورزش در هیات دولت پیگیری خواهیم کرد ،  افزود :  البته بازیهای تیم ملی شرایط خاص خود را دارد به طوریکه این بازیها قابل پخش است.کفاشیان با بیان اینکه مبلغ پخش تلویزیونی 160 میلیارد تومان است ،  گفت :  البته ما روی مبلغ پافشاری نکرده‌ایم ،  ما می‌خواهیم هرچیزی هست داخل یک سبد بریزیم و با هم تقسیم کنیم یا اینکه یک شبکه خصوصی به ورزش اختصاص دهند و ما هزینه‌اش را هر چقدر باشد ،  پرداخت می‌کنیم.وی با اشاره به اینکه تبلیغاتی که صدا و سیما در جریان دیدارهای لیگ برتر به دست می‌اورد ،  بالاست. تصریح کرد :  می‌خواهیم حق پخش مسابقات داده شود تا بتوانیم کیفیت باشگاه‌های خود را بالا ببریم. اگر باشگاه حرفه‌ای می‌خواهیم باید موارد دیگر هم حرفه‌ای باشد.رییس فدراسیون فوتبال در مورد اینکه مسابقات پخش نمی‌شود و هواداران هم به ورزشگاه نمی‌روند ،  گفت :  در استان‌ها تماشاگران از بازی‌ها استقبال خوبی می‌کنند ،  اگر پخش تلویزیونی نداشته باشیم ،  مردم به ورزشگاه می‌ایند که البته این کار به زمان نیاز دارد.کفاشیان در مورد تغییر زمان شهراورد پایتخت افزود :  این موضوع باید بررسی شود و احتمال جابجایی ان وجود دارد.کفاشیان درباره مشکل مهرداد پولادی نیز گفت :  هر کسی قانون را دور بزند ،  باید مجازات شود ،  هیچ فرقی بین یک بازیکن فوتبال و یک شهروند نیست.وی درباره اینکه ایا پولادی به تیم ملی دعوت می‌شود ،  اظهار داشت :  اگر قانون نگذارد مطابق مقررات نمی‌توانیم او را دعوت کنیم. هر چند یک بازیکن خوب باشد.کفاشیان همچنین درباره اینکه گفته شده فدراسیون فوتبال باید فردی را که در اینچئون تخلف کرده است را به مراجع قضایی تحویل دهد ،  گفت  :  کمیته اخلاق مسئول رسیدگی به این پرونده است .رییس فدراسیون فوتبال درباره حضور روسای بسکتبال و والیبال در دیدار اینده‌اش با رییس سازمان صدا و سیما تصریح کرد :  واقعیت این است که اگر فدراسیون‌ها متکی به بودجه دولت و اسپانسرها باشند ،  نمی‌توانیم این رشته‌ها را توسعه دهیم.کفاشیان درباره دیدارهای دوستانه تیم ملی فوتبال ایران نیز گفت :  مذاکراتی را با فدراسیون‌های فوتبال عراق و کنیا انجام داده‌ایم ،  اما هنوز به نتیجه نهایی نرسیده ایم.