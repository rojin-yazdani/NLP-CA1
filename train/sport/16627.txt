قهرمان و مربی پیشین تیم ملی کشتی کشورمان ،  وضعیت کنونی فدراسیون را نامطلوب و پیچیده خواند و گفت :  با توجه به مشکلات بین المللی پیش امده برای فدراسیون کشتی ،  متولیان امر با سردرگمی نمی‌دانند از کجا برای حل و فصل این مشکلات شروع کنند ! محمد حسین محبی در گفتگو با خبرنگار مهر ضمن بیان این مطلب یاداور شد :  ابهام در برگزاری مجمع عمومی و تهدید به تعلیق از سوی فیلا و همچنین جدیت رافائل مارتینتی در برخورد با داستان سعید عبدولی و ایمیل‌های توهین امیز به فیلا ،  مجموعه‌ای از مشکلات بزرگ را برای فدراسیون کشتی کشورمان بوجود اورده که به واقع متولیان ان نمی‌دانند به کدامیک از انها رسیدگی کنند ! پیشکسوت کشتی کشورمان ادامه داد :  متاسفانه مسئولان فدراسیون در این وضعیت بحرانی به جای اینکه به فکر حل و فصل منطقی این مشکلات باشند در پیچ و خم تکذیب و تایید مانده‌اند و به قول معروف با پاک کردن صورت مساله از پاسخ به ان غافل شده اند. مطمئنا با گردن هم اندازی و پنهان شدن در سایه یکدیگر نمی‌توان کشتی ایران را از این وضعیت نجات داد.این گوش شکسته کرمانشاهی به خراب شدن ذهن اهالی کشتی و ورزش دوستان نسبت به این رشته اشاره کرد و گفت :  اتفاقات و اخبار نگران کننده‌ای که به تازگی به گوش می‌رسد خوشبینی مردم نسبت به کشتی را از بین برده و مطمئنا در صورت تداوم این وضعیت ،  به زودی هیچکس از موفقیت‌های المپیک لندن هم یاد نخواهد کرد. تعریف و تمجیدهای پوشالی از برخی افراد دوام چندانی نخواهد داشت و مطمئنا ادامه این روند ،  همه را نسبت به قهرمانان و زحمتکشان واقعی کشتی بدبین و دلسرد می‌کند.محبی با اشاره به اینکه امروزه رفیق بازی در کشتی بیداد می‌کند ،  اظهار داشت :  سرچشمه تمامی این مشکلات برخی مسایل پیدا و پنهان کشتی است که مدتهاست مسئولان چشم خود را به روی ان بسته اند. متاسفانه رفیق بازی و حق خوری در کشتی به جایی رسیده که بسیاری از اهالی باتجربه کشتی بیرون گود مانده‌اند و در مقابل ،  جمعی از دوستان و یاران همه امور را در دست گرفته اند.وی به افراط و تفریط‌های موجود در کشتی نیز اشاره کرد و گفت :  با کمال تعجب شاهد ان هستیم که انقدر از افراد خاصی تعریف و تمجید می‌شود که یک دهم ان نصیب قهرمانان بزرگی همچون حمید سوریان با 5 مدال طلای جهان وعنوان قهرمانی المپیک 2012 لندن نشده است. افراط و تفریط در هر کاری مخرب است و باید حد و اندازه را در هر چیزی نگه داشت ؛  چه بزرگ کردن بیش از حد یک نفر و چه در تخریب برخی افراد ! پیشکسوت کشتی کشورمان در خاتمه یاداور شد :  به هر حال امیدوارم مشکلات پیش روی کشتی با درایت و رفتار منطقی متولیان ورزش کشورمان از بین برود. هر چند که با عدم برگزاری مجمع عمومی فدراسیون که می‌توانست ناجی کشتی ایران باشد ،  خلاف این امر ثابت شده است.به گزارش خبرنگار مهر ،  رافائل مارتینتی رئیس فدراسیون جهانی کشتی  ( فیلا )  اعلام کرده اگر مجمع عمومی فدراسیون کشتی ایران برای انتخاب رئیس جدید و دائم این فدراسیون تا پایان سال 2012 میلادی برگزار نشود ،  کشتی ایران با تعلیق از تمامی اقدامات بین المللی روبرو خواهد شد.