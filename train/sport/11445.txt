پرویز مظلومی در گفتگوی اخیر خود با اشاره به عواملی که در تلاش هستند تا وی در استقلال موفق نباشد ،  برگی از تاریخ را ورق زد تا خاطرات تلخی که در دوران مربیگری ناصر حجازی در سال 86 اتفاق افتاد ،  در اذهان تداعی گردد  … سایت اختصاصی ناصر حجازی بهمن ماه سال 90 طی یادداشتی به وقایع وقت استقلال اشاره کرده بود که با توجه به شرایط فعلی تیم استقلال و حاشیه‌های بوجود امده برای این تیم بر ان شدیم تا این یادداشت را بار دیگر در اختیار خوانندگان فهیم خبرگزاری پارس فوتبال قرار دهیم. متن این یادداشت را در ادامه بخوانید :  پرویز مظلومی در گفتگوی اخیر خود با اشاره به عواملی که در تلاش هستند تا وی در استقلال موفق نباشد ،  برگی از تاریخ را ورق زد تا خاطرات تلخی که در دوران مربیگری ناصر حجازی در سال 86 اتفاق افتاد ،  در اذهان تداعی گردد. مظلومی از عواملی سخن گفت که در طی این سالها مانعی برای موفقیت سایر مربیان حاضر در استقلال بودند تا یاداوری نماید که پرچمداران دستهای پشت پرده که خود برای گمراه نمودن اذهان عمومی سعی در فرافکنی با استفاده از همین واژه را دارند ،  جز به منافع شخصی در استقلال به چیز دیگری فکر نمی‌کنند. با توجه به اشاره مظلومی به اتفاقات سال 86 در دوران مربیگری اسطوره استقلال ناصر حجازی بی مناسبت ندیدیم تا با مرور اجمالی به حوادث و اتفاقات ان دوران به انچه امروز بعنوان خطر در کمین استقلال است ،  بپردازیم.بعد از افتضاح معروف مدیریت لمپنی با ادبیات مختص بخود در دیر ارسال نمودن اسامی بازیکنان استقلال به کنفدراسیون اسیا که منجر به حذف این تیم از رقابت‌های اسیایی گردید ،  انتخاب ناصر حجازی با توجه به محبوبیت بالای وی در میان مردم بهترین اتفاق برای ارامش دوستداران استقلال بود. حضور حجازی باعث شد تا فقط تمرینات استقلال در حضور جمعیت 3 هزار نفری برگزار شود اما این انتخاب از همان هفته‌های ابتدایی فصل نشان داد که فقط برای تسکین مقطعی هواداران است و هیات مدیره و مقامات ورزشی بالاتر قلبا هیچ تمایلی به این انتخاب نداشتند. جلسات هیات مدیره از همان هفته‌های اغازین نشان داد که فعالیت حجازی در استقلال دوام چندانی نخواهد داشت. حتی در همان هفته‌های ابتدایی از سازمان تربیت بدنی با مدیر عامل وقت تماس‌هایی گرفته می‌شد تا با توجه به افتادن ابها از اسیاب به جهت حذف استقلال از اسیا ،  حجازی را برکنار و مربی مد نظر انها را به استقلال بیاید ،  تماس‌هایی که مربی مد نظر انها در جریان بود. مربی‌ای که در پرچمدار بودن دست‌های پشت پرده زبانزد خاص و عام است و بارها بازیکنان قدیمی استقلال و حتی سایر مربیان از رفتارهای وی سخن گفته اند. به هر حال ناصر حجازی که در گذشته بدلیل قدرتمند نشدن بعضی‌ها در مسایل پشت پرده و حتی با پی بردن به نیت درونی انها با کنار گذاشتنشان از استقلال ،  توانسته بود تا با تیم محبوبش نایب قهرمانی اسیا را بدست بیاورد در سال 86 بدلیل ضعف در زدوبندهای خارج از زمین فوتبال مجبور شد تا برغم محبوبیت و تشویق هواداران ،  از حضور در تیم استقلال کناره گیری نماید و به حال شرایط حاکم بر این تیم تاسف خورد.ناصر حجازی در سال‌های اخر بعنوان رئیس کمیته فنی به استقلال امد و با توجه به تجربیات سال 86 اجازه نداد تا بعضی‌ها حتی فکر نزدیک شدن به نیمکت استقلال را نمایند و در روزهای اخر نیز با گفتن حاشیه سازان استقلال بدانند که حجازی هنوز زنده است اب سردی ریخت بر پیکر بسیاری که بیماری حجازی را سراغاز حملات خود به مظلومی می‌دیدند اما حجازی هنوز زنده بود و مرگ وی و محبوبیت بالای حجازی در میان مردم باعث شد تا پروسه بازگشتشان به استقلال به تعویق بیفتد.اما امروز … دستهای پشت پرده بدنبال حاشیه سازی برای پرویز مظلومی است که تیمش مدعی فتح 2 جام می‌باشد و این اتفاق برای انها خوشایند نیست. پرچمدار دستهای پشت پرده امید داشت تا با حذف استقلال از جام حذفی زودتر از زمان مورد انتظار به استقلال برگردد اما برتری قاطع مقابل پرسپولیس معادلات وی را برهم زد تا بدنبال فرصتی دیگر باشد. وی که ادعا می‌کرد به استقلال کاری ندارد  ( همانطور که در زمان حجازی نیز چنین ادعاهایی می‌نمود اما در پشت پرده برای کنار گذاشته شدن اسطوره‌اش تلاش میکرد )  تنها شکست مظلومی مقابل پرسپولیس را بهترین فرصت برای اغاز حاشیه سازی‌های خود دانست و حتی با اظهارات کمدی خود در اینکه هواداران استقلال به چه دلیل به ورزشگاه نمی‌ایند ،  برای لحظاتی همچون گذشته لبخند را بر روی لبان هواداران استقلال اورد. وی قبل‌تر نیز در شادی مردم با استفاده از واژه‌های کوچه بازاری نقش بسزایی را ایفا نموده بود اما لبخند اخیر مردم ،  لبخندی تلخ بود. اخر رسیدن به نیمکت استقلال به قیمت زیر پا گذاشتن ارزشهاست  ? . هوادار امروز به ورزشگاه نمی‌اید همانطور در سایر ورزشگاه‌ها شرایط اینگونه است. حتی برای پرسپولیسی که بعد از 4 دربی مظلومی را شکست داده بود. بجای اظهارات بی پایه و اساس ،  نگاهی به سرمای هوا داشته باشید تا بفهمید که چرا ورزشگاه‌ها بخصوص در یکی 2 هفته اخیر خالی از تماشاگر است ضمن انکه بیاد نداریم جز 2 بازی یکی در هفته پایانی لیگ و دیگری فینال جام حذفی که هر چند حاصل دسترنج دیگران را میل نمودید ،  برای تیمتان جمعیتی میانگین بیشتر از 30 هزار نفر به ورزشگاه امده باشد. شاید این ادعا که تماشاگران بسیاری برای تیمتان به ورزشگاه می‌امد را باید در کنار امار قهرمانی‌های رویای شما دید که حساب کتاب ندارد ! شاید مظلومی در استقلال تنها باشد ،  شاید کاریزمای لازم درجذب مخاطب را نداشته باشد ،  شاید با پیش بینی شکست استقلال مقابل ذوب اهن توسط پرچمدار دست‌های پشت پرده ،  داستان غم انگیز خیانت بازیکنان به حجازی در اذهان تداعی گردد  ( هرچند بازیکنان فعلی استقلال شریف‌تر از انند که اجازه دهند تا چنین ذهنیتی شکل گیرد )  شاید …  اما مظلومی اهل ریا نیست و دوستداران استقلال با درک این مهم کماکان حمایت خود را از وی دریغ نمی‌کنند ،  دوستدارانی که در یکی از دیدارهای رفت استقلال با دیدن چهره بعضی‌ها در اسکوربورد ورزشگاه ،  یک صدا او را مورد انتقاد قرار دادند تا شیرینی پیروزی تیمش را برای وی تلخ نمایند و او را به تجدید نظر در رفتارش دعوت نمایند اما کماکان … موفقیت مظلومی ،  موفقیت استقلال است و دوستداران استقلال به حرفهای عوام فریبانه خودخواهان تیم محبوبشان توجهی ندارند. هواداران ناصر حجازی نیز از استقلال پرویز مظلومی حمایت خواهند نمود. انها دوست دارند همانطور که اسطوره باشگاه شان می‌خواست ،  استقلال در دستان استقلالی‌ها باشد.