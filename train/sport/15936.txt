سرمربی تیم فوتبال سپاهان اصفهان از دادستان کل کشور و سازمان بازرسی خواست به مسایل فوتبال ورود کنند.به گزارش فارس ،  امیر قلعه نویی در مورد اتهام‌هایی که به او و باشگاه سپاهان زده می‌شود اظهار داشت :  در این کشور قوه قضائیه و سازمان بازرسی داریم. این مملکت بدون قانون نیست. بهتر است دادستان محترم کل کشور به مسایل ورود کند. اینکه هر کسی هر اراجیفی بگوید درست نیست و بهتر است قانون به انهایی که افترا می‌زنند رسیدگی کند.وی ادامه داد :  دو حالت در فوتبال وجود دارد. یا مسایلی که برخی ادعا می‌کنند حقیقت دارد یا اینکه این گفته‌ها درست نیست. من از محسنی اژه‌ای ،  دادستان کل کشور می‌خواهم به مسایل فوتبال ورود کند تا ادم‌های ناپاک فوتبال به مردم معرفی شوند. اگر هم چنین مسایلی وجود نداشت با افترا زنندگان برخورد شود. به عنوان یک شهروند از دادستان کل کشور این خواهش را دارم که به مسایل فوتبالی وارد شوند. اگر ناپاکی و رشوه گیری و یا زورگیری در فوتبال بوده با ان برخورد شود.سرمربی اسبق تیم ملی ایران با اشاره به سکوت مسئولان فدراسیون فوتبال گفت :  تعجب می‌کنم که چرا کفاشیان و تاج و اعضای هیات رئیسه فدراسیون فوتبال در برابر اتهام‌هایی که به فدراسیون زده می‌شود سکوت کرده اند.وی تاکید کرد :  کل قضیه مربوط به حسودی و بخل این ادم‌هایی است که از فوتبال ناپاک حرف می‌زنند. چطور در دیدار با صبا فوتبال تا دقیقه 86 پاک بود و بعد ناپاک شد ?  کارشناسان پنالتی گرفته شده برای صبا را با پنالتی که برای سپاهان گرفته شد مقایسه کنند تا مشخص شود کدام پنالتی بود. چطور زمانی که انها گل زدند و شادی کردند فوتبال درست بود اما بعد از اینکه ما گل زدیم فوتبال ناپاک شد ? قلعه نویی در مورد درگیری لفظی با کربکندی تصریح کرد :  خیلی تحملم بالا است که دقیقه 5 برای حریف پنالتی گرفتند و حرفی نزدم. سرمربی صبا در دیدار با پاس هم مدام به داور اعتراض می‌کرد. مصاحبه‌های اول فصل ایشان هم هست که گفته اگر سپاهان قهرمان نشود من سئوال دارم. ایشان چه کاره است که سئوال داشته باشد ?  ایشان گفته امثال یاوری‌ها باید سرمربی سپاهان باشند. ایا این مسئله از نظر رفتار حرفه‌ای درست است ? سرمربی سپاهان در مورد سائبه حمایت داوران از این تیم گفت :  مسئولان فدراسیون و کمیته داوران باید نسبت به این مسئله واکنش نشان بدهند زیرا انهایی که این حرف‌ها را می‌زنند قشر زحمت کش داوران را زیر سئوال می‌برند و به انها اتهام می‌زنند. کمیته داوران باید از حیثیت خودش دفاع کند. باز هم از محسنی اژه‌ای خواهش می‌کنم به این مسایل ورود کند. اگر فوتبال ناپاک است با ان برخورد شود و در غیر این صورت افترا زنندگان را به مردم معرفی کنند. فوتبال ناپاک دکانی است برای برخی. اگر فوتبال ناپاک است چرا به ان وارد می‌شوند و سالی سیصد چهارصد میلیون تومان می‌گیرند ?  چرا به هردری می‌زنند تا یک تیم بگیرند ? وی با اشاره به وقایع دیدار با صبا عنوان کرد :  فیلمی از این مسابقه تهیه کرده‌ایم و امیدوارم مهندس ضرغامی ان را از تلویزیون پخش کند تا همه ببینند چه الفاظی در این دیدار به ما نسبت داده شد. به مردم شریف اصفهان نیز بی احترامی شد. 90 دقیقه به من ،  رحمتی ،  بنگر ،  عقیلی و سید جلال حسینی ناسزا گفتند. چرا زمانی که می‌برند بر روی کارهای تاکتیکی و تمرینات طول هفته است اما زمانی که بازنده می‌شوند فوتبال ناپاک می‌شود ? قلعه نویی در مورد بازی مستقیم در دیدار با صبا گفت :  نمی‌دانستم برای اینکه شیوه بازی تیمم را انتخاب کنم باید از سرمربی حریف اجازه بگیرم. این هم مطلب جدیدی در فوتبال است که یاد می‌گیرم. از این پس اگر خواستم از شیوه‌ای استفاده کنم ابتدا از سرمربی حریف اجازه خواهم گرفت.وی در مورد هزینه برخی تیم‌ها گفت :  خوشبختانه در تیمی مربیگری کرده‌ام که پول زیادی نبوده است. در استقلال به غیر از سال گذشته در 3 سال 130 میلیون تومان گرفته‌ام اما برخی با هزینه 4 میلیاردی در تیم‌های لیگ یکی هم موفق نبوده اند. باز هم از محسنی اژه‌ای می‌خواهم به فوتبال ورود کند. اگر من ناپاک هستم به مردم معرفی‌ام کند و در غیر این صورت با تهمت زنندگان برخورد کند.