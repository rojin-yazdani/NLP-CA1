دیدار صبا و تراکتورسازی تبریز از هفته پانزدهم لیگ برتر فوتبال از ساعت 16 در ورزشگاه یادگار امام قم با حضور حدود 2 هزار تماشاگر برگزار شد.به گزارش فارس ،  دو تیم در نیمه اول بازی سردی را به نمایش گذاشتند و نتوانستند روی دروازه‌ها موقعیت خطرناکی ایجاد کنند و در پایان 45 دقیقه اول به نتیجه تساوی بدون گل رضایت دادند.شاگردان عبدالله ویسی در نیمه دوم توانستند چندین موقعیت روی دروازه تراکتورسازی خلق کنند ،  اما موفق نشدند به گل دست یابند تا این مربی در اولین تجربه خود در صبا با نتیجه تساوی بدون گل متوقف شود.قضاوت این دیدار برعهده یدالله جهانبازی بود. وی به اندرانیک تیموریان و هادی اصغری از تراکتورسازی و ابوالفضل حاجی‌زاده از صبا کارت زرد نشان داد.