90 دوشنبه شب بر پخش بازی مهم ارسنال و چلسی ترجیح داده شد تا یک بار دیگر ثابت شود که در کنداکتور شبکه سه این برنامه جایگاه ویژه‌ای دارد.به گزارش ایسنا ،  برنامه 210 دقیقه‌ای شب گذشته برنامه 90 به سوژه‌های مختلفی پرداخت که از همه مهمتر جایی بود که امیر قلعه‌نویی و مجید جلالی به عنوان مهمانان تلفنی برنامه روی خط امدند و به اصطلاح حسابی از خجالت هم در امدند. اما یکی از تاثیرگذارترین بخش‌های برنامه دیشب 90 پخش صحنه‌هایی از مرحوم علیرضا حافظی بود که یک روز پیش از درگذشتش در بیمارستان گرفته شده بود. پخش نماهنگی از صحنه‌ها و صدای این گزارشگر بر تاثیرگذاری این بخش افزوده بود.ابتدا عادل فردوسی‌پور در بخش معرفی برنامه اعلام کرد که صحنه‌هایی از حاشیه بازی استیل اذین و نفت گرفته شده که به صلاحدید مدیران قرار شده این بخش‌ها در برنامه‌ای که قرار است با حضور نمایندگان موافق و مخالف انتقال تیم‌ها برگزار شود ،  پخش شود. فردوسی‌پور همچنین یاداور شد که سعیدلو اعلام کرده که مخالف این انتقال است.*مصاحبه‌ها1 -  اولین نفری که روی خط امد غلامحسین پیروانی سرمربی سابق تیم امید بود. پیروانی درباره جدایی‌اش از تیم امید گفت :  من بعد از عاشورا رفتم خدمت کفاشیان. گفتم اگر قرار است شرایط مثل قبل باشد من نمی‌توانم ادامه کار بدهم. کفاشیان هم قبول کرد و گفت که کمیته ملی المپیک نظر خوبی روی شما ندارد. من همیشه جایی می‌روم که با افتخار در انجا باشم. الان هم با سلام و صلوات خداحافظی کردم. من از کفاشیان متشکرم که جمعه در برنامه ورزش و مردم روراست صحبت کرد و گفت که فدراسیون نتوانسته تمام خواسته‌های کادر فنی تیم امید را مهیا کند. متاسفانه از روز اولی که ما امدیم افشارزاده می‌گفت مربی خارجی و به نظرم امدن من از ابتدا هم اشتباه بود. امیدوارم کادر بعدی که می‌اید همه شرایط برایش فراهم باشد و تیم‌ها به تیم امید بازیکن بدهند. 2 -  امیر حسین برادر غلام حسین دومین فردی بود که روی خط تلفنی برنامه 90 امد. در شرایطی که دیروز سایت فدراسیون فوتبال اعلام کرده بود که امیرحسین پیروانی در کادر فنی تیم امید کنار هومن افاضلی قرار خواهد گرفت ،  او در گفت‌وگو با خبرگزاری‌ها این خبر را تکذیب کرده بود که همین دلیل تماس 90 با برادر کوچک غلام‌حسین پیروانی بود. پیروانی در این‌باره گفت :  بعد از این که برادرم اعلام کرد که در تیم امید نمی‌ماند من هیچ جا نگفتم می‌مانم یا نه. از فدراسیون فوتبال هم کسی با من تماس نگرفت اما به یک باره اعلام کردند که من به کادر اضافه شده‌ام اما برای من تصور این که بخواهم بدون برادرم به کار با تیم امید ادامه بدهم ناممکن است. 3 -  فردوسی‌پور که به سوژه جالبی رسیده بود برای داغ‌شدن بحث سراغ علی کفاشیان رفت. رییس فدراسیون فوتبال که اعلام کرده بود به خاطر استرس حاصل از رقابت‌های جام ملت‌ها این روزها کمتر می‌خندد با صدایی جدی روی خط امد و در پاسخ به سوال فردوسی‌پور که پرسیده بود در فدراسیون فوتبال چه می‌گذرد که پس از اعلام خبر اضافه شدن امیرحسین پیروانی به کادر فنی تیم امید از سوی فدراسیون این خبر در گفت‌وگوی پیروانی با خبرگزاری‌ها تکذیب شده است ?  جواب جالبی داد :  سایت‌های مختلف حرف‌های الکی می‌زنند و بر اساس همان خبرها تحلیل می‌کنند که چه اتفاق‌هایی افتاده است. در حالی که اگر خبر را به درستی گوش کنند ،  خیلی فرق دارد !  الان لیگ ما یک ماه تا 40 روز تعطیل شده و زمان مناسبی بود که تمرینات تیم امید از سر گرفته شود. به همین خاطر با پیروانی تماس گرفتم و او گفت که تمایلی برای ادامه کار ندارد و با وجود اینکه کادر فنی تا پایان سال قرارداد داشت پذیرفتیم که غلام‌حسین پیروانی از تیم امید جدا شود. پس از این اتفاق در کمیته تیم‌های ملی تصمیم گرفته شد که با اولویت دادن به همان تیم سابق باید کار تیم امید از سرگرفته شود که بر همین اساس طاهری و طباطبایی امدند و افاضلی هم برای جمع کردن تیم به کادر اضافه شد. کفاشیان که تاکید داشت افاضلی سرمربی تیم امید نیست در پاسخ به این سوال که پس سمت افاضلی چیست گفت :  ایشان دبیر کمیته فنی ما هستند و در تیم امید هم مدیرفنی ، ‌مربی ، ‌سرپرست و کسی هستند که تیم را جمع می‌کنند !  رییس فدراسیون فوتبال در اصرار به سوال فردوسی‌پور که با توجه به اینکه اعضای کمیته فنی از انتخاب افاضلی بی خبر بوده‌اند ،  پس انتخاب افاضلی را چه کسی انجام داده است ،  گفت :  چهارشنبه پیش کمیته تیم‌های ملی به کمیته فنی ماموریت داد که این کار را انجام دهد و معینی به عنوان کسی که به کار اشراف دارد این کار را انجام داد. این پاسخ کفاشیان کافی بود که فردوسی‌پور به کمیته فنی لقب فرمالیته بدهد.4 -  بیژن ذوالفقارنسب عضو سابق کمیته فنی فدراسیون فوتبال هم به روی خط امد و درباره نقش کمیته فنی در تصمیم‌گیری‌های فدراسیون فوتبال گفت :  مهمترین وظیفه این کمیته پیشنهاد برای اعضای کادر فنی تیم‌های ملی است. بر اساس ایین‌نامه کمیته فنی که مطابق با اساس‌نامه تیپ فیفاست ،  معینی حق نداشته که به تنهایی مربیان تیم‌های ملی را انتخاب کند. فدراسیون فوتبال مشغله بسیار زیادی دارد و به همین خاطر کمتر به کمیته فنی می‌پردازد. کفاشیان مدیر بسیار توانمندی است اما اشراف کامل روی ایین‌نامه کمیته فنی ندارد. زمانی که من عضو کمیته فنی بودم ، ‌احساس کردم که حضورم تاثیرگذار نیست و به همین خاطر استعفا دادم. پس از این حرف‌های ذوالفقارنسب ،  کفاشیان حرف‌های او را درست دانست. او همچنین درباره سرمربی تیم ملی پس از جام ملت‌های اسیا هم گفت :  گزینه‌های ما عمدتا خارجی است. صحبت‌هایی هم شده که هر زمان به نتیجه نهایی برسیم ،  سرمربی را معرفی می‌کنیم. 5 -  هومن افاضلی که با بیشترین انتقادها در این چند روز مواجه شده دیگر مهمان تلفنی برنامه 90 بود. او گفت که انتقاد را همیشه دوست داشته و به منتقدان پیشنهاد کرد که به انتقادشان ادامه دهند. افاضلی در این‌باره گفت :  من از شنیدن نظرات افراد مختلف درباره خودم خوشحال می‌شوم و تلاش می‌کنم با استفاده از این انتقادها به تیم‌ام کمک کنم. 5 -  فتح الله زاده که این روزها به خاطر دو شکست پیاپی استقلال زیر فشار است یکی دیگر از کسانی بود که دوشنبه شب روی خط تلفنی 90 امد.او درباره نتایج اخیر تیمش گفت :  درست است که در دو بازی اخیر شکست خوردیم. اما ما در 20 بازی تنها سه باخت داریم که در مجموع این نتیجه بدی نیست. از 20 بازی 34 امتیاز گرفتیم و با وجود اینکه دیر تیم را بستیم و زمان برای بدنسازی نداشتیم از این عملکرد راضی هستیم. ما به خاطر کمبود وقتی که در ابتدای فصل داشتیم بدنسازی نکردیم و از دقیقه 70 در بازیها با کمبود قوای بدنی روبرو می‌شویم ،  این مسئله باعث شده مصدومیت‌های زیادی داشته باشیم. در این فصل 24 بازیکن ما مصدوم شدند. مدیرعامل باشگاه استقلال درباره قادر حسن و هوارملامحمد هم گفت :  همچنان می‌گویم قادر حسن بازیکن خوبی است اما وقتی دیدیم که کادر فنی از حضور این بازیکن استقبال نمی‌کند پیگیر حضور او در استقلال نشدیم. برای هوار هم کارت بازی صادر شده بود اما او بدقولی کرد و نیامد و ما مجبور به شکایت از او شدیم اما سعی می‌کنیم برای بازیهای لیگ اسیا یک بازیکن بگیریم. البته چون برای انتخاب این بازیکن عجله‌ای نداریم هر بازیکنی که می‌خواهد به استقلال بیاید باید در تمرینات حاضر شود چرا که با سی دی نمی‌توان بازیکن گرفت و ادم با سی دی گول می‌خورد. فتح الله زاده درباره صحبتهای رییس و دبیر کانون هواداران استقلال که گفته بودند فتح الله زاده می‌خواسته تنها او را تشویق کنیم ،  گفت :  حتما انها قبول کردند که ما را تشویق کنند و به خاطر همین برگشتند !  اما شما خودتان می‌دانید که ما در هر ورزشگاهی که می‌رویم مورد تشویق هواداران قرار می‌گیریم. شنونده باید عاقل باشد. سعادتی از برادران خوب ماست و تنها مشکلی که ما با هم داشتیم به لحاظ مالی است. وی درباره شایعاتی که پیرامون برکناری مظلومی شنیده می‌شود گفت :  متاسفانه برخی دارند جوی ایجاد می‌کنند که انگار ما از مظلومی حمایت نمی‌کنیم ،  در حالی که نتایج خوب استقلال نتیجه زحمات مظلومی است. در ابتدای فصل در شرایطی که تنها 5 بازیکن داشتیم مظلومی با یک بار تماس ما پذیرفت که به استقلال بیاید و دست ما را گرفت و حالا رسم جوانمردی نیست که ما او را رها کنیم. مظلومی تا اخر فصل است و با قدرت به کارش ادامه می‌دهد. 6 -  اما مهمترین اتفاق برنامه دوشنبه شب 90 به درگیری لفظی امیرقلعه نویی و مجید جلالی برمی‌گشت. پس از ان که صحنه‌هایی از بازی فولاد برابر سپاهان پخش شد و مخاطبان 90 اعتراض‌های جلالی را به داور این بازی تماشا کردند ،  سرمربی فولاد روی خط امد و در پاسخ به سوال فردوسی پور که پرسیده بود ایا همچنان دلتان خون است ،  گفت :  خیلی دلمان خون است. پس از پخش تصاویر خیلی چیزها مشخص شد. قلعه نویی در حالی که پس از گل سوم سپاهان حرف‌هایی زد الان چیز دیگری می‌گوید. به هر حال من نزدیک 30 سال است که مربیگری می‌کنم و در تمام این دوران تلاش کردم به جایگاه مربیگری احترام بگذارم. همیشه گذشت زمان همه چیز را روشن کرده است. اما ما هر کاری می‌کنیم با اعتراض مواجه می‌شویم ،  وقتی در مقابل ناحقی‌ها سکوت می‌کنم می‌گویند جلالی مربی کاملی نیست و نمی‌تواند با شلوغ کاری از حق تیمش دفاع کند. وقتی در مقابل حق کشی‌ها اعتراض می‌کنیم می‌گویند که مجید جلالی فقط دنبال شلوغ کردن است. وقتی در برابر این حق کشی‌ها تنها با یک جمله کوتاه حرف می‌زنم تا اعتراض‌مان را نشان دهم می‌گویند جلالی مظلوم نمایی می‌کند. به این نتیجه رسیده‌ام که هر کاری می‌کنیم با اعتراض مواجه می‌شویم. پس از این صحبتها قلعه نویی روی خط امد تا به نوعی پاسخ جلالی را بدهد.او ابتدا خطاب به فردوسی پور گفت :  این قدر که شما برروی 10 ثانیه وقت اضافه این بازی زوم کردید به 7 دقیقه‌ای که مظفری زاده در یکی از بازی‌های ما گرفت نپرداختید. ما زمان دقیق وقتهای تلف شده را دراوردیم. داور باید بالای 5 دقیقه و قت اضافه می‌گرفت. ما باید به دنبال اجرای قوانین باشیم. من معتقدم داور تاثیری در نتیجه بازی نداشت. این حرف قلعه نویی با واکنش شدید جلالی همراه شد و او در پاسخ گفت :  اگر بازی دو بر یک تمام می‌شد حتما داور به نظر شما خوب بود. اقای قلعه نویی فقط به خاطر اینکه تیمش برده می‌گوید داوری تاثیری در نتیجه بازی نداشته است. در حالی که تصاویر پخش شده نشان داد که شما چقدر جو ورزشگاه را شلوغ کردید. این کار شماست که در هر بازی فضای بازی را برای داور سنگین می‌کنید. این اتهام جلالی با پاسخ قلعه نویی روبرو شد که سرمربی سپاهان گفت :  شاید این شان و شخصیت شماست که از این کارها بکنید. پس از این حرف قلعه نویی ،  فردوسی پور اتفاقات دو فصل پیش را برای قلعه نویی یاداور شد که قلعه نویی پس از قهرمانی استقلال در پی پیروزی فولاد برابر ذوب اهن به مجید جلالی لقب مرد داده بود که قلعه نویی در پاسخ به این صحبت‌های فردوسی‌پور گفت :  من با جلالی همبازی بوده‌ام و الان دارم در مورد این بازی صحبت می‌کنم. در ادامه جلالی با ناراحتی گفت :  ان موقع حتما از نظر اقای قلعه نویی شان و شخصیت ما خوب بوده است. قلعه نویی درباره این حرف جلالی گفت :  ما نباید با یک برد و یک باخت قداست‌مان را بشکنیم. * مهمان ویژه برنامه 90علی علیزاده بازیکن سابق استقلال و پرسپولیس میهمان برنامه این هفته 90 بود. او که به خاطر اوت‌های بلندش در فوتبال ایران معروف شده است مجبور شد بیشتر وقت حضورش در برنامه 90 را به چگونگی پرتاب این اوت دستی‌ها اختصاص دهد.او گفت :  من از بچگی و با استعدادی خدادادی این اوت‌ها را پرتاب می‌کنم. زمانی که مس بودم متوجه شدم که می‌توانم چنین اوت‌هایی را پرتاب کنم در این مدت 3 یا 4 اوتم مستقیم داخل گل رفت. فکر می‌کنم داشتن چنین تاکتیکی در کنار سایر تاکتیک‌ها برای یک تیم خوب باشد. خوشبختانه اضافه شدن افراد دیگری که چنین اوتهایی را پرتاب می‌کنند فشار را از روی من کم کرد. ما امسال توانستیم در تراکتور با استفاده از این تاکتیک به هفت ،  هشت امتیاز برسیم. علیزاده در پاسخ به این سوال که پس از حضور در استقلال و پرسپولیس شما طرفدار کدام یک از این تیم‌ها هستید ،  گفت :  من اکنون طرفدار تراکتورسازی هستم و هرجا بوده‌ام طرفدار ان تیم بوده‌ام. من درسالی که در استقلال حضور داشتم روزهای سختی را پشت سر گذاشتم و پس از ان اشتباهی که در بازی مقابل پرسپولیس مرتکب شدم رویم نمی‌شد که به کار در این تیم ادامه دهم. به هر حال در ان سال قلعه نویی و واعظ خیلی به من کمک کردند و به خاطر لطفشان از انها خواستم که رضایت‌نامه‌ام را بدهند. * داوری‌های پرسرو صدای هفته بیستمنادر جعفری کارشناس داوری برنامه این هفته 90 بود.مهمترین بخش داوریهای پرسرو صدای این هفته فوتبال ایران به بازی جنجالی سپاهان و فولاد باز می‌گشت که جعفری درباره وقت‌های تلف شده این بازی و در مقابل نکته سنجی فردوسی پور برای یافتن زمان دقیق وقت‌های تلف شده گفت :  من از شما می‌خواهم که این قدر به این مسایل نپردازید. در وقت اضافه دست داور باز است و می‌تواند وقت‌های اضافه را زیاد کند. باید بدانیم فوتبال با فوتسال و بسکتبال تفاوت دارد و نمی‌توان تایم را در فوتبال متوقف کرد. جعفری درباره صحبت‌های جلالی هم گفت :  جلالی درست می‌گوید که داوران ما در استادیوم‌ها تحت فشار قرار می‌گیرند. متاسفانه در هیچ کجای دنیا چنین هجمه‌ای علیه داوران شکل نمی‌گیرد اما در ایران مدیرعامل ،  مربی و تدارکات‌چی به خودش اجازه می‌دهد که داور را تحت فشار قرار دهد. * حاشیه‌های 901 -  پس از ان که کفاشیان با لحنی جدی روی خط تلفن 90 امد نتوانست تا پایان لحن جدی خود را حفظ کند و پس از اتمام حرف‌هایش به فردوسی پور گفت که دیگر می‌توانیم بخوابیم ?  این حرف کفاشیان با جواب فردوسی پور مواجه شد که مجری 90 خطاب به رییس فدراسیون فوتبال گفت بیدار بمانید تا متوجه شوید در این فوتبال چه می‌گذرد. فردوسی پور به کفاشیان پیشنهاد داد برنامه 90 را ضبط کند و بعدا این برنامه را تماشا کند.2 -  دربرنامه دیشب 90 صحنه‌ای از حضور حجت الاسلام و المسلمین ابوترابی فرد نماینده مردم قزوین پخش شد که برای تماشای بازی پیکان و پاس به ورزشگاه قزوین امده بود.3 -  یکی از صحنه‌های جالبی که شب گذشته پخش شد صحنه انتقال محبی بازیکن مصدوم پاس بود که با وجود ضربه مغزی شدن پزشکان او را تا امبولانس پیاده بردند. فردوسی پور این کار را شاهکار خواند و گفت :  شاهکار بود بازیکنی که جمجمه‌اش ضربه خورده بود را پیاده بردند و او را پرت کردند داخل امبولانس. همین که او زنده مانده باید خدا را شکر کنیم. 4 -  در حاشیه بازی تراکتورسازی برابر شهرداری صحنه‌ای خلق شد که از جالب‌ترین اتفاقات فوتبالی ایران در لیگ دهم خواهد بود. پس از ان که کرار جاسم بازیکن عراقی تراکتورسازی با اخراجش در بازی با پرسپولیس زمینه اسیب رساندن به ورزشگاه یادگار امام را فراهم اورد باشگاه تراکتورسازی این بازیکن را به پرداخت جریمه محکوم و فدراسیون فوتبال این بازیکن را تا اطلاع ثانوی محروم کرد. به خاطر این اتفاق تعدادی ازهواداران تراکتورسازی که فراز کمالوند حرکت انها را خودجوش خواند ،  صندلی‌هایی را در دست گرفته بودند و با در دست داشتن پلاکاردی خواهان رفع محرومیت کرار جاسم شدند. در بخشی از این پلاکاردها نوشته شده بود استادیوم خانه ماست ،  تراکتور افتخار ماست . فردوسی‌پور پس از پخش این صحنه‌ها گفت که دیدید چطور این تماشاگران با حرکت خودجوش در کنار پیست تارتان حاضر شدند و صندلی‌ها را گذاشتند داخل چمن.5 -  سوال مشترک فردوسی پور از میهمانان 90 این بار با پاسخی جالب روبرو شد. فردوسی پور که عادت دارد از بازیکنان میهمانش بپرسد که ایا سن شما واقعی است یا صغر سن دارید این سوال را از علیزاده پرسید و او هم گفت که او بیش از سن شناسنامه‌ای‌اش سن دارد.6 -  از دیگر حاشیه‌های برنامه 90 می‌توان به گم شدن پاسپورت حسن هوری اشاره کرد. ان طور که فردوسی پور گفت حسن هوری که سابق بر این به تیم ملی دعوت می‌شده پاسپورتش در اختیار فدراسیون قرار داشته که این پاسپورت در فدراسیون فوتبال گم شده است.7 -  اصغر دلیلی مدیرعامل باشگاه ذوب اهن از میهمانان تلفنی برنامه دیشب 90 بود. او درباره اعتراض باشگاه مس به اتفاقات بازی با ذوب اهن گفت :  اگر قرار باشد حقی ادا شود باید قهرمانی به اصفهان بیاید. سپاهان و ذوب اهن تیمهایی هستند که کارهای زیرساختی انجام دادند و اگر عدالت برقرار شود باید جام قهرمانی دوباره به اصفهان بیاید.این صحبت با پاسخ فردوسی پور همراه شد. او گفت که شما تا چند روز پیش علیه ساکت بیانیه می‌دادید و انها هم علیه شما بیانیه صادر می‌کردند. ما که الزایمر نداریم و این اتفاقات را فراموش نکردیم. چطور شده که حالا با سپاهانی‌ها ائتلاف برقرار کرده‌اید.دلیلی با این حرف‌ها علیه فردوسی پور موضع گرفت که فردوسی پور هم در پاسخ گفت :  می‌خواهید من بشوم سخنگوی شما و کلا از باشگاهتان تعریف کنم. 8 -  پس از ان که دلیلی گفت که عدالت تنها زمانی برقرار می‌شود که قهرمانی لیگ به اصفهان بیاید مسعود رضاییان معاون ورزشی باشگاه فولاد روی خط امد و گفت جو فوتبال ما به اندازه کافی متحول است و صحبتهای دلیلی و دلیل‌هایی که او برای حرفش اورد به هیچ وجه قانع کننده نیست.