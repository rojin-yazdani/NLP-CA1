یک مقام مسئول در سازمان خصوصی‌سازی از تغییر شرایط واگذاری سهام باشگاه‌های استقلال و پرسپولیس خبر داد.سید جعفر سبحانی - مشاور مدیر عامل سازمان خصوصی سازی  -  در گفت‌وگو با ایسنا ،  از تغییر شرایط واگذاری سرخابی‌ها خبر داد و گفت : در جلسه امروز هیات واگذاری شرایط سهل‌تری برای واگذاری استقلال و پرسپولیس تصویب شد.وی افزود : در این جلسه قیمت پایه سرخابی‌ها همان 290 میلیارد تومانی تعیین شد ،  اما میزان پرداخت حصه نقدی معامله و نیز مدت اقساط تغییر کرد به طوری که پرداخت حصه نقدی از 40 درصد به 25 درصد کاهش پیدا کرد و مدت اقساط از 2 سال به 4 سال رسید.به گزارش ایسنا ،  مزایده دو باشگاه پرطرفدار پایتخت که قرار بود در روز 27 بهمن ماه برگزار شود ،  به دلیل نبود متقاضی لغو و به زمان دیگری موکول شد.بسیاری از پیشکسوتان و متقاضیان خرید این دو باشگاه نسبت به گران بودن قیمت و سخت بودن شرایط واگذاری اعتراض داشتند که در نهایت با تصویب هیات واگذاری شرایط سهل‌تری برای واگذاری این دو باشگاه تعیین شد.