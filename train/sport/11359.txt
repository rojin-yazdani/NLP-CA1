دبیر سازمان لیگ فوتبال ایران عنوان کرد :  درخواست استقلال بررسی شد اما برنامه مسابقات تا هفته هفتم تغییری نخواهد کرد.علی کاظمی در گفت‌وگو با خبرنگار ورزشی خبرگزاری فارس ،  در مورد اینکه ایا درخواست باشگاه استقلال برای تعویق یک روزه دیدار این تیم مقابل راه‌اهن بررسی شد ،  عنوان کرد :  این درخواست را مطرح کردیم و پس از بررسی‌هایی که انجام شد تصمیم گرفتیم که برنامه مسابقات را تغییر ندهیم و بر همان روالی که اعلام شده بود کارمان را دنبال کنیم. بازی‌ها بر اساس همان چیزی که پیش بینی شده انجام می‌شود.وی افزود :  فاصله بین بازی‌ها کاملا معقول و قابل قبول است. استقلال پنج شنبه در لیگ بازی کرده و چهارشنبه در اسیا بازی می‌کند. در برنامه‌ریزی مشکلاتی وجود دارد که اگر بخواهیم بازی‌ها را یک روز عقب بیندازیم روی پخش مستقیم و  …  اثر می‌گذارد. عدم موافقت با یک درخواست عدم توجه به ان نیست در خواست استقلال در جلسه مطرح شد و در نهایت تصمیم این بود که تغییری صورت نگیرد.دبیر سازمان لیگ فوتبال ایران در مورد اینکه برنامه هفته هفتم به بعد از چه زمانی اعلام خواهد شد ،  خاطرنشان کرد :  همانطور که می‌دانید پس از هفته هفتم تیم ملی به اردو می‌رود زمان‌بندی ساعتی برنامه‌ها باید با هماهنگی کمیته تیم‌های ملی ،  شورای تامین و  …  باشد. در این چند روز جلساتی را برگزار می‌کنیم و تا سه‌شنبه برنامه هفته هفتم به بعد را اعلام خواهیم کرد.