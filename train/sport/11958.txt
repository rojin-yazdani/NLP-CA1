دیدار تیم‌های استیل‌اذین و مس کرمان از هفته پنجم لیگ برتر از ساعت 21 : 30 در ورزشگاه دستگردی و با حضور 500 تماشاگر برگزار شد. شاگردان صمد مرفاوی که در دیدارهای گذشته تنها یک پیروزی کسب کرده بودند ،  به دنبال دومین پیروزی خود در تهران بودند ؛  اما در نیمه اول نتوانستند به هدف خود برسند و با تساوی به رختکن رفتند. در نیمه دوم مسی‌ها به حملات خود ادامه دادند و توانستند در دقیقه 51 توسط کیوان امرایی به گل دست یابند ؛  اما این پایان بازی نبود. استیل‌اذینی‌ها در دقیقه 89 توسط سیاوش اکبرپور گل تساوی را به ثمر رساندند تا ضمن فرار از شکست خانگی ،  مانع کسب دومین پیروزی شاگردان مرفاوی شوند. قضاوت این دیدار بر عهده هدایت ممبینی بود. وی به سیاوش اکبرپور از استیل‌اذین و ارشاد یوسفی ،  مهرداد پولادی ،  محمد منصوری از مس کرمان کارت زرد نشان داد.