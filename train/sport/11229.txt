خبرگزاری اسوشیتدپرس از تهران گزارش داد :  افشین قطبی روز چهارشنبه به عنوان سرمربی تیم ملی فوتبال ایران منصوب شد  . به گزارش تلویزیون دولتی ایران. قطبی یک روز پس از استعفای محمد مایلی کهن که تنها دو هفته در سمت سرمربیگری تیم ملی فوتبال ایران بود جانشین وی شد. استعفای مایلی کهن به دنبال مشاجره شدید وی با یک سرمربی دیگر صورت گرفت .مایلی کهن 55 ساله خود پیشتر طی ماه جاری در پی شکست ایران از عربستان سعودی در مقدماتی جام جهانی جانشین علی دایی ستاره سابق فوتبال ایران شده بود .قطبی سال گذشته سرمربی باشگاه پیروزی ایران بود .ایران با کسب شش امتیاز از پنج بازی در مکان چهارم گروه ب مقدماتی جام جهانی از منطقه اسیا قرار دارد گروهی که از پنج تیم تشکیل می‌شود. کره جنوبی با یازده امتیاز و یک امتیاز بیشتر از کره شمالی و عربستان در صدر گروه قرار دارد.