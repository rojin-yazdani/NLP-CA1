درحالی که حسین عسگری از انتخاب تیم داوری داربی برای بازی شماره 70 که عصر روز دهم فروردین ماه در ورزشگاه ازادی برگزار می‌شود  ،  خبر داده و گفته بود این داور برای کم شدن حاشیه‌ها تا فاصله 48 ساعت به بازی معرفی نمی‌شود اما لیست داوران مسابقه نوروزی استقلال و پرسپولیس بدین شرح خواهد بود. محسن ترکی که دو داربی ابتدایی تیم‌های سرخابی را پس از سال‌ها که به داوری ایرانی سپرده شده  ،  بود قضاوت می‌کند. بر این اساس او با کمک‌های رسول فروغی و حیدر شکور  ،  دو کمک داور بین المللی کشورمان در این بازی‌ها حاضر می‌شود. فروغی در این گروه داوری جایگزین حسن کامرانی فر شده است که بعد از بازی‌های جام ملتها  ،  دیگر با محسن ترکی قضاوت نمی‌کند.به گزارش خبرانلاین  ،  کمیته داوران از 5 هفته قبل ترکی و سعید مظفری را برای این بازی کاندیدا کرده بود و به این دو قضاوت استقلال و پرسپولیس نداد تا از حاشیه‌های احتمالی مسابقه بکاهد. حسین عسگری اما در نهایت تصمیم گرفت بازی نوروزی را به نفر اول لیست الیت داوران ایران بسپارد تا شاید او از این طریق ناکامی در جام ملتها و حاشیه‌هایی که به دلیل تصمیماتش ایجاد شد را به فراموشی بسپارد.ترکی در دو باری که قضاوت داربی را بر عهده داشت  ،  دو نتیجه مساوی برای بازی رقم خورد .