رئیس هیات گلف استان خوزستان اظهار کرد :  در سالی که گذشت بازسازی و بهره‌برداری از باشگاه گلف مسجدسلیمان بعد از 77 سال ،  قهرمانی در المپیاد ورزشی ایرانیان و فعال شدن بیش از پیش زنان استان در این رشته همگی نشان از پیشرفت هیات گلف خوزستان دارد .علیرضا مرادحاجتی با بیان این مطلب در گفت و گو با ایسنا گفت :  تیم امید خوزستان در سال 87 و در رقابت‌های المپیاد ورزشی ایرانیان به عنوان قهرمانی دست یافت. پنج نفر برتر این مسابقات نیز از استان خوزستان بودند. همچنین در این سال از 6 تیم حاضر در لیگ برتر کشور 4 تیم خوزستانی هستند. این مسابقات هنوز به پایان نرسیده است. در رقابت‌های لیگ نیمه پیشرفته کشور نیز در جمع 8 تیم حاضر در این پیکاها یک تیم خوزستانی است .وی با اشاره به عناوین بسیار خوبی که نمایندگان خوزستان در مسابقات قهرمانی کشور کسب کرده‌اند ،  خاطرنشان کرد :  در سال 87 رقابت‌های قهرمانی کشور به مناسبت سالروز ازادسازی خرمشهر و به میزبانی شرکت ملی حفاری اهواز برگزار شد که در پایان تیم‌های نفت مسجدسلیمان و ملی‌حفاری اهواز به مقام‌های اول و دوم دست یافتند. در اردیبهشت‌ماه این سال نیز این رقابت‌ها بار دیگر برگزار شد و در این مسابقات تیم‌های نفت مسجدسلیمان و ملی‌حفاری اهواز رده‌های دوم و سوم را از ان خود کردند .رئیس هیات گلف استان خوزستان اضافه کرد :  در رقابت‌های قهرمانی پیشکسوتان کشور ،  سال گذشته تیم‌های هیات گلف استان خوزستان و ملی حفاری اهواز حضور داشتند ؛  تیم ملی حفاری اهواز در این پیکارها توانست بر سکوی نخست جای بگیرد .به گفته وی در این سال مسابقات گلف قهرمانی کشور به مناسبت سالروز پیروزی انقلاب اسلامی ایران با شرکت 17 تیم در بخش مردان و 11 تیم در بخش زنان به میزبانی شرکت ملی حفاری اهواز برگزار شد. این رقابت‌ها نیز با قهرمانی تیم ملی حفاری اهواز و کسب مقام دوم توسط تیم مسجدسلیمان در بخش مردان و نایب قهرمانی تیم نفت مسجدسلیمان در بخش زنان همراه بود. همچنین در پیکارهای جام مرحوم حسین‌پور که اسفندماه سال 87 در زمین گلف مسجدسلیمان برگزار شد ،  تیم‌های مسجدسلیمان و ملی حفاری اهواز عناوین اول و دوم را به‌دست اوردند .او با اشاره به این‌که در سال 87 برای نخستین بار پس از انقلاب کلاس‌های اموزشی رایگان این رشته برای زنان خوزستانی برگزار شده است ،  گفت :  این کلاس‌ها به‌صورت گسترده توسط هیات گلف خوزستان در زمین چمن بیمارستان نفت اهواز و با همکاری مربیان مجرب تیم گلف شرکت ملی حفاری اهواز برگزار شد که با استقبال خوب علاقه‌مندان این رشته همراه بود. همچنین ضمن برگزاری این کلاس‌ها ،  بازیکنان مستعد توسط هیات شناسایی و جهت اموزش تکمیلی به تیم‌های استانی جذب شدند. در سالی که گذشت همچنین یکی از کارشناسان و مربیان گلف استان به ازمون کلاس‌های داوری پیشرفته در کشور تایلند اعزام شد .مرادحاجتی عنوان کرد :  در سالی که گذشت ،  12 نفر از بازیکنان استان در تیم‌های جوانان و بزرگسالان حضور یافتند. سجاد کرم‌پور ،  پویا بهداروند ،  وحید براتی و محمد شیخ‌زاده به تیم ملی جوانان و منوچهر و جهانگیر نصیری ،  عبدالرضا و محمدرضا شهنی ،  ایت دهقان ،  سیدغلامرضا موسوی و ایرج قنبری به تیم ملی بزرگسالان دعوت شدند. در بخش زنان نیز الهام طالبی به تیم ملی دعوت شد .وی اظهار کرد :  در سال 87 زنان فعال در این رشته در مقایسه با سال قبل از ان بیشتر شدند ؛  در سال 86  ،  ما حدود40 ورزشکار زن فعال در این رشته داشته‌ایم و در سال 87 این تعداد به حدود 180 نفر افزایش یافته است. در سال 87 همچنین هیات‌های شهرستان‌های خرمشهر و اهواز راه‌اندازی شدند. از دیگر اقدامات ما بیمه کردن 120 ورزشکار بود که در مقایسه با سال 86 که حدود 70 ورزشکار را تحت پوشش بیمه ورزشی قرار داده‌ایم رشد داشته‌ایم .مرادحاجتی یاداور شد :  از مهمترین برنامه‌های ما در سال 87 بازسازی و بهره‌برداری از باشگاه گلف شرکت بهره‌برداری نفت و گاز مسجدسلیمان بوده است. همچنین مذاکره و پیگیری تخصیص 55 هکتار زمین با موقعیت مناسب و پیگیری ساخت ان توسط شرکت ملی حفاری ایران در اهواز را انجام داده‌ایم و این پروژه طی یک یا دو ماه اینده به بهره‌برداری می‌رسد.