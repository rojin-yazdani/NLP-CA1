مدافع عنوان قهرمانی در دیداری خارج از خانه مقابل هامبورگ به نتیجه‌ای بهتر از تساوی دست نیافت.به گزارش تسنیم ،  هفته چهارم لیگ دسته اول فوتبال باشگاه‌های المان موسوم به بوندس‌لیگا عصر امروز  ( شنبه )  با پنج دیدار پیگیری شد که طی ان تیم‌های هوفنهایم ،  پادربورن و اگزبورگ مقابل رقبای خود به پیروزی رسیدند.در یکی از این دیدارها تیم فوتبال هامبورگ در ورزشگاه ایمتچ اره‌نا پذیرای بایرن‌مونیخ ،  مدافع عنوان قهرمانی بود که این بازی با تساوی بدون گل خاتمه یافت. جدال دو تیم در نیمه نخست گلی در بر نداشت. در اوایل نیمه دوم پپ گواردیولا بازیکنانی همچون ژابی الونسو ،  ماریو گوتسه و روبرت لواندوفسکی را به میدان فرستاد تا بر قدرت تیمی خود بیفزاید ولی سرخپوشان مونیخ در گلزنی ناموفق بودند.بایرن با این تساوی 8 امتیازی شد و به مکان سوم جدول رده‌بندی بوندس‌لیگا سقوط کرد. هامبورگ هم با این نتیجه دو امتیازی شد و در جایگاه هفدهم جدول 18 تیمی این رقابت‌ها ایستاد.در سایر دیدارهای برگزارشده عصر امروز نتایج زیر رقم خورد : اگزبورک 4 -  وردربرمن 2پادربورن 2 -  هانوفر صفرشالکه 2 -  اینتراخت فرانکفورت 2اشتوتگارت صفر -  هوفنهایم 2همچنین در ادامه این رقابت‌ها از ساعت 21 امشب بورسیا دورتموند در خانه ماینتس به میدان می‌رود.پرونده این هفته از رقابت‌ها فردا  ( یکشنبه )  با دو دیدار بسته می‌شود. در نخستین دیدار ولفسبورگ در خانه خود پذیرای بایرلورکوزن است و در اخرین جدال هفته اف‌سی کلن میزبان بورسیا مونشن‌گلادباخ خواهد بود.