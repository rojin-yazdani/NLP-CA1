سرمربی تیم فوتبال سایپا با بیان اینکه به جای دایی از مردم ایران به خاطر نرفتن تیم ملی به جام جهانی عذرخواهی می‌کند در پاسخ به اظهارات وی گفت :  بله اقای دایی من داروغه‌ام چرا که چکیده این فوتبال هستم اما از نتایجی که شما با پرسپولیس کسب کردید شرمگینم و خجالت می‌کشم.به گزارش مهر ،  علی دایی و محمد مایلی کهن سالهاست با یکدیگر اختلاف نظر دارند و هرازچندگاهی در مصاحبه‌های خود موضع گیری‌هایی تند و البته برخی اوقات توهین امیز علیه یکدیگر می‌گیرند.اخرین درگیری لفظی این دو به بعد از بازی هفته سوم لیگ برتر بر می‌گردد که این دو هر چند قبل از شروع بازی به سمت یکدیگر رفتند ،  اما در نشست خبری مجددا علیه یکدیگر موضع گیری کردند. پس از این اتفاقات و در شرایطی که علی دایی این بار تندتر از قبل مایلی کهن را مورد خطاب قرار داد و از او به عنوان داروغه نام برد ،  سرمربی سایپا شنبه شب پاسخ او را داد.مایلی کهن با این جمله که من به جای دایی از مردم به خاطر نرفتن به جام جهانی عذر خواهی می‌کنم و احتمالا پولی که دایی می‌خواهد از فدراسیون بگیرد ،  پاداش نرفتن به جام جهانی است صحبت‌هایش را در برنامه ورزش بدون ویرایش رادیو گفتگو اغاز کرد.سرمربی پیشین تیم ملی فوتبال کشورمان در مورد مقایسه اخراج خود و دایی از سرمربیگری تیم ملی فوتبال ایران گفت :  زمانی که در مقدماتی جام 98 فرانسه به قول دایی ما را بیرون انداختند از فدراسیون و مردم طلبکار نشدیم ضمن اینکه تیم من با کمترین امکانات بود و بیشتر از دسیسه‌های خود اقایون ضربه خوردیم. دو برد مقابل چین و یک برد مقابل قطر در کارنامه ما بود و تازه ایران باید از یک گروه 5 تیمی که یک سهمیه صعود داشت به جام جهانی می‌رفت نه مانند زمان ایشان که از بین 5 تیم سه تیم می‌توانند صعود کنند که این اتفاق هم با 18 بازی تدارکاتی و کلی هزینه نیفتاد و حتی بعد از مساوی تیم ملی مقابل امارات گلر خوبمون سید مهدی رحمتی سجده شکر بجا اورد و رئیس وقت سازمان تربیت بدنی  (  علی ابادی  )  5 میلیون تومان به او پاداش داد ! مایلی کهن ادامه داد :  اقای دایی از پنج بازی مقدماتی جام جهانی 6 امتیاز گرفته بود و باز مدعی است من تیم را می‌بردم جام جهانی  ?  من متاسفم از اینکه ایشان به جای عذرخواهی از مردم مثل همیشه طلبکار است.مایلی‌کهن در ادامه با انتقاد شدید از عملکرد حبیب کاشانی سرپرست باشگاه پرسپولیس اضافه کرد :  اقای دایی که 9 ماه به خاطر حذف تیم ملی فوتبال جرات بیرون امدن از خانه را نداشت به خاطر یک جام حذفی که با بردن تیمهای لیگ یک و دو فوتبال ایران بدست امد دوباره همان کبر ،  غرور و خودخواهی دامنش را فراگرفت.بازیکن و مربی پیشین پرسپولیس با اشاره به نتایج این تیم در زمان مربیگری علی دایی گفت  :  تیم پرسپولیس بدترین نتایج را همراه با دایی گرفته و من به عنوان یک پرسپولیسی از این موضوع خجالت زده و شرمگینم. چهار گل از شاهین بوشهر خورد و احمد پوری بازیکن شاهین امد توی برنامه نود و اعلام کرد نمی‌خواستیم بیشتر از این به انها گل بزنیم ،  به این مورد باخت مقابل ابومسلم و تیم خود من را هم اضافه کنید در نهایت هم با کمک خدایان !  جام حذفی فوتبال ایران را بدست اورد و امیدوارم اقای کاشانی بتوانند بابت اعمالشان در ان دنیا پاسخگوی بردار شهید خود باشند.مایلی کهن در جواب دایی درباره دخالتش در همه امور فوتبال گفت  :  به علی دایی می‌گویم ،  بله من داورغه فوتبالم چون چکیده این فوتبال هستم و ایشان که معتقدند کشور قانون داره می‌بینند که بعضی‌ها که قلدر می‌شوند قانون را هم زیر پا می‌گذارند. شما به من بگویید این اقا که مدرک مربیگری A فوتبال را ندارد با کدام مجوز روی نیمکت پرسپولیس در لیگ برتر نشسته است و اقای محصص هم به خاطر حجب و حیا خود می‌گوید دایی مدرک A دارد.مایلی کهن که با دایی در دوره فوق لیسانس همکلاس بوده است در مورد مدرک تحصیلی وی هم گفت  :  اقای دایی بدون کلاس امدن بالاخره مدرک فوق لیسانس خودش را گرفت و می‌بینیم در کشور ما با اینکه قانون خوب داریم بعضی‌ها به راحتی قانون را دور می‌زنند.سرمربی سایپا با اشاره به قهرمانی دایی به همراه این تیم در ششمین دوره لیگ برتر اضافه کرد :  ایشان ادعای موفقیت دارد. کدام قهرمانی در کارنامه دایی است. ان تیم سایپایی که در ان سال قهرمان شد در واقع تیم من بود میثاق معمارزاده ،  محسن خلیلی ،  هادی عقیلی ،  مجید غلام نژاد و ابراهیم صادقی اینها بچه‌های من بودند که بعدا به ببار نشستند. ضمن اینکه ان تیم سایپا را ایشون نبسته بود بلکه اقای ورنر لورانت بسته بود که در 6 هفته اول صدرنشین بود و بعد بر اثر دانش اقای دایی امتیازات سایپا از دست رفت ! وی ادامه داد :  همه بازی پرسپولیس و سایپا و نوع حرکت ایشان مقابل شیث رضایی را یادشان هست که در نهایت با توسل به نمایندگان مجلس کارش حل شد. اقای دایی سال بعد تیم سایپا را با سه برابر هزینه زمان ما بست و تیم داشت می‌رفت دسته یک و ما سایپا را بعد از او نگه داشتیم.سرمربی پیشین تیم ملی خاطرنشان کرد :  توصیه می‌کنم اقای دایی اول مدرک مربیگری‌اش را بگیرد و بعد در مورد موفقیت فوتبال صحبت کند.وی با یاداوری رفتار دایی در زمان حضورش در تیم پرسپولیس در سومین دوره لیگ برتر به مربیگری بگوویچ گفت :  اقای دایی در بازی برگشت پرسپولیس مقابل پگاه گیلان تا زمانی که چکش در بانک نقد نشد اتوبوس تیم را در اتوبان قزوین  -  رشت نگه داشته بود. بهرحال علی دایی علاقه زیادی به پول دارد و عیبی هم ندارد ولی طلبکاری او به جای عذر خواهی از مردم قابل تحمل نیست.مایلی کهن که معتقد است فوتبال عین رسیدن به خداوند است اضافه کرد :  برخی افراد هستند که این فوتبال را ناپاک کرده‌اند شما به اظهارات مدیر عامل داماش گیلان در مورد تخلفات سرمربی سابق این تیم نگاه کنید. ایا این موارد را هم من گفته ام.سرمربی تیم فوتبال سایپا در پاسخ علی دایی که مدعی بود از شکایت و محکومیت مایلی کهن به خاطر سرمربیگری وی در تیم ملی ایران گذشته است گفت :  متاسفانه ایشان دروغ پردازی می‌کند من بارها به دادگاه رفتم و تا اخر ایستادم و حتی گفتم جریمه نقدی 300 هزار تومانی دادگاه را هم ندارم تا به زندان بروم و ادعای ایشان دورغ محض است.مایلی کهن درباره سفید امضا کردن قرار داد دایی با پرسپولیس هم گفت  :  البته من مراقب هستم دوباره کلمه‌ای نگویم که کارم به دادگاه بکشد ولی این هم از ان موارد جالب است که در اول همه چیز به خاطر اقای کاشانی است و جای مبلغ قرارداد سفید است و بعد از شش ماه یک دفعه می‌شود 500 میلیون تومان !  در حالیکه به نظر من اقای دایی در ان مقطع باید پولی هم بابت سرمربیگری تیم پرسپولیس به این باشگاه می‌پرداخت.سرمربی پیشین تیم ملی فوتبال ایران با اشاره به ضعف مدیریت در نزد مدیران فدراسیون فوتبال ایران گفت :  متاسفانه کم تدبیری فدراسیون موجب شد یکی از بهترین تیمهای ملی فوتبال ایران با حضور ستارگانی مانند مهدوی کیا  ،  کریمی  ،  نکونام  ،  شجاعی و  …  که به بلوغ فوتبالی خود رسیده بودند به جام جهانی نرود و امروز باید به جای دریافت غرامت از دایی باید به او خسارت هم بدهند !  بهرحال من به جای علی دایی از مردم بابت نرفتن تیم ملی به جام جهانی عذر خواهی می‌کنم.