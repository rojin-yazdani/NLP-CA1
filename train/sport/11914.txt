رییس فدراسیون دوومیدانی از 5 برابر شدن بودجه این فدراسیون خبر داد.سید مصطفی کریمی در گفت‌وگو با ایسنا ،  اظهار کرد :  سه‌شنبه گذشته نشستی را با رییس ،  معاونان و کارشناسان سازمان تربیت بدنی داشتیم که طی ان مصوب شد بودجه فدراسیون دوومیدانی در سال 1389 ،  7 میلیارد تومان از سازمان تربیت بدنی و 3 میلیارد تومان از کمیته ملی المپیک باشد که این بودجه یعنی 5 برابر شدن بودجه فدراسیون دوومیدانی در سال جاری است.وی ادامه داد :  پیرو این ماجرا امروز نشست اعضای هیات رییسه فدراسیون را برگزار کردیم و در حالی که بیشتر اعضا اختصاص چنین بودجه‌ای را به فدراسیون دوومیدانی باور نداشتند برنامه‌ریزی‌های سال جاری‌مان را براساس این بودجه انجام دادیم و کارمان را شروع کردیم.کریمی با اشاره به مصوبات امروز هیات رییسه فدراسیون دوومیدانی براساس بودجه 10 میلیاردی‌شان در سال جاری ادامه داد :  ما تصمیم گرفتیم 25 ورزشکار اینده‌دار را که می‌توانند امید ما در بازی‌های المپیک لندن باشند را به اردوهای میان مدت در کشورهای اروپایی بفرستیم. این اردوها به مدت شش ماه در کشورهایی همچون المان یا ایتالیا خواهد بود که همه هزینه‌های مربی ،  تغذیه و موارد دیگر را در این مورد پیش‌بینی کردیم و امیدواریم با این طرح بتوانیم نفرات شایسته‌ای در بازی‌های المپیک لندن داشته باشیم.رییس فدراسیون دوومیدانی با اشاره به بازی‌های اسیایی گوانگجو نیز گفت :  اگر بتوانیم این افراد را به اردوهای اروپایی بفرستیم از بخشی از انها در بازی‌های اسیایی استفاده می‌کنیم اما از دیگر مصوبه‌های هیات رییسه این بود که بتوانیم شانس‌های کسب مدال‌مان در بازی‌های اسیایی گوانگجو را در سال جاری حداقل به 10 مسابقه خوب بین‌المللی برای تدارک مناسب بفرستیم و امیدواریم که این اتفاق صورت گیرد حتی برای این که ورزشکاران دچار مشکلی برای حضور در لیگ نشوند تصمیم داریم که برنامه‌های لیگ را کمتر کنیم تا بتواند انها در لیگ نیز شرکت کنند.وی در پاسخ به این سوال که چه میزان خوشبین هستید که چنین بودجه‌ای به فدراسیون پرداخت شود گفت :  در نشستی موضوع 10 میلیارد بودجه ما مطرح شده که همه مسوولان سازمان تربیت بدنی بوده‌اند و امیدواریم که این مسئله در حد حرف نباشد تا ما بتوانیم برنامه‌هایمان را برای المپیک لندن اجرا کنیم.کریمی در ادامه با اشاره به بحث استعدادیابی و دوومیدانی یاداور شد :  ما در سال گذشته از 17 هزار نوجوان 11 و 12 ساله ازمایش برای ماده‌های مختلف دوومیدانی گرفتیم که در سال جاری بنا داریم این تعداد را به 200 هزار نفر برسانیم. البته جامعه اماری ما در این سن یک میلیون نفر است که تلاشمان را می‌کنیم در سال جاری 25 درصد از این افراد را در سراسر کشور تست دوومیدانی داشته باشیم ،  چرا که از همین راه است که ما می‌توانیم استعدادهای مناسب برای این رشته پرمدال ورزشی را انتخاب کنیم. هماهنگی‌های این مورد را نیز به وسیله هیات‌های استان‌ها و انجمن‌های دوومیدانی اموزش و پرورش انجام داده‌ایم.رییس فدراسیون دوومیدانی در پایان گفت :  امیدوارم که با این طرح جدید دوومیدانی ایران نفسی تازه بکشد.