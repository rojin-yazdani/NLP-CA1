مسئولان باشگاه بارسلونا در پی این هستند تا مهاجم شیلیایی خود را با شرط و شروطی به لیورپول بدهند.بر اساس گزارش‌های منتشر شده در رسانه‌های اسپانیایی باشگاه بارسلونا با جدایی الکسیس سانچس ،  مهاجم شیلیایی خود موافقت خواهد کرد اما مقصد بعدی وی به احتمال فراوان لیورپول خواهد بود.در حالی که تیم‌هایی همچون ارسنال ،  منچستریونایتد و یوونتوس هم خواهان به خدمت گرفتن این مهاجم 25 ساله هستند ولی ظاهرا سران باشگاه بارسلونا با پیوستن وی به جمع بندرنشینان موافقت خواهند کرد چون در فکر تبادل او با لوئیز سوارز ،  مهاجم اروگوئه‌ای این تیم هستند.سوارز که اخیرا با گاز گرفتن شانه جورجو کیه‌لینی در جریان دیدار تیم‌های ملی اروگوئه و ایتالیا در مرحله گروهی جام جهانی 2014 از 9 جلسه همراهی تیم ملی اروگوئه و چهار ماه فعالیت فوتبالی محروم شد ،  با انتشار بیانیه‌ای از هوادارانش و همچنین مدافع اتزوری عذرخواهی کرد.