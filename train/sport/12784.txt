رضا عنایتی مهاجم با تجربه مس کرمان در بازی با گهر باز هم یک گل 3 امتیازی برای تیمش به ثمر رساند.به گزارش خبرانلاین ؛  او در این هفته‌ها باز هم نشان داده که سن و سال برایش معنا ندارد و در امادگی کامل قرار دارد. مطمئنا جدایی عنایتی اتفاق خوشایندی برای مس نیست ولی استقلالی‌ها به شدت دنبال جذب این بازیکن هستند تا مشکلات خود را در خط حمله برطرف کنند.عنایتی در مورد وضعیتش به خبرانلاین می‌گوید :  من چند روز پیش با اقای قاسمپور صحبت کردم. بحث ماندن یا جدایی من از مس به دلیل شرایط تیم یا شهر کرمان نیست و ربطی هم به دیگر پیشنهادها ندارد. من و قاسمپور با همدیگر صادقانه حرف زدیم و اصلی‌ترین مشکل من یک مشکل خانوادگی است که باید حل شود. در مجموع معتقدم نباید اتفاقی بیفتد که به ضرر من و مس شود. او در پاسخ به این سوال که ایا حضورت در استقلال قطعی شده تاکید می‌کند :  مذاکرات چندان جدی نبوده ولی صحبت‌هایی مطرح شده و قرار است مدیران دو باشگاه صحبت کنند. فکر می‌کنم در نیم فصل همه چیز مشخص شود و حالا باید دید مسئولان دو باشگاه چه مذاکراتی با یکدیگر خواهند داشت.فعلا باید بگویم که حضورم در استقلال قطعی نشده است.