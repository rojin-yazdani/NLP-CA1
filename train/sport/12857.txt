دیدار رده‌بندی جام ملت‌های اسیا بین تیم‌های کره‌جنوبی و ازبکستان در ورزشگاه 15 هزار نفری جاسم بن حمد دوحه از ساعت 18 : 30 دقیقه برگزار شد.فارس  ،  شاگردان چوکوانگ رائه که در دیدار نیمه‌نهایی در ضربات پنالتی مغلوب ژاپن شده و از راهیابی به فینال بازماندند ،  در این دیدار با ترکیب 4 - 2 - 3 - 1 وارد میدان شدند تا بتوانند حداقل مقام سومی پانزدهمین دوره مسابقات جام ملت‌های اسیا را کسب کنند.ابراموف ،  سرمربی ازبکستان نیز که تیمش در دیدار نیمه‌نهایی با نتیجه 6 بر صفر برابر استرالیا شکست سنگینی را متحمل شد ،  در این دیدار با ترکیب 3 - 5 - 2 وارد میدان شد تا مقابل چشم‌بادامی‌ها به برتری رسیده و برای اولین بار مقام سومی در اسیا را به دست اورد.بازیکنان کره‌جنوبی که از دقایق ابتدایی بازی را در اختیار داشتند ،  پس از چند حمله در دقیقه 18 توسط کو جاچئول به گل دست یافتند تا این بازیکن با زدن پنجمین گل خود در این دوره به تنهایی در صدر جدول اقای گل‌ها قرار بگیرد.حملات چشم بادامی‌ها ادامه داشت تا در دقیقه 28 بازیکنان این تیم با چندین پاس تک ضرب پشت محوطه جریمه ازبک‌ها توپ را به جی دونگ وون رساندند تا او دومین گل کره‌جنوبی را به ثمر رساند. اما این پایان کار نبود و بار دیگر وون از موقعیتی که در دقیقه 39 توسط سانتر از جناح راست به دست اورد ،  توانست با ضربه سر گل دوم خود و سومین گل کره ای‌ها را به ثمر برساند.بازیکنان ازبکستان در دقیقه 45 در معدود حملات خود به ضربه پنالتی دست یافتند که توسط الکساندر به گل تبدیل شد تا نیمه اول با نتیجه 3 بر یک به سود کره‌جنوبی به پایان برسد.در نیمه دوم این بازیکنان ازبکستان بودند که با تغییر روش بازی به 4 - 4 - 2 بازی بهتری را اغاز کردند و توانستند در دقیقه 54 برای بار دوم توسط الکساندر دروازه کره‌ای‌ها را باز کنند.بازیکنان کره که در نیمه دوم نتوانسته بودند بازی خوبی را به نمایش بگذارند ،  پس از گذشت 20 دقیقه از این نیمه وون در معدود موقعیت‌های کره توپ را به تیرک دروازه زد و چادوری نیز در ضربه برگشتی نتوانست توپ را به گل تبدیل کند تا سی و یکمین بازی جام با پیروزی 3 بر 2 به سود کره‌جنوبی به پایان برسد.کره‌جنوبی با این پیروزی برای چهارمین بار عنوان سومی مسابقات جام ملت‌های اسیا را به خود اختصاص داد و از این حیث با تیم ملی ایران برابری می‌کند.کره‌ای‌ها در دوره گذشته نیز با شکست ژاپن در ضربات پنالتی به مقام سومی دست یافتند.