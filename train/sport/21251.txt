الکس دل‌پیرو پس از بازی این هفته یوونتوس برابر نوارا به طور رسمی اعلام کرد که در پایان فصل از این تیم خداحافظی خواهد کرد و این تصمیم به معنای وداع کاپیتان محبوب بیانکونری از این تیم پس از 19 سال خواهد بود.الساندر دل‌پیرو در نهم نوامبر 1974 در شهر کونلیانو از پدر و مادری ایتالیائی متولد شد. وی که از همان اغاز کودکی عشق حضور در بیانکونری را در سر می‌پروراند و رویای تبدیل شدن به بازیکنی همچون پلاتینی را داشت ،  سرانجام به رویای خود رسید و به تیم بزرگ شهر تورین پیوست.به گزارش ایسنا ، دل پیرو فوتبال خود را از زادگاهش به همراه برادرش -  که به تیم سامپدرویا پیوست اما به خاطر مصدومیت برای همیشه مستطیل سبز را وداع گفت ،  اغاز کرد. پدر او به کارهای الکتریکی مشغول بود و مادرش خانه‌دار بود. پسر محبوب شهر تورین در دوران کودکی دوست داشت راننده کامیون شود ،  چرا که عاشق مسافرت به شهرهای بزرگ بود. مادرش که عطش سیری‌ناپذیر پسرش به فوتبال را می‌دید ،  علاقه داشت که پست دروازه‌بانی را انتخاب کند ،  اما سرنوشت ،  او را بر خلاف میل مادر سوق داد و به عذاب دروازه‌بان‌ها تبدیل کرد.** پیوستن به یوونتوسدل پیرو فوتبال خود را با تیم محلی کونلیانو اغاز کرد. سپس در سن 13 سالگی به تیم جوانان این باشگاه پیوست. او در سال 1991 به تیم پادوا که تازه به لیگ دو ایتالیا صعود کرده بود رفت و دو سال در ترکیب این تیم بازی کرد.بازی‌های زیبای دل پیرو در پاوا باعث شد تا چزاره مالدینی سرمربی وقت میلان به جذب او ابراز علاقه کند ،  اما به خاطر پیشنهاد بالای چهار میلیون یوروی پادوا نتوانست او را به خدمت گیرد تا این که در نهایت فرانکو کاوزیو از مسئولان باشگاه یوونتوس که خود هم سابقه حضور در این تیم را به عنوان بازیکن داشت با دل پیرو و باشگاهش به توافق رسید و او را به تورین برد.دل پیرو با پیوستن به یوونتوس رویای دوران کودکی‌اش را جامه عمل پوشاند. او به سرعت در تیم جدیدش جا افتاد و همه نگاه‌ها را معطوف خود کرد. دل پیرو نخستین بازی خود را برای یوونتوس در 12 سپتامبر 1993 مقابل رجینا انجام داد که گل هم به ثمر رساند.وی بلافاصله در بازی بعدی یوونتوس هت تریک کرد تا زنگ خطر را برای روبرتو باجو ،  ویالی و راوانلی که ستاره‌های ان زمان یوونتوس بودند به صدا در اورد.یوونتوس در فصل 1994 1995 با درخشش دل پیرو اسکودتو را پس از 10 سال فتح کرد. دل پیرو با هشت گلی که به ثمر رساند نقش تاثیرگذاری در قهرمانی تیمش داشت. بازی‌های درخشان دل پیرو باعث شد تا مسئولان باشگاه یوونتوس با فروش روبرتو باجو ستاره ان زمان فوتبال جهان موافقت کنند. دل پیرو در ان فصل نمایش بسیار خوبی در ترکیب تیمش داشت و در پیروزی مقابل دورتموند در لیگ قهرمانان اروپا که با ضربات پنالتی صورت گرفت ،  نقش بسزایی داشت. او اگر چه در ان دیدار گل نزد ،  اما به عنوان یکی از بهترین بازیکنان میدان انتخاب شد.فصل 1995 1996 برای ستاره یوونتوس خوش یمن بود ،  چرا که علاوه بر قهرمانی در اسکودتو به فینال لیگ قهرمانان اروپا هم صعود کرد که البته با وجود گل بسیار زیبای دل پیرو ،  یوونتوس در نهایت با نتیجه سه بر یک بازی را واگذار کرد.دل پیرو در فصل بعد هم نمایش خوبی در ترکیب تیمش داشت و بازی‌های درخشانی را ارائه داد. وی علاوه بر فتح اسکودتو بار دیگر با تیمش به فینال لیگ قهرمانان اروپا راه یافت ،  اما این بار به رئال مادرید خورد که با تک گل میاتوویچ بار دیگر در بالا بردن جام ناکام ماند. با این وجود سال 98 برای دل پیرو به یاد ماندنی بود و همه پیش‌بینی می‌کردند که توپ طلای فوتبال جهان را به دست اورد ،  اما در نهایت رقابت را به رونالدو واگذار کرد. دل پیرو در ان فصل در 32 بازی 22 گل را به ثمر رساند و در لیگ قهرمانان اروپا با زدن 10 گل به عنوان بهترین گلزن انتخاب شد و در همان سال بود که رییس باشگاه یوونتوس لقب هنرمند خلاق را به وی داد. دل پیرو با وجود اینکه فصل سرشار از موفقیتی را پشت سر گذاشت اما در پایان مصدوم شد و جام جهانی 1998 فرانسه را از دست داد و جای خود را به روبرتو باجو داد.دل پیرو در هشتم نوامبر 1998 دچار مصدومیت شدیدی از ناحیه زانو شد و 9 ماه خانه نشین شد. او بعد از پشت سر گذاشتن دوران مصدومیت بار دیگر در ترکیب تیم محبوبش به میدان رفت. نمایش خوب در یوونتوس باعث شد که بار دیگر به تیم ملی ایتالیا دعوت شود. وی در مقدماتی یورو 2002 در سه بازی که در ترکیب ایتالیا به میدان رفت ،  دو گل به ثمر رساند.دل پیرو فصل 2000 2001 را خوب اغاز نکرد و در چند بازی ابتدایی یوونتوس بسیار ضعیف کار کرد و مرگ پدرش در ان سال وضعیتش را بدتر و بدتر هم کرد ،  اما طولی نکشید که بار دیگر به روزهای اوج برگشت و گلی استثنایی را مقابل باری به ثمر برساند که هنوز هم در خاطره‌هاست. در همان فصل با بازگشت مارچلو لیپی ،  یوونتوس به روزهای اوج برگشت و بار دیگر اسکودتو و سوپر جام را فتح کرد. دل پیرو در جام جهانی 2002 کره جنوبی و ژاپن کمتر فرصت بازی پیدا کرد. او در دو بازی اول بر روی نیمکت نشست ،  اما در بازی سوم مقابل مکزیک فرصت بازی کردن پیدا کرد و با گلزنی خود جواز صعود تیمش را به دور بعد فراهم کرد.دل پیرو در فصل 2003 2002 سهم بسزایی در بیست و هفتمین قهرمانی تاریخ یوونتوس داشت و 16 گل به ثمر رساند. او همچنین در صعود تیمش به فینال لیگ قهرمانان اروپا نقش پر رنگی داشت. البته یوونتوس در فینال در ضربات پنالتی بازی را واگذار کرد.در فصل 2004 با امدن کاپلو به یوونتوس اختلاف او با دل پیرو شروع شد. با این وجود پسر محبوب تورین با ارائه بازی‌های زیبا کاپلو را متقاعد به استفاده از او کرد. وی در ان فصل چهارده گل به ثمر رساند و با پاس گل زیبایی که به ترزگه داد در اخرین لحظه قهرمانی را برای یوونتوس رقم زد.در فصل بعد کاپلو ترجیح داد که به جای دل پیرو ،  زلاتان ابراهیموویچ را در ترکیب اصلی قرار داد. با این وجود دل پیرو در ان فصل هم با زدن 14 گل نقش پر رنگی در قهرمانی تیمش داشت.سال 2006 برای دل پیرو خاطره انگیز بود ،  چرا که به عنوان بهترین گلزن تاریخ یوونتوس انتخاب شد و رکورد 182 گل بونیپرتی را شکست.** سقوط به لیگ دویوونتوس در فصل 2007 2006 به خاطر رسوایی و ساخت و پاخت در کالچو به دسته دو سقوط کرد. با این وجود دل پیرو به همراه دیگر ستارگان یوونتوس همچون بوفون ،  ندود  ،  کامورانزی و ترزگه ترجیح داد که در تیم محبوب خود باقی بماند و قراردادش را سه سال دیگر تمدید کند.دل پیرو در لیگ دسته دو هم با تیمش درخشید. بازی‌های زیبای او باعث شد تا به عنوان نخستین بازیکن شاغل در لیگ دو نامزد کسب جایزه  ( پای طلا )  فوتبال اروپا شود و در نهایت هم توانست با پشت سر گذاشتن روبرتو کارلوس و دیوید بکام این عنوان را به دست اورد.یوونتوس در ان فصل قهرمان لیگ دو ایتالیا شد و بار دیگر به رقابت‌های سری A برگشت ،  اما بازگشت دل پیرو برای او خوش یمن نبود چرا که به خاطر مصدومیت‌های پیاپی و بازی‌های ضعیفش جای خود را در ترکیب یوونتوس به یاکوینتا داد و نیمکت نشین شد.در 15 اکتبر 2007 در حالی که خبرهایی درباره جدایی دل پیرو از یوونتوس مطرح شده بود ،  وی سرانجام پس از گفت‌وگوهای طولانی با مسئولان باشگاه قراردادش را سه سال دیگر تمدید کرد. در ششم اپریل 2008 دل پیرو پانصد و بیست و سومین بازی خود را در ترکیب یوونتوس انجام داد و رکورد 522 بازی گتانو شیره‌ا را شکست و به عنوان با سابقه‌ترین بازیکن این باشگاه معرفی شد.در سال 2010 شایعاتی درباره پیوستن دل پیرو به باشگاه نیویورک رد بولز امریکا مطرح شد و هم باشگاه و هم خود بازیکن این شایعات را تایید کرد. البته دل پیرو در همان فصل از باشگاه الاهلی امارات هم پیشنهاد داشت ،  اما در نهایت تصمیم گرفت که در تیمش بماند.دل پیرو در 31 اکتبر 2010 در بازی مقابل میلان در سن سیرو 179 گل خود را به ثمر رساند و نام خود را به عنوان بهترین گلزن تاریخ یوونتوس برای همیشه جاودان کرد.فصل 2011 2010 برای یوونتوس و دل پیرو موفقیت امیز نبود چرا که این تیم با هدایت دل نری نمایش ضعیفی داشت و در پایان با قرار گرفتن در رده هفتم چهره‌ای ناکام از خود نشان داد. دل پیرو در ان فصل هم تنها هشت گل به ثمر رساند.** تیم ملی ایتالیادل پیرو برای نخستین بار در 25 مارچ 1995 برای تیم ملی فوتبال ایتالیا مقابل استونی به میدان رفت. او 91 بار برای کشورش به میدان رفت و در مجموع 27 گل به ثمر رساند و نام خود را به عنوان چهارمین گلزن ایتالیا مطرح کرد.دل پیرو و توتی زوج سابق خط حمله تیم ملی ایتالیا** جام جهانی 2006مارچلو لیپی سرمربی تیم ملی فوتبال ایتالیا برای حضور در جام جهانی 2006 المان دل پیرو را به تیم ملی فرا خواند. دل پیرو در دیدار اول مقابل غنا که با پیروزی دو بر صفر ایتالیا به پایان رسید ،  تنها چند دقیقه بازی کرد. وی در دیدار بعدی تیمش مقابل امریکا که با تساوی یک بر یک به پایان رسید ،  نیم ساعت در میدان حضور داشت ،  اما موفق به گلزنی نشد و همین مساله باعث شد تا در دیدار بعدی مقابل چک ،  لیپی از او استفاده نکند اما در مرحله یک هشتم نهایی مقابل استرالیا به عنوان بازیکن اصلی جایگزین توتی شد. او در نیمه اول بازی قابل قبولی را به نمایش گذاشت ،  اما در نیمه دوم توتی جایگزین او شد که گل پیروزی تیمش را هم به ثمر رساند. اوج کار او در این رقابت‌ها به بازی مقابل المان میزبان مسابقات بر می‌گردد. در ان دیدار در حالی که جدال دو تیم در پایان 90 دقیقه بدون گل به پایان رسید دل پیرو در دقیقه 120 با یک ضربه قوس‌دار زیبا دروازه ژرمن‌ها را باز کرد و جواز حضور تیمش در فینال این رقابت را کسب کرد.دل پیرو با وجود درخشش در این دیدار  ، در فینال مقابل فرانسه باز هم نیمکت نشین شد ،  اما در نیمه دوم به جای کامورانزی به میدان امد. جدال دو تیم در پایان وقت‌های قانونی و اضافی با تساوی به پایان رسید و کار به ضربات حساس پنالتی کشید که ایتالیا با نتیجه پنج بر چهار به پیروزی رسید. پنالتی چهارم ایتالیا را دل پیرو به زیبایی در گوشه راست دروازه بارتز جای داد.دل پیرواین بازیکن با تجربه و گلزن پس از بازی این هفته تیمش برابر نوارا در گفت‌وگو با روزنامه ایتالیایی لاگاتزتا دلو اسپورت با بیان این که در پایان فصل از یوونتوس می‌رود ،  گفت :  دیدار فینال جام حذفی ایتالیا مقابل ناپولی که روز بیستم می‌برگزار می‌شود ،  اخرین بازی من برای یوونتوس خواهد بود چون قراردادم با این باشگاه در ماه جون به پایان می‌رسد.** سخنان بزرگان فوتبال درباره دل پیرو مارادونا :  از معدود بازیکنانی است که از دیدن فوتبال او لذت می‌برمرونالدو :  جادوی دل پیرو را به من دهند بهتر از مارادونا می‌شومپله :  او نام دیگری از لذت است** عنوان‌ها و جایزه‌های ورزشی* باشگاهیقهرمانی سری A  :  1995  ،  1997 ،  1998 ،  1999 ،  2002 ،  2003قهرمانی جام حذفی 1995قهرمانی سوپر کاپ ایتالیا 1998  ،  2005قهرمانی سری B 2007قهرمانی لیگ قهرمانان اروپا 1996قهرمانی اینتر توتو 1994قهرمانی سوپر کاپ اروپا 1996قهرمانی جام باشگاه‌های جهان 1996* ملی : قهرمانی جام جهانی 2006 الماننایب قهرمانی جام ملت‌های اروپا 2000قهرمانی جام ملت‌های اروپا زیر 21 سال 1994 فرانسهقهرمانی جام ملت‌های اروپا زیر 21 سال 1996 اسپانیا