تیم فوتبال ناپولی از فروش دو بازیکن سوئیسی مقدونیه‌ای خود به تیم گالاتاسرای ترکیه خبر داد.به گزارش تسنیم ،  سایت باشگاه ناپولی ایتالیا اعلام کرد که بلریم ژمایلی هافبک سوئیسی و گوران پاندف مهاجم مقدونیه‌ای این تیم به گالاتاسرای تحت هدایت چزاره پراندلی در فوتبال ترکیه پیوسته‌اند.مذاکرات برای انتقال این دو بازیکن از هفته گذشته اغاز شده بود اما انتقال انها شب گذشته که اخرین فرصت نقل‌وانتقال بازیکنان در فوتبال اروپا بود ،  صورت پذیرفت.باشگاه گالاتاسرای با تایید خبر پیوستن دو بازیکن ناپولی به جمع شاگردان چزاره پراندلی اعلام کرده است که این تیم برای ژمایلی 2.35 میلیون یورو پرداخته و با وی قراردادی سه ساله بسته است.در همین حال رقم قرارداد پاندف 2.4 میلیون یورو و مدت قرارداد او یک ساله اعلام شده است. براساس این قرارداد پاندف در صورتی که حداقل 30 دقیقه در 27 بازی رسمی گالاتاسرای در فصل جدید به میدان برود ،  این باشگاه می‌تواند قرارداد او را تمدید کند.