سرمربی استقلال با بیان نکاتی جالب از زندگی‌اش گفت لقب ژنرال را کامران منزوی به او داده است.به گزارش ایسنا ،  قلعه‌نویی در گفت‌وگویی که با دوربین برنامه ورزش و مردم داشت به سؤالاتی پاسخ داد که معمولا درباره ان‌ها صحبت نمی‌کند.وی در پاسخ به این سؤال که چرا با وجود اینکه نام شناسنامه‌ای‌اش اردشیر است او را امیر صدا می‌زنند گفت :  ما سه برادر هستیم ،  برادر بزرگم داریوش است که او را احمد صدا می‌زنند. من اردشیر هستم که امیر صدایم می‌کنند و برادر سومم هم بابک است که او را عباس صدا می‌کنند. خدابیامرز پدرم می‌خواست اسم‌های ایرانی در شناسنامه ما باشد. ما اصالتا اهل قلعه‌نویی که دهاتی در نیشابور است هستیم. ما به دهاتی بودنمان افتخار می‌کنیم.سرمربی استقلال در پاسخ به این سؤال که از بین مربیان چه مربی را بیشتر دوست دارد عنوان کرد :  من در اروپا ارسن ونگر را دوست دارم چون تیمش سرعتی بازی می‌کند.قلعه‌نویی در پاسخ به این سؤال که نظرش درباره اینکه او را با علی پروین مقایسه می‌کنند نظرش چیست ،  عنوان کرد :  ایشان استاد من است. همه می‌دانند زبان من تلخ است اما واقعا اقای پروین الگو و بزرگ ماست هر چند که به لحاظ سبکی با هم متفاوت هستیم.وی در پاسخ به این سؤال که دلیل موفقیتش در لیگ برتر در قالب مربی چیست ،  اظهار کرد :  البته قضاوت بر عهده مردم است. بعد از خدا و اهل بیت صداقت داشتن در کار باعث موفقیت می‌شود که البته همین صداقت به مواردی دیگر تبدیل می‌شود مثل نظم و انضباط در کارها. من برای هر تمرین تیمم 8 ساعت وقت می‌گذارم.سرمربی استقلال در پاسخ به این سؤال که از چه زمانی لقب ژنرال را به او داده‌اند عنوان کرد :  این لقب را کامران منزوی به من داد. من هیچ‌وقت دنبال این لقب‌ها نبودم. یک بازی که بعد از مدت‌ها به استقلال برگشتم با این تیم قهرمان اسیا شدم و در بازی مقابل کشاورز اسیب دیدم. بعد از 11 ماه که برگشتم تیم دسته سه بود. این از افتخارات من است که در استقلال ماندم با وجود اینکه این تیم در دسته سه بود ،  هر چند که عده‌ای الان می‌گویند که من استقلالی نیستم. نهمی و سیزدهمی استقلال برای ما بوده و هر وقت استقلال پول نداشته هم برای ما بوده است.سرمربی استقلال در پاسخ به این سؤال که چه مسیری را برای رسیدن به وضعیت فعلی‌اش طی کرده است ،  گفت :  به اندازه 300 سال سختی کشیده‌ام. از پنجم ابتدایی به دلیل فوت پدرم کار کرده‌ام و همیشه خدا و اهل بیت را در نظر داشته‌ام. بعد از رضایت خدا ،  رضایت مادرم از همه چیز برایم مهم‌تر بود.او در پاسخ به این سؤال که نظرش راجع به کارلوس کی‌روش چیست ،  تصریح کرد :  کی‌روش یک مربی رزومه‌دار است. برای ما زحمت کشیده اما بستر خوبی برایش فراهم نشد. مدیرانی که باید کی‌روش را کنترل می‌کردند کارشان را خوب انجام ندادند. قرارداد و رفتاری که او با ما داشت کاملا یک‌طرفه بود.قلعه‌نویی در پایان در پاسخ به این سؤال که اگر جایش با خبرنگاران عوض شود چه رفتاری با کی‌روش خواهد داشت ،  عنوان کرد :  دین ما دین اعتدال است. من تاکنون 9 عمل برای استقلال انجام داده‌ام و داماد دار هستم اما وقتی برادرم به خانه ما بیاید پایم را جلویش دراز نمی‌کنم. افراط و تفریط است که ما را به این روز انداخته.