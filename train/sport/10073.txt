معمای ابیسیستم بازی استقلال در هاله‌ای از ابهام در استانه دربی پایتخت فلش بکی میزنیم به گذشته  ،  به فصل نقل و انتقالات که امسال با شرایط خاص و البته ویژه‌ای برای ابی پوشان تهرانی کلید خورد  . به گزارش خبرنگار ورزشی تابناک  ،  استقلال در شروع فصل نقل و انتقالات در مرحله بی مدیر بودن بسیاری از بازیکنان بزرگش را از دست داد  ،  اگر چه پس از ان و به هنگام سرو سامان گرفتن اوضاع مدیریتی  ،  عزمش را جزم کرد تا جبران مافات کند و انصافا هم بد کار نکرد اما برای اماده سازی و بدنسازی لازم  ،  پیش از شروع فصل با محدودیت زمانی روبرو شد و مجبور شد تنها با 2 هفته تمرین وارد لیگ دهم شود  .در اختیار نداشتن فرصت کافی برای بدنسازی در هفته‌های ابتدایی لیگ به وضوح خودش را نشان داد  ،  انجا که ضعف بدنی بازیکنان استقلال در اکثر مواقع در نیمه دوم بازیها سراغ ابی پوشان می‌امد و می‌توان از بازی سپاهان – استقلال به عنوان نمونه بارز ان نام برد  ،  زمانی که استقلال نیمه اول را 3 بر 0 از حریف پیش افتاداما ضعف بدنی ناشی از عدم بدنسازی به علت محدودیت زمانی پیش از شروع فصل  ،  استقلالیها را در نیمه دوم با مشکل واجه کرد.امروز اما شرایط متفاوت است  ،  بازی با صبای قم در هفته نهم موید این نکته بود که ابی پوشان بالاخره موفق شدند در تعطیلات لیگ فرصت محدود پیش از فصل را جبران کرده و به امادگی مطلوب کادر فنی دست پیدا کنند  .  ایستادگی با وجود ده نفره شدن انهم در مقابل صبای قم که به زعم اکثر کارشناسان  ،  امسال  ،  با محمود یاوری حرفهای زیادی برای گفتن دارد  ،  در طول 90 دقیقه خود نشان دهنده ان بود که بازیکنان استقلال امروز جبران مافات کرده‌اند  ،  روی سرعتشان و استقامتشان کار کرده‌اند و به یک تیم 90 دقیقه‌ای بدل شده‌اند و این موضوع می‌تواند نقطه قوت ابی پوشان تهرانی در استانه دربی 69 باشد چیدمان استقلال معمایی ناشناخته شرایط استقلال  ،  اینروزها به گونه‌ای رقم خورده است که پیش بینی را برای اکثر کارشناسان با مشکل مواجه کرده است . در استقلال  ،  امروز این ابزار است که سیستم را مشخص می‌کند . ابزاری که به دلیل ناشناخته بودن  ،  سیستم بازی را برای استقلال در هاله‌ای از ابهام قرار داده است.هنوز بر هیچکس نمی‌داند که بازیکنان استقلال در چه شرایطی قرار ارد  ،  وضعیت کوشکی همچنان نامشخص است  ،    اگر این بازیکن ابی پوش به ادعای پرویز مظلومی به شرایط ایده ال برای بازی حساس روز جمعه دست یافته باشد استقلال مطمئنا با سه دفاع مرکزی به میدان خواهد رفت و شرایط برای ابی پوشان راحت‌تر خواهد بود و در غیر اینصورت سیستم پرویز خان به بازی با دو دفاع مرکزی تغییر خواهد کرد.مجتبی جباری هم شرایط مشابهی دارد  ،  این که کارگردان و بازیساز ابیهای تهرانی انطور که باید و شاید مهیای دربی شده است یا نه در هاله‌ای از ابهام قرار دارد  ،  بودن یا نبودن جباری در پازل مظلومی تغییرات ویژه‌ای ایجاد خواهد کرد و اگر سرمربی استقلال مجبور شود تیمش را بدون جباری روانه میدان کند باید بیشتر تفکرش را معطوف سانترها و ضربات ایستگاهی و تواناییهای مبعلی و میداوودی نماید. هنوز کسی نمی‌داند ایا سرمربی ابی پوشان ارش برهانی را در شصت و نهمین دربی بازی خواهد داد یا نه  ،  اگر چه گویا مشاوران کادر فنی توصیه کرده‌اند که پرویز مظلومی به هیچ وجه در بازی روز جمعه به سیتم بازی تدافعی فکر نکند  ،  اما با وجود همه این حرفها بازی کردن با سه مهاجم می‌تواند ریسک بزرگی برای مظلومی و شاگردانش باشد  …  سیستم استقلال در شرایط موجود  ،  حداقل تا این لحظه در هاله‌ای از ابهام قرار دارد و باید دید این پازل درهم ریخته و معمای چیدمان استقلال با تکیه بر کدامین روش به دست پرویز مظلومی چیده خواهد شد  .  ارامش پیش درامد پیروزی در دربی روزی که زوج دایی – کاشانی دست نخورده باقی ماند تا پرسپولیس  ،  امسال بدون کوچکترین تغییر و تحولی و به دنبال ان بی هیچ دغدغه‌ای پا به لیگ دهم بگذارد بسیاری از هواداران این تیم  ،  رویای پرسپولیس رویایی را در سر می‌پروراندند .تصور همگان بر این بود که دایی با شرایط ویژه‌ای فصل نقل و انتقالات را اغاز کرده است و با تکیه بر مدیریت کاشانی  ،  با ارامش می‌تواند به انچه می‌خواهد دست پیدا کند . پرسپولیس نقل و انتقالات را کم و زیاد با میل سرمربیش پشت سر گذاشت و در حالی لیگ دهم را اغاز کرد که با برنامه ریزی و زمان کافی تمرینات بدنسازی و اماده سازی تیمش را در تعطیلات بین دو فصل پشت سر گذاشته بود  ،  اما شواهد و قرائن نشان می‌دهد شروع فصل تا به امروز که ده هفته از لیگ پشت سر گذاشته شده است انچنان باب میل هواداران پیش نرفته است. پرسپولیس دایی اگر چه نکات مثبت زیادی دارد اما عاری از نقص هم نیست  .  اگرچه دوندگی فراوان  ،  بازی زمینی . سماجت تماشایی مهاجمان البته پیش از به ثمر رسیدن اولین گل  !  از نقاط مثبت سرخپوشان تهرانی است  ،  اما این محاسن تا به امروز نتوانسته است نقطه ضعف‌ها را بپوشاند و شرایط پرسپولیس را بهتر کند . خط دفاعی پرسپولیس مشکل دارد و امروز در استانه دربی حساس 69 در حالیکه سپهر حیدری هم غایب بزرگ این بازی است  ،  این موضوع می‌تواند برای پرسپولیس مشکلات زیادی را فراهم کند. میلاد میداوودی  ،  ارش برهانی  ،  فرهاد مجیدی و  …  مطمئنا در این بازی برای دایی و شاگردان خط دفاعیش دردسرساز خواهند شد  .بویژه انکه پس از نتایج نه چندان رضایت بخشی که سرخپوشان در بازیهای اخیر بدست اورده‌اند همه چشمها به نتیجه این بازی دوخته شده است . نکته دیگر اینکه اشتباهات استراتژیک در زمان نقل و انتقالات  ،  با تمام فرصت و زمانی که در اختیار مسئولان و مربیان این تیم قرار داشت انقدر بوده است که دایی را امروز و در استانه دربی  ،  انهم پس از شکست در مقابل ملوان در ازادی با مشکل روبرو کند  ،  مطمئنا فقدان یک مهاجم سرزن در بازی روز جمعه بیش از پیش به چشم خواهد امد و این در حالیست که دایی و کاشانی امروز به جای تصحیح این اشتباه استراتژیک  ،  صحبت از خرید عمادرضا را به میان اورده اند.عمادرضایی که هیچ چیز بیشتر از رضایی و نوروزی ندارد  ،  او یک سرزن حرفه‌ای نیست پس نمی‌تواند مشکل اصلی پرسپولیس را در خط حمله بهبود بخشد .  به زعم بسیاری از کارشناسان  ،  خرید بازیکنی با ویژگیهای عمادرضا امروز نیاز اول سرخپوشان محسوب نمی‌شو د چراکه پرسپولیس عملا روی توپ‌های زمینی با وجود بازیکن توانایی چون رضایی مشکل خاصی ندارد و انجایی با تزلزل روبرو است که نمی‌تواند از توپ‌های هوایی استفاده کند و حتی مجبور است کرنرها را هم زمینی اغاز کند و عمادرضا بازیکنی نیست که بتواند این نقطه ضعف را مرتفع سازد  …  از گوشه و کنار به گوش می‌رسد که شرایط انطور که باید و شاید در استانه دربی در اردوی پرسپولیس ارام نیست و این موضوع را براحتی می‌توان از لحن کلام مدیران  ،  مربیان و حتی بازیکنان برداشت کرد چراکه این پرسپولیس ان پرسپولیسی نبوده است که مسئولان و هواداران بیشمارش در لیگ دهم انتظارش را می‌کشیدند  ،  توقع‌ها براورده نشده است و درست به همین دلیل است که چشم هواداران دو اتشه به دربی بزرگ دوخته شده است تا شاید  ،  دایی و شاگردانش با شکست رقیب سنتی بتوانند کاستیها را تا به امروز جبران کنند . اما باید دید با شرایط روحی و روانی حاکم بر اردوی پرسپولیس دست یابی به چنین موضوعی تا چه حد می‌تواند برای پرسپولیس امکانپذیر باشد  .مخلص کلام اینکه پرسپولیس امروز  ،  در استانه دربی بیش از هر چیز به ارامش نیاز دارد  ،  چیزی که متاسفانه در اردوی سرخهای پایتخت چندان محسوس نیست  ،  اسمان پرسپولیس زیاد افتابی به نظر نمی‌رسد و این موضوع می‌تواند در استانه بازی بزرگ عصر ادینه  ،  دردسرساز شود و این مطمئنا ان چیزی نیست که هواداران دلگیر  ،  انهم در شرایط موجود بتوانند ان را تحمل کنند.