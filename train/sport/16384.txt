حافظه تاریخی کوتاه‌مدت و فراموشکار ما ایرانی‌ها پر است از رخدادهای جنجالی و پرحرف‌وحدیثی که هیچ گاه پرده از چهره واقعی ان برداشته نشد و به سرانجام نرسید. این دست از اتفاقات که از قضا ،  جنجالی و پرحاشیه هم بودند ،  در برهه‌ای از زمان خودشان را به صدر اخبار رسمی کشور رساندند و افکار عمومی را به شدت درگیر کردند و پس از مدتی در دام همان فراموشکاری تاریخی ایرانی‌ها گرفتار امده و به فراموشی رفتند.به گزارش تابناک  ،  کم نیستند نمونه‌هایی که برای این موضوع بیان می‌شود. اگر اخبار یک سال گذشته را هم مرور کنیم ،  بسیاری از مسائل را می‌بینیم که هیچ گاه سرانجام ان برای افکار عمومی مشخص نشد. ماجرای فساد در ورزش و به ویژه فوتبال هم موضوعی است که هر سال و در برهه‌ای از زمان داغ و پس از مدتی به فراموش‌خانه جمعی سپرده می‌شود و البته نهادهای مسئول هم چندان دلیلی نمی‌بینند که پاسخ روشنی به افکار عمومی بدهند. هرازگاهی اگر پنالتی برای یک تیم گرفته نشود یا در بازار نقل و انتقالات ،  شاه‌ماهی یک تیم را تیم حریف برباید ،  می‌توانیم شاهد برخی افشاگری‌ها باشیم که در ابتدا صحنه‌گردان‌های ان با ادعای مبارزه با فساد و رو کردن دست همه مفسدان فعال در فوتبال پیش می‌ایند و کمی بعد که اندکی منافعشان تامین شد ،  پای خود را از قضیه بیرون می‌کشند. در خلال همین افشاگری‌های جسته و گریخته است که پرده از چهره فوتبال کشورمان فرو می‌افتد و همگان می‌بینند که پشت صحنه ماجرا چه اتفاقاتی در جریان است. واقعیت این است که همگان به خوبی می‌دانند که چند سالی است بدنه فوتبال کشورمان بیمار و رنجور است ،  اما بنابه دلایلی که برخی نام ان را مصلحت می‌گذارند ،  هیچ‌گاه از واقعیت موجود در این حوزه رونمایی نشد. تنها گاهی در اخبار می‌خوانیم که یک مربی ،  بازیکن یا مدیر برنامه ممنوع الفعالیت شده ،  ولی هیچ گاه دلیل رسمی ان بیان نمی‌شود و شفاف سازی نمی‌شود که علت چیست. کمی بعد هم که اب‌ها از اسیاب افتاد ،  همان مربی را در لیگ برتر می‌بینیم که با قراردادی میلیونی مشغول به کار است. همین روز گذشته کمیته پزشکی فدراسیون فوتبال ،  نام یک بازیکن دوپینگی را اعلام کرد. بازیکن جوان و کم نام و نشان صبا باتری که کمیته پزشکی هم برای معرفی نامش با مشکلی مواجه نبود. اما همین امروز نادر فریادشیران مربی تیم صبا در گفت‌وگویی با رسانه‌ها ابراز امیدواری کرد که با بازیکنان بزرگی که از این مواد استفاده می‌کنند هم برخورد قانونی مناسب صورت بگیرد.اندکی حافظه تاریخی‌مان را مرور کنیم. به رغم همه شایعاتی که در خصوص دوپینگ در سال‌های گذشته بود ،  هیچ گام نام بزرگی رسما در رسانه‌ها معرفی نشد. شاید معروف‌ترین نام در این راه ،  علی مولایی ،  بازیکن مس کرمان باشد که البته بیشتر به علت دو پینگش معروف شد ؛  بازیکنی که هیچ‌گاه سرانجام پرونده‌اش مشخص نشد. همین ابتر ماندن پرونده‌های بزرگ فوتبال در سال‌های گذشته ،  باعث می‌شود تا فکر کنیم که اگر به جای بازیکن جوان صبا باتری یک قرار بود نام بازیکن نامداری مطرح شود ،  پرونده دوپینگ به این شفافی رسانه‌ای نمی‌شد و نهایت تلاش مسئولان برای بردن نام متخلفان سرانجام به همان ف.‌ک معروف ختم می‌شد. به بیراهه نرویم. مبارزه با فساد فراگیر در فوتبال راه‌های فراوانی دارد ؛  راهکارهایی که همه انها نیز از سوی یک نهاد و یک فرد انجام شدنی نیست ،  ولی اگر همتی باشد می‌توان با ان برخورد کرد. رسانه‌ها به عنوان بخشی از این سازوکار ،  وظیفه اگاهی رسانی و شفاف سازی را بر عهده دارند. جریان ازاد اطلاعات و در اختیار همه قرار دادن این اطلاعات ،  موضوعی است که در راه مبارزه با فساد از دست رسانه‌ها برمی‌اید. برای همین منظور تابناک در راستای رسالت اگاهی‌رسانی خود ،  بخشی از اسنادی را که مربوط به نشست‌های کمیته انضباطی در سال 88 می‌شود و در ان بازیکنان برخی تیم‌های لیگ برتری اعتراف می‌کنند که در تمرینات یا حتی بین دو نیمه و در رختکن تیم توسط مربی‌هایشان مواد نیروزا استفاده می‌کردند ،  منتشر می‌کند تا اندکی از کلی و مبهم‌گویی در این زمینه دست برداشته شود و همه به شفاف‌سازی در این زمینه روی بیاورند. انتشار این اسناد از سوی تابناک به این منظور است تا گوش‌های شنوار در ورزش و انهایی که ادعای مبارزه با فساد را دارند ،  بدانند که تلاش برای ریشه‌کنی فساد ،  تنها کمی همت می‌خواهد ،  وگرنه اسناد مدارک به اندازه کافی در اختیار مسئولان هست.بنا به مسائل حقوقی نام افراد در این اسناد مخدوش شده است و تابناک در صورت لزوم نام افراد را نیز منتشر خواهد کرد ؛  این اسناد مربوط به ادعای یکی از مربیان لیگ برتری در خصوص دوپینگ بازیکنان یکی از مربیان پرحاشیه فوتبال در سال 88 است ؛  جایی که برخی بازیکنان اعتراف می‌کنند برخی پودرها و امپول‌ها توسط مربیان در رختکن و تمرینات به بازیکنان داده می‌شد.