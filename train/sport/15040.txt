معاون توسعه ورزش قهرمانی و حرفه‌ای گفت :  تمامی بلیت‌های بازی ایران و ارژانتین در جام جهانی به فروش رفته است.به گزارش فارس ،  در نخستین برنامه گفت و گوی ویژه خبری ورزشی جام جم در سال 1393 نصرالله سجادی معاون توسعه ورزش قهرمانی و حرفه‌ای وزارت ورزش و جوانان میهمان این برنامه بود و درباره مسائل مهم تیم ملی و فوتبال ایران صحبت کرد.سجادی در ابتدا ضمن تبریک سال نو به همه ایرانیان در اقصی نقاط جهان به ستاد هماهنگی و اماده سازی تیم ملی فوتبال ایران درجام جهانی 2014 اشاره کرد و گفت :  این ستاد به منظور پشتیبانی و حمایت از برنامه‌های تیم ملی فوتبال ایران در راه جام جهانی 2014 تشکیل شده است. این ستاد متشکل از نمایندگان وزارت امور خارجه ،  وزارت فرهنگ و ارشاد اسلامی ،  سازمان گردشگری ،  صدا و سیما ،  فدراسیون فوتبال و وزارت ورزش و جوانان است. کار این ستاد از دو ماه قبل و یک هفته در میان به صورت منظم اغاز شده است .ستاد حمایت از تیم ملی ،  به امور فنی ورود پیدا نمی‌کندمعاون توسعه ورزش قهرمانی و حرفه‌ای گفت :  حضور در جام جهانی افتخار بزرگی است و چون این کار یک برنامه ملی است یک سازمان نمی‌تواند به تنهایی این مسئله را مدیریت کند به همین دلیل وزارت ورزش و جوانان به این فکر افتاد که هر نهادی که به نحوی می‌تواند به تیم ملی کمک کند در ستاد حمایت از تیم ملی فوتبال ایران حضور داشته باشد. در موضوع فنی فدراسیون فوتبال یک هفته در میان گزارش کامل پیشرفت‌های کار را در جلسه ستاد مطرح می‌کند.طبق اعلام سجادی این ستاد هیچ دخالتی در امور فنی تیم ملی فوتبال ندارد و فقط بخش نظارت ان را بر عهده دارد .در روز ایران در جام جهانی نمایشگاه ویژه‌ای برگزار خواهد شدسجادی در ادامه یاداور شد :  در ستاد چند کمیته داریم که از جمله انها کمیته فرهنگی و هنری است که زیر نظر سازمان گردشگری و وزارت فرهنگ و ارشاد است. این کمیته در برزیل در روزی که به نام ایران نامگذاری خواهد شد یک نمایشگاه فرهنگی و هنری برپا خواهد کرد.کی روش برای تمدید قرارداد تا پایان جام ملتهای 2015 اسیا اعلام امادگی کرده استمعاون توسعه ورزش قهرمانی و حرفه‌ای گفت :  کی روش تا پایان جام جهانی 2014 برزیل با تیم ملی قرارداد دارد و در جلسه‌ای که با او برگزار کردیم او برای تمدید قرارداد تا پایان جام ملت‌های اسیا در سال 2015 اعلام امادگی کرد. حضور لژیونرها در اردوی افریقای جنوبی بستگی به باشگاه‌های طرف قرارداد داردسجادی در مورد وضعیت حضور بازیکنان ملی پوش در ادوهای تیم ملی عنوان کرد :  از هفتم فروردین سه هفته پایانی لیگ برتر برگزار می‌شود و بعد از ان بدون وقفه تیم ملی برای اردوی سه هفته‌ای افریقای جنوبی عازم این کشور می‌شود. این موضوع بستگی به باشگاههای طرف قرارداد بازیکنان دارد که این اجازه را به بازیکنان بدهند یا نه. فدراسیون فوتبال صحبت‌هایی را در این خصوص با باشگاههای لژیونرها انجام داده است که امیدواریم این مسئله حل و فصل شود. اما در اردوی 27 روزه اروپا بازیهای باشگاهی تمام شده و قطعا همه بازیکنان در اختیار تیم ملی قرار خواهند گرفت. اردوی اخر تیم ملی هم در برزیل برگزار خواهد شد.نسبت به تامین بودجه تیم ملی مشکلی نداریمسجادی درباره مسائل مالی تیم ملی در اردوها و جام جهانی گفت  :  وزارت ورزش و جوانان از تیم ملی حمایت کاملی انجام داده و فدراسیون فوتبال هم اسپانسرهای خوبی جذب کرده است. در دیداری هم که وزیر ورزش و جوانان با رئیس جمهور داشتند دکتر روحانی قول مساعدت و پشتیبانی از تیم ملی را دادند بنابر این خیالمان در مورد مسائل مالی راحت است و در این زمینه مشکل خاصی نداریم .مهمترین دغدغه ،  توقع کاذب و انتظارات بالا از تیم ملی در جام جهانی استوی در ادامه خاطرنشان کرد :  مهمترین دغدغه ما در جام جهانی این است که از این تیم بزرگ نمایی نشود و مردم و رسانه‌ها انتظارات بالا از تیم ملی نداشته باشند . او گفت  :  نباید انتظار داشت که ما ارژانتین رو شکست دهیم و از گروه خود به دور بعد صعود کنیم. ما باید واقعیات فوتبال را قبول کنیم اما باید این را هم بپذیریم که تیم ملی باید خوب بازی کند و تمام داشته‌های خود را در زمین به اجرا بگذارد.بعد از بازگشت از اردوی اتریش مراسم بدرقه از تیم ملی انجام می‌شودسجادی درباره شور و هیجان مردم بعد از صعود تیم ایران به جام جهانی گفت :  همه ما از این شور و نشاط و خوشحالی مردم لذت می‌بریم و در همین زمینه ستاد ویژه‌ای برای تیم ملی تدارک دیده‌ایم که بعد از اردوی اروپا و قبل از اردوی برزیل در یک مراسم با شکوه از تیم ملی تجلیل شود و انها را بدرقه کنیم .بلیت بازی با ارژانتین تمام شده است معاون توسعه ورزش قهرمانی و حرفه‌ای گفت :  بلیت بازی‌های ایران 12 هزار بلیت است که تاکنون شش هزار بلیت توسط ایرانیان خریداری شده است و الان هم سایت خرید بلیت بازی‌ها باز شده و ایرانیان در سراسر جهان می‌توانند بلیت بازی‌های ایران را خریداری کنند. البته بلیت بازی ایران با ارژانتین تمام شده است. با هماهنگی سفارت ایران در برزیل به تماشاگران ایرانی بسته‌های فرهنگی اهدا می‌شود.در بازیهای اسیایی اینچئون کار دشوارتری نسبت به گوانگجو داریموی درباره بازی‌های اسیایی اینچئون کره جنوبی گفت :  از چهار ماه قبل با تمامی فدراسیون‌ها و کادر ورزشی جلسات مختلفی برگزار کردیم. ما در اینچئون کار دشوارتری نسبت به گوانگجو داریم چرا که در انجا ما 20 مدال طلا اوردیم و باید در اینچئون بین 23 تا 25 مدال طلا بیاوریم که کار بسیار سختی است.سجادی در ادامه گفت :  درچهار ماه گذشته انتخابات 17 فدراسیون را برگزار کردیم که در نوع خودش یک رکورد محسوب می‌شود. انتخابات سه فدراسیون هم اوایل امسال انجام می‌شود.جام جهانی فرصتی خوب برای شناساندن فوتبال و کشور ایران استسجادی در پایان درباره ما حصل برداشت وزارت ورزش و جوانان از تیم ملی در جام جهانی گفت :  جام جهانی بیش از 2 میلیارد بیننده دارد و فکر نمی‌کنم هیچ برنامه ورزشی و غیر ورزشی به این میزان بیننده داشته باشد. این یک فرصت بسیار خوب برای شناساندن فوتبال و کشور ایران است و همبستگی خوبی میان تماشاگران در ورزشگاه‌ها شکل خواهد گرفت و امیدوارم دست اندرکاران بتوانند مسئولیت هایشان را به خوبی انجام دهند.