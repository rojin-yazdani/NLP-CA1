به گزارش تسنیم ،  مسئولان باشگاه استقلال به صورت جدی مذاکراتی را با علیرضا منصوریان انجام داده‌اند که این موضوع امکان دارد برای انها دردسرساز شود.از انجایی که منصوریان با باشگاه نفت قرارداد دارد ،  مسئولان این باشگاه قرار است به صورت جدی پیگیر مذاکره سرمربی‌شان با ابی‌ها شوند و در صورت محرز شدن این مسئله شکایتی را از باشگاه استقلال خواهند داشت.این موضوع از امروز  ( شنبه )  پیگیری شده و امکان دارد نفتی‌ها شکایت خود را به فیفا ببرند که این مسئله برای استقلال هم دردسرساز خواهد شد.