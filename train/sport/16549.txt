باشگاه استقلال با صدور اطلاعیه‌ای هر گونه تماس سرپرست این تیم با مدیر برنامه‌های ابراهیم توره را رد کرد .به گزارش مهر ،  در اطلاعیه باشگاه استقلال امده است :  پیرو درج گزارشی در تیتر یک روزنامه ورزشی در روز یکشنبه 20 بهمن ماه 1387  ( شماره 878 )  تحت عنوان گزارش تکان‌دهنده گل از شنیده‌ها درباره ارتباط سرپرست استقلال با مدیربرنامه مهاجم سنگالی ،  توره از عمد سه اخطاره شد ?  ارائه توضیحاتی زیر لازم است : 1 -  موضوع عنوان شده در صفحه اول روزنامه  …  در شماره روز یکشنبه  ( امروز )  نشان از یک حرکت خزنده در جهت تشویش افکار عمومی و در عین حال تهمت و ایجاد فضای منفی علیه باشگاه استقلال ،  اقای ابراهیم توره و باشگاه پرسپولیس است .2 -  با توجه سوابق دروغ پردازی روزنامه  …  در هفته‌های گذشته پیرامون این باشگاه و گزارش عنوان شده در شماره امروز این روزنامه و با توجه به شرایط حساس مسابقه استقلال با پرسپولیس و ایجاد حاشیه و اشوب احتمالی به وسیله چنین مطلب کذب ،  بی‌اساس و تحریک‌امیز از مسوولان قضایی کشور مقابله با پدیده لمپنیسم و دلالیسم را خواستاریم .3 -  پیرو درج این گزارش باشگاه فرهنگی ورزشی استقلال با تنظیم شکایت نامه‌ای علیه این روزنامه ورزشی به دادگاه مطبوعات و شکایت نامه‌ای از سوی سرپرست باشگاه استقلال علیه نویسنده مطلب عنوان شده صفحه 3 روزنامه شماره امروز به استیفای حقوق باشگاه خود و افراد ان پرداخت . 4 -  لازم است در استانه سالگرد پیروزی انقلاب اسلامی و ایام دهه فجر و با توجه به در پیش بودن مسابقه استقلال با پرسپولیس این پرسش را مطرح کرد که پرداختن به چنین مسائل کذب ،  بی‌اساس و تحریک‌امیز با چه نیت و اهدافی انجام می‌گیرد ?