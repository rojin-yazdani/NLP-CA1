عضو سابق کمیته اخلاق فدراسیون فوتبال می‌گوید :  کفاشیان از استعفای کی‌روش می‌ترسد و خودش این مسئله را به من گفت که اگر او استعفا بدهد من بدبخت می‌شوم.به گزارش تابناک ورزشی ،  حسین ابانگاه در حاشیه اولین همایش مربیان استان تهران در مورد انتخاب امیر قطبی به عنوان رئیس کمیته اخلاق گفت :  من شنیده‌ام ایشان معاون دادستان تهران است و فردی مستقل است اما توجه اقای قطبی را به این مسئله جلب می‌کنم که دلیل استعفای اعضای کمیته اخلاق هم این بود که می‌خواستند استقلال داشته باشند و مستقل عمل کنند.طبق بند3 ایین‌نامه کمیته اخلاق ما حتی می‌توانیم حکم برکناری رئیس فدراسیون فوتبال را هم صادر کنیم. همانطور که کمیته اخلاق فیفا در مورد بن همام این کار را کرد.وی در مورد اینکه اعضای کمیته اخلاق منصوب رئیس فدراسیون بودند و نمی‌توانند او را برکنار کنند ،  گفت : ‌طبق ایین‌نامه ما حق برکناری مقامات رسمی فوتبال را داریم. این حرف را اسلامیان زد که حرف درستی نبود. من در جوابش گفتم که او حتی رنگ جلد ایین‌نامه را هم ندیده است.وی در مورد علت تنش بین کی‌روش و اسدی ،  گفت :  کمیته اخلاق وقتی رایی را صادر می‌کند این رای توسط دبیرکل صادر می‌شود. دبیرکل از اینکه حکمی که ابلاغ کرده بی‌اثر مانده موضع‌گیری کرد. زیرا رای کمیته اخلاق به روش کاپیتولاسیون لغو شد. کفاشیان از استعفای کی‌روش می‌ترسد. خودش به من گفت که اگر کی‌روش استعفا بدهد من بدبخت می‌شوم. در این شرایط ما نمی‌توانستیم قانون وعدالت را اجرا کنیم. چطور یک مربی را که از سیستان و بلوچستان به تهران امده بود را محکوم و محروم کردم ،  ان هم در حالیکه خودش پول ناهار را هم نداشت و پول ناهارش را هم من حساب کردم. من این مربی را محکوم کنم اما نتوانم خانبان که وابسته به کی‌روش است را محروم کنم ?  این عدالت نیست.عضو سابق کمیته اخلاق فدراسیون فوتبال در مورد اینکه پرونده کی‌روش را اسدی به کمیته اخلاق فرستاد یا نبی دبیرسابق فدراسیون ،  گفت :  کلید این ماجرا از زمانی زده شد که کی‌روش با بی‌بی‌سی مصاحبه کرد و صحبت از لباس‌های تقلبی ال‌اشپورت در تیم ملی را به میان اورد. به همین خاطر حراست وزارت ورزش نامه‌ای نوشت و خواستار پیگیری این مسئله شد زیرا بازتاب منفی زیادی در رسانه‌های جهان پیدا کرده بود. مهدی محمدنبی نیز در پیرو ان نامه به سپهر مسئول حقوقی فدراسیون نامه‌ای می‌نویسد و سپهر به ما اعلام می‌کند که در جریان این مسئله نیست و ان را از سر خودش باز می‌کند. نامه سپس توسط نبی به کمیته بازاریابی فدراسیون فوتبال می‌رود که ترابیان هم می‌گوید من در جریان مسئله ال اشپورت نیستم. در همین حین نبی دبیر فدراسیون تغییر پیدا می‌کند و پرونده به کمیته اخلاق می‌اید.وی با اشاره به بیانیه‌های کی‌روش گفت :  من مطمئنم که بیانیه‌های کی‌روش را خودش نمی‌نویسد. افرادی که دنبال مسائل تبلیغاتی هستند این بیانیه‌ها را برایش می‌نویسند.ابانگاه با اشاره به حضور کی‌روش در برنامه 90 گفت :  اقای کی‌روش ساعت 2 بامداد روی خط برنامه 90 می‌اید و صحبت می‌کند و وقتی من می‌خواهم جواب او را بدهم فردوسی‌پور و دوستانش از من می‌پرسند چه می‌خواهی بگویی که به انها گفتم ایا از کی‌روش هم پرسیده‌اید که چه می‌خواسته بگوید ?  اقای فردوسی پور ؛  عادل باش. چرا کی‌روش باید همیشه خودش اخرین نفری باشد که در برنامه 90 جواب افراد را می‌دهد ضمن اینکه فردوسی‌پور می‌گوید پول را یکی داده و یکی گرفته خب اقای فردوسی‌پور معنای رشوه هم همین است یکی پول می‌دهد و یکی می‌گیرد.وی با اشاره به حرکت کی‌روش بعد از پیروزی مقابل کره جنوبی گفت : ‌طبق ایین نامه انضباطی فیفا و تمام فدراسیون‌های فوتبال در دنیا بازیکنی که گل می‌زند حق ندارد به سمت نیمکت حریف برود. خب اقای کی‌روش تو چرا بعد از برد کره جنوبی به سمت سرمربی حریف رفتی و ان حرکت را انجام دادی ?  بعد هم برخی نوشتند که او از خیلی از ایرانی‌ها ،  ایرانی‌تر است. به نظر من حرکت او شان و شخصیت ایرانی را زیر سوال برد.