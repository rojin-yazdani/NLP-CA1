در برنامه نود این هفته علی کریمی به عنوان محبوب‌ترین بازیکن دو دهه اخیر فوتبال ایران انتخاب شد.به گزارش ایسنا ،  برنامه نود این هفته ساعت 22 : 30 دقیقه دوشنبه شب روی انتن شبکه سه رفت. در ابتدای برنامه عادل فردوسی پور توضیحاتی درباره سوال نظرسنجی برنامه ارائه کرد.سوال پیامکیسوال نظرسنجی برنامه این هفته به انتخاب محبوب‌ترین بازیکن دو دهه اخیر فوتبال ایران اختصاص داشت. بینندگان نود باید از میان خداداد عزیزی ،  علی کریمی و فرهاد مجیدب ،  محبوب‌ترین بازیکن را انتخاب می‌کردند. در نهایت نیز علی کریمی با کسب 52 درصد ارا ،  عنوان محبوب‌ترین بازیکن دو دهه اخیر فوتبال ایران را به خود اختصاص داد. فرهاد مجدیدی نیز 33درصد و خداداد عزیزی 15درصد ارا را کسب کردند.انالیز میانگین سنی تیم ملیبخش نخست انالیز این هفته ،  به میانگین سنی بازیکن تیم ملی پرداخت. در حال حاضر از جمع 11 بازیکن تیم ملی 7 بازیکن در سال 2018 که سال جام جهانی روسیه است ،  بالای 34سال سن خواهند داشت. این درحالی است که از جمع بازیکنان حاضر در جام جهانی 2014 برزیل ،  به استثنای دروازه‌بان‌ها ،  فقط 5 بازیکن بالای 34 سال سن داشتند. کارلوس کی روش گام‌های جوان سازی تیم ملی را برداشته است اما در دیدار تیم ملی ایران مقابل سوئد ،  میانگین سینی تیم ملی 29 سال بود.اگر عملکرد دروازه‌بان‌های تیم ملی را برسی کنیم به امار جالبی می‌رسیم. مهدی رحمتی نسبت به علیرضا حقیقی و رحمان احمدی گل‌های کمتر دریافت کرده اما حقیقی تعداد کلین شیت‌های بیشتری نسبت به دو رقیب خود دارد و رحمان احمدی نیز در مهار توپ  ( سیو )  عملکرد بهتری داشته است.اسکویی مهمان برنامهدر ادامه برنامه عادل فردوسی پور به مناسبت سالگرد تاسیس رادیو ،  مسعود اسکویی را به برنامه دعوت کرده بود. اسکویی یکی از مجریان قدیمی رادیو است که کماکان با شبکه رادیویی ورزش همکاری می‌کند. او در ابتدای صحبت خود با بیان اینکه در اجرای رادیو نمی‌توان لحظه‌ای سکوت کرد ،  اظهار کرد :  اگر در رادیو سکوت کنید همه می‌گویند چه اتفاقی رخ داده است. کار کردن در رادیو نسبت به گذشته واقعا سخت شده است. الان وقتی اشتباهی انجام بدهید ،  مخاطبان با شما تماس می‌گیرند و اشتباهات را گوشزد می‌کنند.او اضافه کرد :  من در نهم اذرماه 1345 وارد صداوسیما شدم و تا سال 1360 در تلویزیون کار کردم و بعد فعالیتم را در رادیو ادامه دادم. من اولین گزارشگر تنیس وسوارکاری بودم و مدتی هم فوتبال گزارش کردم.انالیز مدعیان قهرمانیبخش دوم انالیز نود به روند تیم‌های مدعی قهرمانی اختصاص داشت. سپاهان نسبت به رقبای دیگر کار راحت‌تری برای کسب عنوان قهرمانی دارد. این تیم تا به حال توانسته 408 فرصت گلزنی خلق کند و در دو بازی اخیر نیز  ،  در قایق پایانی به پیروزی رسیده است. 8 بازیکن سپاهان سابقه قهرمانی در لیگ برتر را در کارنامه خود دارند که از این حیث سپاهان وضعیت بهتری نسبت به رقبای خود دارد.نفت تهران در سه هفته اینده باید دو بازی خارج از خانه انجام بدهد. این تیم تا به حال 408 فرصت گلزنی خلع کرده که حاصل ان 1.44 گل در هر بازی بوده است. 2 بازیکن شاگردان منصوریان تجربه قهرمانی در لیگ را در کارنامه خود دارند. بار هجومی نفت بر دوش ایمان مبعلی است. او با 9 پاس گل ،  در صدر جدول بازیکنان گلساز قرار دارد.تراکتورسازی تبریز که در حال حاضر صدرنشین لیگ است ،  برای کسب عنوان قهرمانی بازی‌های سختی را پیش روی خود می‌بیند. این تیم باید در تبریز به مصاف گسترش فولاد برود و در ادامه نیز باید مقابل استقلال و نفت تهران قرار بگیرد. شاگردان تونی اولیویرا تا به حال 502 فرصت گلزنی خلق کرده‌اند که حاصل ان 1.58 گل بوده است. این تیم از 7 بازی اخیر خود ،  موفق به کسب 6 برد شده است. تراکتورسازی همچنین بهترین خط حمله لیگ را در اختیار دارد.