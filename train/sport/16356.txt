هفته گذشته پس از نشست رسول خادم و محمد بنا با مربیان و سرپرستان تیم‌های کشتی فرنگی ایران ،  همه اختیارات تیم‌های ملی کشتی فرنگی به محمد بنا سپرده شد.به گزارش تابناک  ،  بنا که به عنوان سرمربی تیم ملی کشتی فرنگی ایران ،  افتخارات بی‌سابقه‌ای در مسابقات جهانی و المپیک به دست اورد ،  به علت مشکلات و کاستی‌هایی در زمینه حمایات مالی و امکانات مورد نیاز می‌خواست ،  موقتا از فعالیت حرفه‌ای کناره‌گیری کند ؛  اما پس از توصیه رئیس‌جمهور و درخواست مسئولان فدراسیون از وی ،  بار دیگر به عرصه ملی بازگشت و از این پس به عنوان مدیر فنی تیم‌های ملی کشتی فرنگی ایران فعالیت می‌کند. البته متاسفانه پس از عزل و نصب‌های محمد بنا در تیم‌های ملی کشتی فرنگی ،  برخی از مربیان تیم ملی از دایره مربیان منتخب او بیرون امده‌اند و واکنش‌های متفاوتی را نسبت به این ماجرا از خود نشان داده‌اند. جمشید خیرابادی ،  دستیار اصلی محمد بنا در بازی‌های المپیک لندن که به تازگی با فدراسیون کشتی اذربایجان به توافق رسیده تا سرمربیگری تیم کشتی فرنگی این کشور را به عهده بگیرد ،  درباره پایان همکاری با محمد بنا می‌گوید :  قرارداد نهایی تا چند روز اینده امضا خواهد شد. اذربایجانی‌ها با همه برنامه‌های ما موافقت کرده‌اند و تنها مانده امضای قرارداد. به عنوان نفر دوم به هر افتخاری که می‌خواستم رسیده‌ام و اکنون به عنوان نفر نخست به اذربایجان خواهم رفت. اگر می‌خواستم به عنوان نفر دوم کار کنم ،  بهتر از ایران و محمدبنا جایی و کسی نیست. بنا بر این گزارش ،  ناصر نوربخش یکی دیگر از دستیاران محمد بنا که قرار است به همراه خیرابادی در کادر فنی تیم ملی اذربایجان فعالیت کند ،  با لحن تندتری به استقبال تغییر و تحولات اساسی در کادر فنی تیم ملی کشتی فرنگی ایران رفته و می‌گوید :  تنها سمتی که مانده بود تا بنا بگیرد ،  مدیریت تیم‌های ملی فرنگی بود و او مثل همیشه با قهر کردن به خواسته خود رسید. متاسفانه این گونه رفتارها در کشور ما پاسخ می‌دهد ،  به ویژه درباره مسئولان ضعیف !  وی به ما می‌گفت به تیم ملی نیامده‌اید که با خود کت ببرید ،  بلکه باید کت بیاورید اما حالا خودش ده تا ده تا کت برده و از انواع و اقسام پاداش‌ها برخوردار شده است. متاسفانه در ایران فقط نفر اول دیده می‌شود و کار بقیه به چشم نمی‌اید. ما در تیم ملی اذربایجان نشان خواهیم داد که موفقیت‌های کشتی فرنگی به حساب چه کسانی بوده است. ولی با این حال بیشتر اهالی و کارشناسان کشتی مدیریت صحیح محمد بنا در تیم ملی را دلیل اصلی موفقیت کشتی‌فرنگی ایران در المپیک لندن می‌دانند و حال باید دید بنا با تیم جدیدش این موفقیت‌ها را تکرار می‌کند یا کشتی‌فرنگی اذربایجان با مربیان ایرانی به یک خطر بالقوه برای کشتی‌فرنگی ایران تبدیل می‌شود ?  !  به هر حال پس از نشستی که با حضور رسول خادم ،  مدیر تیم‌های ملی کشتی ،  محمد بنا ،  رسول جزینی ،  حسام الدین جعفری و ایرج اسفندریاری فر و رشید محمدزاده تشکیل شد ،  محمد بنا در نخستین تصمیم خود ،  رسول جزینی ،  سعید شیرزاد ،  محسن طاهری و محمد علی چمیانی را به عنوان دستیارانش در تیم ملی برگزید.همچنین ایرج اسفندیاری فر به عنوان سرمربی تیم جوانان ،  جانشین عبدالله چمن گلی شد. چمن گلی در روزهای اخیر از سوی فیلا به عنوان بهترین مربی کشتی فرنگی جهان انتخاب شده بود ،  اما بر پایه اعلام کادر فنی تیم ملی وی می‌خواست مستقل کار کند و با توجه به اینکه هر سه رده سنی باید هماهنگ کار کنند ،  این موضوع امکان پذیر نبود. در همین حال خلیل رشید محمدزاده ،  سرمربی تیم ملی کشتی فرنگی نوجوانان هم در سمت خود ابقا شد. محمد بنا با اشاره به اینکه فعالیت تیم ملی کشتی ازاد فوری پس از المپیک اغاز شده است و کشتی فرنگی نیز نباید بیش از این فرصت را از دست دهد ،  اعلام کرد :  اردوی این تیم از دهم ابان برای حضور در تورنمنت‌های قزاقستان و بلاروس اغاز می‌شود. فدراسیون جهانی کشتی در حالی چمن گلی را به عنوان بهترین مربی جهان معرفی نمود که محمد بنا پس از موفقیت خیره کننده تیم کشتی فرنگی ایران در المپیک لندن و به دست اوردن سه مدال طلا از این بازی‌ها ،  مقبولیت چشمگیری در کشتی جهان پیدا کرده و بیشتر مربیان و کشتی‌گیران جهان ،  اکنون او را به عنوان بهترین مربی کشتی فرنگی جهان ستایش می‌کنند. انتخاب نشدن محمد بنا ،  ذهن اهالی کشتی را به مشکوک بودن این انتخاب کشانده و این فرضیه مطرح شده که رایزنی‌هایی از ایران با فیلا در این باره انجام و به احتمال زیاد معرفی چمن گلی از سوی برخی مقامات کشتی ایران انجام گرفته است ،  چرا که فدراسیون جهانی کشتی تشکیلات دقیقی ندارد که عملکرد تک تک مربیان جهان را بررسی کند و در پایان ،  رای به انتخاب یک مربی دهد. با معرفی چمن گلی که احتمالا از سوی برخی افراد منتسب به فدراسیون کشتی ایران صورت گرفته ،  این شایبه مطرح می‌شود که برخی به دنبال کمرنگ کردن نام محمد بنا و شایسته جلوه دادن عبدالله چمن گلی به عنوان جانشین او هستند. همه چیز درباره محمد بنا برترین مربی تاریخ کشتی فرنگیدر سال 2005 پس از اختلاف حسن بابک  ،  سرمربی ان زمان تیم ملی کشتی فرنگی و محمد رضا طالقانی رییس وقت فدراسیون ،  طالقانی بنا را که شاید رابطه چندان خوبی با بابک نداشت و در ان زمان در تیم جوانان فعالیت می‌کرد ،  با حفظ سمت به عنوان سرمربی تیم ملی کشتی فرنگی بزرگسالان کشورمان برگزید. شاید کمتر کسی در روزهایی که طالقانی با بنا در محل تمرین تیم جوانان برای انتخاب او مذاکره می‌کرد ،  تصور داشت تا بنا این چنین در تیم ملی جاودانه شود و حتی در ان زمان حسن بابک با انتقاد از عملکرد فدراسیون طالقانی اعلام کرده بود که کشتی فرنگی ایران را به زودی در قهقرا خواهید دید !  محمد بنا اعجوبه مربیگریشاید در سال‌های نه چندان دور ،  کمتر علاقه‌مندی به کشتی تصور می‌کرد ؛  روزی کشتی فرنگی کشورمان در المپیک سه مدال طلا به دست اورد ؛  اما محمد بنا مردی که از سال 2005 امیدها را در این رشته ورزشی زنده کرد ،  به ارزوی خانواده کشتی فرنگی رنگ واقعیت بخشید و نشان داد با برنامه ریزی دقیق و اعتماد به جوانان می‌توانیم در هر رشته به افتخارات بزرگ دست یابیم. دوستی و علاقه زیاد بنا به شاگردانش و همچنین روحیه پیروزی ،  بخشی او یکی دیگر از دلایل اصلی موفقیت تیم کشتی فرنگی ما پس از حضور مربی خاص جهان بود. کشتی فرنگی ایران با کسب مدال طلا در المپیک لندن برای نخستین بار دربازی‌های المپیک طلایی شد و همچنین برای نخستین بار قهرمان تیمی این رقابت‌ها نیز شد. رسیدن به این مهم با برنامه ریزی دقیق محمد بنا معمار کشتی فرنگی ایران صورت گرفت و این مربی خاص توانست مزد زحمات خود را بگیرد. محمد بنا کشتی گیر 68 کیلوگرم اسبق تیم ملی کشورمان که نخستین مدال جهانی کشتی فرنگی ایران را پس از انقلاب بدست اورد و همچنین پس از نایب قهرمانی در مسابقات جهانی مدال طلا اسیا را نیز به دست اورد ،  امروز موفق شد به عنوان سرمربی تیم ملی بزرگ‌ترین افتخارات کشتی فرنگی ایران را به ارمغان بیاورد. بنا نخستین بار در سال 2005 به عنوان سرمربی تیم ملی کشتی فرنگی کشورمان برگزیده شد و از همان اغاز شیوه کاری او با تمام مربیان متفاوت بود و حتی شیوه کاری بنا مورد توجه کارشناسان این رشته ورزشی قرار گرفت. نخستین دوره مربیگری بنا در تیم ملی کشتی فرنگی در سال 2007 پس از اختلاف با محمدرضا یزدانی خرم به پایان رسید و سیم خواه به عنوان جانشین تیم ملی کشورمان را در مسابقات المپیک پکن همراهی کرد. نتایج تیم ملی کشتی فرنگی ایران در پکن بسیار ضعیف بود و حتی حمید سوریان مدعی اصلی قهرمانی کشتی فرنگی کشورمان در المپیک نیز از رسیدن به هدف خود بازماند تا جای خالی محمد بنا بیش از پیش احساس شود. مربی خاص کشتی فرنگی جهان پس از المپیک پکن بار دیگر به عنوان سرمربی تیم ملی کشورمان انتخاب شد و توانست در مسابقات جهانی 2009 با کسب یک مدال طلا و سه برنز تیم کشورمان به مقام دوم جهان برساند و این برای نخستین بار بود که کشتی فرنگی ایران بر روی سکوی جهانی می‌ایستاد و این در حالی بود که پنج کشتی گیر کشورمان برای نخستین بار در مسابقات مهمی چون پیکارهای جهانی حضور پیدا می‌کرد. اما این پایان افتخار افرینی کشتی فرنگی کشورمان با محمد بنا نبود و اقای خاص کشتی در سال 2010 برای نخستین بار موفق شد تیم کشتی فرنگی کشورمان را در جام جهانی ارمنستان قهرمان کند و این تازه شروع کار معمار کشتی فرنگی ایران بود. تیم کشتی فرنگی ایران در همین سال با درایت محمد بنا در بازی‌های اسیایی گوانگ جو با چهار مدال طلا و یک برنز به مقام نخست این رقابت‌های مهم برسد که این نتیجه بهترین نتیجه کشتی فرنگی ما پس از بازی‌های اسیا 1974 تهران بود که در ان سال ،  تیم ایران هشت طلا و یک نفره در ده وزن به دست اورده بود. اما دومین قهرمانی تیم ملی کشتی فرنگی ایران با محمد بنا این بار در بلاروس با وجود تمام ناداوری‌ها با پیروزی مقابل روسیه به دست امد تا بار دیگر ،  این مربی ارزشمند توانایی‌های خود را به اثبات برساند. در این رقابت‌ها ،  محسن حاجی‌پور در وزن 55 کیلوگرم ،  امید نوروزی در 60 کیلوگرم ،  سعید عبدولی در 74 و بشیر باباجان‌زاده در وزن 120 کیلوگرم از سد حریفان روسی گذشتند و دومین قهرمانی پیاپی ایران را به دست اوردند. محمد بنا برای سومین بار در روسیه ،  ایران را با پیروزی مقابل ترکیه ،  قهرمان جام جهانی کشتی فرنگی کرد و با تیم کشورمان هتریک می‌کند. در دیدار پایانی ،  حمید سوریان ،  امید نوروزی ،  سعید عبدولی و طالب نعمت‌پور پیروزی‌های ارزشمندی را برای کشورمان به دست اوردند تا اقای خاص کشتی فرنگی هتریک کند. مربی 55 ساله کشتی فرنگی ایران و برترین مربی جهان پیش از المپیک با اعلام کناره‌گیری‌اش از هدایت تیم ملی پس از المپیک ،  شوک بزرگی به کشتی ایران وارد کرد اما این باعث کاهش انگیزه‌های فراوان این مربی کاربلد نشد تا ایران در المپیک 2012 لندن به معنای واقعی بدرخشد و با سه مدال طلا قهرمان المپیک شود. ایران پس از المپیک 1972 مونیخ که موفق شده بود مدال نقره این مسابقات را توسط رحیم علی ابادی به دست بیاورد دیگر موفق به کسب مدال در المپیک نشده بود. با اغاز المپیک حمید سوریان در روز تولد بنا توانست با کسب مدال طلا نخستین مدال طلای ایران در تاریخ المپیک را برای کشتی فرنگی ایران به دست بیاورد و به ارزو بنا رنگ واقعیت بدهد. امید نوروزی و قاسم رضایی نیز دیگر طلایی‌های ایران در المپیک لندن بودند تا کاوران کشتی فرنگی ایران با مربی نابغه خود نتیجه غیر قابل باوری را به دست بیاورد و قهرمان المپیک در کشتی فرنگی شود. در این رقابت‌ها ،  سعید عبدولی می‌توانست چهارمین طلای فرنگی کاران ایرانی باشد اما ناداوری در دیدار او و حریف فرانسوی باعث شد حتی بنا هم به این مساله اعتراض کند.