غیبت بحث برانگیز مصطفی دنیزلی در تهران و انتشار خبرهای متعدد در خصوص مذاکره این مربی با مسوولان باشگاه بشیکتاش ابهامات فراوانی را در خصوص اینده همکاری باشگاه پرسپولیس و مصطفی دنیزلی به وجود اورد به گونه‌ای که برخی رسانه‌های خبری با استناد به اتفاقات اخیر احتمال قطع همکاری این مربی و باشگاه پرسپولیس را پیش بینی کردند. به گزارش رجانیوز ،  در شرایطی که این گمانه‌زنی‌ها در خصوص سرنوشت کادر فنی تیم فوتبال پرسپولیس به ویژه مصطفی دنیزلی در رسانه‌ایرانی و ترکیه مطرح شد خبر ملاقات مصطفس دنیزلی با مسوولان باشگاه بشیکتاش موجی از سوالات بی پاسخ را برای هواداران پرسپولیس به وجود اورد اما مدیرعامل پرسپولیس در گفت و گو با رجانیوز ،  می‌گوید :  هواداران پرسپولیس نگران نباشند چون مدیریت باشگاه برای هر احتمالی برنامه ریزی خاصی دارد و هیچ خللی به باشگاه وارد نخواهد شد. محمد رویانیان در گفت و گو با خبرنگار رجانیوز ،  اخرین وضعیت باشگاه پرسپولیس در برهه کنونی را تشریح کرد که در ادامه متن کامل این گفت و گو را با هم مرور خواهیم کرد. * خبرهای رسانه‌های گروهی در خصوص سرنوشت کادر فنی پرسپولیس به ویژه مصطفی دنیزلی این پرسش را برای هواداران به وجود اورده است که سرانجام هدایت پرسپولیس در لیگ دوازدهم برعهده چه کسی خواهد بود ?   -  هیچ اتفاقی برای پرسپولیس روی نخواهد داد ،  پرسپولیس با امادگی کامل به فعالیت خود برای حضوری قدرتمند در لیگ دوازدهم ادامه خواهد داد از این رو نباید نگران این تیم بود ، هواداران نیز بهتر است بدون دغدغه منتظر شروع لیگ دوازدهم باشند تا یک فصل خوب را به همراه بازیکنان ،  کادر مدیریتی و کادر مربیگری تیم اغاز کنند. * اما انچنان که شما می‌گوید فضا به شکلی نیست که هواداران بدون دغدغه اخبار پرسپولیس را دنبال کننذ ?   -  چرا هواداران باشگاه پرسپولیس را نگران جلوه می‌دهید ، من به عنوان مدیرعامل پرسپولیس به کلیه هواداران باشگاه بزرگ پرسپولیس اطمینان خاطر می‌دهم که هیچ اتفاق ناخوشایندی قرار نیست رخ بدهد ، در ثانی این فضاها روی برخی جوسازی‌ها صورت گرفته در شرایطی که واقعیت به گونه دیگری است. * تا به امروز خبری از بازگشت دنیزلی به تهران نشده است ، در صورتی که مسوولان باشگاه پیش از این اعلام کرده بودند دنیزلی در زمان معین به تهران بازخواهد گشت ?  زمان بازگشت پرسپولیس به ایران چه زمانی خواهد بود ?   -  اقای دنیزلی مرخصی خود را تمدید کرده است ،  ایشان به دلیل برخی مشکلات از من خواست تا زمان ورودش به ایران را تاخیر بیندازد که من هم این پیشنهاد را بپذیرفتم چون مرخصی حق طبیعی این مربی است ،  دنیزلی مشکلات زیادی را تحمل می‌کند برای همین باید وی را به خوبی درک کنیم. باید بپذیریم که دنیزلی نیاز به زمان دارد تا مشکلات خانوادگی و شخصی خود را برطرف کند. * در این که شما مرخصی وی را تمدید کردید شکی نیست اما ملاقات‌های وی با مسوولان باشگاه بشیکتاش این شائبه را به وجود اورده که وی قرار است همکاری خود با پرسپولیس را به پایان برساند.  -  دنیزلی تا پیان فصل دوازدهم با ما قرارداد دارد ،  پس نمی‌تواند بدون هماهنگ با ما به تیم دیگری برود ،  از طرفی شاید باور نکنید اما دنیزلی در اخرین تماسی که با من داشت گفت می‌خواهم پولی که از پرسپولیس می‌گیرم حلال باشد ،  فصل پیش نتوانستم ان گونه که مورد دلخواهم بود با پرسپولیس نتیجه بگیرم ،  به همین دلیل امسال تصمیم دارم با پرسپولیس به قدری خوب کار کنیم که هواداران پرسپولیس خاطرات تلخ فصل گذشته را به دست فراموشی بسپارند. *اما اگر وی با وجود این وعده با مسوولان باشگاه بشیکتاش به توافق رسید و از ادامه همکاری با پرسپولیس انصراف داد ،  انگاه چه اتفاقی روی خواهد داد ?   -  هیچ اتفاق خاصی روی نخواهد داد ،  هنوز که چنین شرایطی به وجود نیامده است اما اگر یک درصد چنین اتفاقی روی دهد ،  مطمئن باشید دنیا به پایان نمی‌رسد ، اگر من مدیر هستم که فکر همه جا را کرده‌ام تمام گزینه‌ها برای پرسپولیس روی میز است ،  ما امروز بازیکنان خود را طبق برنامه ریزی قبلی به خدمت می‌گیریم ، درباره سرنوشت کادر فنی هم هیچ دغدغه‌ای وجود ندارد. *یعنی باشگاه پرسپولیس در صورت جدایی احتمالی دنیزلی با مشکلی برای انتخاب جایگزین وی رو به رو نخواهد شد ?   -  هنوز که اتفاقی روی نداده است اما چنانچه این اتفاق هم روی بدهد انگاه هواداران متوجه خواهند شد باشگاه پرسپولیس دارای چخ جایگاه‌ای در فوتبال ایران است ،  به هواداران اطمینان می‌دهم هیچ مشکلی برای پرسپولیس روی ندهد.ما در برهه کنونی نیاز به ارامش داریم از این رو از تمامی رسانه‌ها تقاضا دارم به ما کمک کنند تا با ارامش امور مربوط به باشگاه پرسپولیس را ادامه دهیم چون با سر و صدا و جوسازی هیچ اتفاق مثبتی روی نخواهد داد.