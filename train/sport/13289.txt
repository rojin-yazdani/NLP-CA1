هیچ کس به جز محمود احمدی‌نژاد و نزدیکانش نمی‌دانند که محمد علی‌ابادی در دولت دهم با سمت ریاست سازمان تربیت‌بدنی در جلسات هیات دولت حاضر می‌شود یا اینکه او به عنوان وزیر راه و ترابری به پاستور می‌رود. به نوشته گل ؛  هر چند که شایعات مختلفی در مورد گزینه‌های جانشینی علی‌ابادی در سازمان تربیت‌بدنی شنیده می‌شود اما مشاور رسانه‌ای احمدی‌نژاد از این موضوع اظهار بی‌اطلاعی می‌کند :  رییس‌جمهور باید در مورد این قضیه تصمیم‌گیری کند و من هنوز در جریان نظر ایشان در مورد ریاست سازمان تربیت‌بدنی نیستم. فکر می‌کنید ایشان چه نظری در مورد عملکرد محمد علی‌ابادی داشته باشند ? اطلاعی ندارم .خود شما چه نمره‌ای به علی‌ابادی می‌دهید ? بنده متخصص حوزه ورزش نیستم که بخواهم در مورد عملکرد ایشان نظر دهم .احتمالا در جریان شایعاتی که در مورد کناره‌گیری علی‌ابادی از ریاست سازمان مطرح شده هستید .با توجه به اینکه کابینه دولت در استانه تغییرات قرار دارد از این شایعات زیاد شنیده می‌شود و گمانه‌زنی‌ها حاکی از این است که احتمالا علی‌ابادی دیگر در حوزه ورزش نباشد .قبول دارید که انتخاب محمد علی‌ابادی به عنوان رییس سازمان تربیت‌بدنی انتخاب درستی نبود ? من برعکس شما فکر می‌کنم. ما به کسی نیاز داشتیم که به حوزه عمرانی اشنا باشد و بتواند کارهای پایه‌ای در ورزش انجام دهد و بستر را برای موفقیت و جهش در ورزش اماده کند. خدا را شکر کارنامه اقای علی‌ابادی در حوزه ساخت و ساز در ورزش هم قابل قبول بود. ضمن انکه تعداد مدال‌های ورزش در چهار سال گذشته رشد داشته .شاید برای علی‌ابادی کمیت مدال مهم‌تر از کیفیت ان باشد اما ما در تورنمنت‌هایی مدال گرفته‌ایم که چندان معتبر نبوده‌اند .هر تورنمنتی در جای خودش ارزش دارد. شما هم سعی کنید ارزش این کار را کوچک نکنید .اینطور که شما می‌فرمایید محمد علی‌ابادی مدیر بسیار خوبی است. پس چرا این همه از عملکرد او انتقاد می‌شود ? انتقاد که همیشه هست. همین الان هم که هر کس رییس سازمان تربیت‌بدنی شود ممکن است مورد انتقاد قرار گیرد. بالاخره مملکت ما ازاد است و به خصوص طی چهار سال گذشته فضای خوبی برای رسانه‌ها ایجاد شد تا ازادانه بتوانند دولت و عملکرد ما را نقد کنند. البته به نظر من این انتقادها باید منطقی‌تر باشد .ممکن است بخشی از انتقاد رسانه‌ها چندان منطقی نباشد اما نمایندگان مجلس که بدون منطق دست به انتقاد نمی‌زنند. حتما در جریان هستید که طی چند ماه گذشته نمایندگان کمیته تربیت‌بدنی مجلس بارها خواهان کناره‌گیری علی‌ابادی از سازمان تربیت‌بدنی شده‌اند .نمایندگان مجلس نظرشان را گفته‌اند اما ما باید عملکرد علی‌ابادی را در تمام ابعاد بررسی کنیم و بعد در مورد عملکرد او نظر دهیم .به هر حال محمد علی‌ابادی ادم متخصصی در حوزه ورزش نبوده است .براساس یک اجماع کارشناسی الزاما عالیترین مقام یک حوزه نباید تخصص ان حوزه را داشته باشد. مهم‌ترین شاخص ریاست ،  مدیریت و توانمندی است. ممکن است شما فردی را بیاورید که تحصیلکرده ورزش باشد اما نتواند در سازمان تربیت‌بدنی به خوبی مدیریت کند .حالا من از شما می‌پرسم که مثلا مهرداد بذرپاش مدیریت و توانمندی را دارد که نامش برای ریاست سازمان تربیت‌بدنی مطرح شده است ? ایشان در حوزه کاری‌اش ادم موفقی بوده است. باید هر کس را در جای خودش ارزیابی کنید. شما رسانه‌ها باید کمک کنید ویژگی‌های یک مدیر ورزش خوب را به رییس‌جمهور اعلام کنید .نمی‌خواهم بدبینانه صحبت کنم اما در صورت انجام این کار ممکن است محمدعلی‌ابادی به عنوان یک مدیر خوب معرفی نشود .علی‌ابادی ،  امروز با علی‌ابادی چهار سال قبل فرق کرده.مطمئنا اگر ضعف‌هایش را شناسایی کنیم و راهکار ارایه دهیم او خیلی بهتر از یک فرد صفر کیلومتر می‌تواند در حوزه ورزش کار کند. اگر او برود ضرر خواهیم کرد چون علی‌ابادی طی این چهار سال به خوبی در ورزش صاحب تجربه شده و می‌تواند کار کند و امروز او در ورزش یک سرمایه اجتماعی محسوب می‌شود .پس می‌توانیم امیدوار باشیم که رییس سازمان تربیت‌بدنی از روی تخصص و نه مسایل دیگر مثل رفاقت ،  انتخاب می‌شود چون هستند افرادی که می‌گویند رییس‌جمهور با انها برای ریاست سازمان تربیت‌بدنی صحبت کرده .احمدی‌نژاد با خیلی‌ها صحبت می‌کند اما ملاکش برای انتخاب ،  روابط و دوستی نیست.