مدیرعامل سابق باشگاه استقلال گفت :  نزدیک‌ترین گزینه برای جانشینی واعظ اشتیانی بعد از جدایی ،  علی انصاری است .علی فتح ا …  زاده در گفت و گو با فارس ،  درباره شکست استقلال مقابل استقلال اهواز اظهار داشت :  استقلال تیم خوبی بود و تا به حال هم نتایج خوبی گرفته است. فکر می‌کنم دلیل باخت همان چیزی باشد که صمد مرفاوی گفت. غرور باعث شده بود بازیکنان مثل همیشه نباشند. البته استقلال اهواز هم نترسید و خوب بازی کرد .وی درباره اینکه بهتر نیست واعظ اشتیانی از بین مدیریت در استقلال و قائم مقامی سازمان تربیت بدنی یکی را برگزیند تا تمام توان خود را در یکی از این دو پست داشته باشد ،  عنوان کرد :  اگر این باخت در هفته‌های بعدی هم تکرار شود ،  می‌توان چنین بحثی را پیش انداخت ؛  اما فعلا اتفاقی نیفتاده است. فوتبال برد و باخت دارد .فتح ا …  زاده ادامه داد :  هنوز بازی‌های سخت استقلال باقی مانده و این تیم باید بیشتر مراقب باشد. انها در اینده فشار بیشتری را باید تحمل کنند. واعظ را هم در این شرایط نباید تحت فشار گذاشت .مدیرعامل سابق باشگاه استقلال تاکید کرد :  استقلال را نمی‌توان به راحتی ترک کرد. واعظ اشتیانی برای این باشگاه زحمت کشیده و باید با طیب خاطر این تیم را تحویل شخص دیگری بدهد. او دنبال کسی است که همفکرش باشد تا برنامه‌هایش را در باشگاه دنبال کند .وی اضافه کرد :  باید به واعظ اجازه دهیم تا راحت تصمیم بگیرد. او خودش هم می‌داند پستی که در سازمان دارد ،  وقت گیر و زمان بر است و در اینده‌ای نزدیک دو پست را نمی‌تواند با هم داشته باشد. بهترین زمانی که برای این جابجایی وجود دارد ،  نیم فصل است .فتح ا …  زاده در پاسخ به اینکه چه کسی را برای جایگزینی مدیریت استقلال مناسب می‌داند ،  گفت :  علی انصاری یکی از نزدیک‌ترین گزینه‌ها است. او در فدراسیون دوچرخه سواری هم مدیر موفقی نشان داده است. اگر او نشد ،  اولیایی و قریب ،  گزینه‌های خوبی هستند .عضو هیات رئیسه فدراسیون در مورد اینکه خود او به مدیریت دوباره باشگاه فکر می‌کند ،  اظهار داشت :  خیر. مثل شاگرد تنبل‌ها شده ام. در حال گذراندن دوره دکترای دوم خود هستم و فرصت این کار را ندارم .فتح ا …  زاده درباره کدورت به وجود امده بین امیر قلعه نویی و واعظ اشتیانی ،  گفت :  این اتفاق زیبایی نیست و همه استقلالی‌ها را ناراحت و دل نگران می‌کند. سال گذشته امیر قلعه نویی برای استقلال زحمت کشیده و از اسطوره‌ها به شمار می‌رود. واعظ اشتیانی هم در حال زحمت کشیدن است. استقلالی‌ها همیشه باید دور هم جمع شوند که تازه هرچه قدر دور هم باشیم ،  باز کم است. امیدوارم زودتر این دو از هم دلجویی کنند .وی تاکید کرد :  باید دست به کار شویم و کدورت این دو را برطرف کنیم. از هر دو طرف می‌خواهیم این مشکل را کنار بگذارند. جام‌ها انسان‌ها را به هم نزدیک نمی‌کند. در هیچ دعوایی یک طرف صد در صد مقصر نیست. فوتبال حاشیه زیاد دارد و انسانیت است که می‌ماند.