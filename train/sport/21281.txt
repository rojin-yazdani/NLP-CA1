‌ای اسپورت  -  مهاجم جوان سپاهان نتوانست نامش را به عنوان جدیدترین لژیونر فوتبال ایران ثبت کند. مهدی شریفی که طی روزهای گذشته شایعاتی درباره احتمال جضورش در استقلال مطرح شده بود ،  می‌توانست امسال بازی در لیگ روسیه را تجربه کند اما باشگاه سپاهان با این موضوع مخالفت کرد. روایت این ماجرا را به نقل از خبرانلاین بخوانید :  خبرهای موثق از اصفهان حکایت از ان دارد که واسطه باشگاه زنیت سن پترزبورگ با سرپرست سپاهان به صورت تلفنی حرف زد ،  اما خوروش اعلام کرد این باشگاه ،  شریفی را به صورت قرضی به انها نمی‌دهد. زنیت حاضر بود 250 هزار دلار برای جذب این بازیکن پرداخت کند اما ظاهرا سپاهانی به خاطر پائین بودن رقم ،  با انتقال شریفی مخالفت کردند.