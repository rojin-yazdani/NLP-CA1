خوردن پول بیت المال در کار نبوده است.کسانی که با نام فرزندان خود از فدراسیون وزنه برداری حقوق می‌گرفتند بازنشسته بوده‌اند و نمی‌توانستند در چارت جدید با نام خود حقوق دریافت کنند.ماجرایی که حسین رضا زاده در مورد اخراج 12 نفر از فدراسیون وزنه برداری در بوق و کرنا کرد و در کمتر از 24 ساعت ان را رسانه‌ای ، با اظهارات اخراجی‌ها وارد فاز جدیدی شده است.به گزارش خبرانلاین ؛  رضا زاده معتقد بود که انها به نام فرزندان خود پول بیت المال را می‌خوردند و با نام فرزندان خود از فدراسیون وزنه برداری حقوق می‌گرفتند ، مسئله‌ای که به گونه‌ای دیگر مطرح شده و احتمالا خود رضا زاده هم دلیل اصلی ان را نمی‌دانسته است. برخی از کسانی که در لیست اخراجی‌ها قرار دارند به نام فرزندان خود پول می‌گرفتند اما این پول ، پول بیت المال نبوده ، بلکه دستمزد زحمتی بوده که انها در فدراسیون وزنه برداری می‌کشیدند.قضیه از این قرار است که منوچهر برومند ، علی کاوه و پرویز جلایر به دلیل اینکه بازنشته بودند و سن انها مناسب شرایط استخدام مجدد نبوده اسامی فرزندان خود را در لیست حقوق فدراسیون رد می‌کنند تا حق و حقوق فعالیتی که در این فدراسیون انجام می‌دهند به حساب انها واریز شود نه چیز دیگری.این همان مسئله‌ای بوده که رضا زاده توسط ان اشخاص بالا را متهم به خوردن بیت المال کرده است. بر اساس این خبر قرار است پرویز جلایر بیانیه‌ای را در این خصوص صادر و ان را روی خبرگزاری‌های مختلف قرار دهد.