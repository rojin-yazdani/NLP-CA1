کاپیتان تیم ملی فوتبال کشورمان گفت :  کار سختی در برزیل خواهیم داشت اما می‌خواهیم کیفیت‌مان را نشان دهیم و افتخار ایران باشیم.تیم ملی ایران به نظر می‌رسد بیش از هر زمان دیگری برای رقابت‌های جام جهانی اماده است. شاگردان کارلوس کی‌روش در چهارمین جام جهانی که تجربه می‌کنند در کنار لیونل مسی و ارژانتین ،  نیجریه ،  قهرمان قاره افریقا و بوسنی قرار گرفته‌اند که با این شرایط به نظر می‌رسد ایرانی‌ها کار بسیار دشواری خواهند داشت اما نباید انها را دست کم گرفت. ایران در 8 بازی مرحله مقدماتی جام جهانی موفق شد 5 پیروزی و یک تساوی کسب کند تا با قدرت راهی جام جهانی شود که این شاهکار بود.به نقل از تسنیم ،  یک سایت فرانسوی با اشاره‌ای کوتاه به وضعیت تیم ملی فوتبال کشورمان در جام جهانی 2014 برزیل ،  به ترکیب اصلی تیم ملی ایران اشاره کرده و همچنین خوب ،  بد و زشت تیم ملی را پیش از جام جهانی معرفی کرده است.یازده بازیکن اصلی : رحمان احمدی ،  پژمان منتظری ،  هاشم بیک‌زاده ،  سیدجلال حسینی ،  امیرحسین صادقی ،  اندرانیک تیموریان ،  خسرو حیدری ،  جواد نکونام ،  اشکان دژاگه ،  مسعود شجاعی و رضا قوچان‌نژاد.خوب : کارلوس کی‌روش سرمربی تیم ملی ایران است. مربی‌ای که در پرتغال ،  افریقای جنوبی و رئال مادرید تجربه مربیگری به عنوان نفر اول را دارد و همچنین در منچستریونایتد دستیار سرالکس فرگوسن بود. او از سال 2011 هدایت تیم ملی ایران را بر عهده گرفت و رکورد او با شیرهای ایرانی قابل احترام است. تیم ملی ایران با او در مقدماتی جام جهانی شاهکار بود و موفق شد با شکست دادن کره‌جنوبی در دو بازی رفت و برگشت به عنوان تیم اول گروه به جام جهانی صعود کند.بد : جواد نکونام کاپیتان و رهبر فنی تیم ملی است و بدون شک می‌تواند بازیکنان ایران را به خوبی راهنمایی کند. تجربه بازیکن پیشین تیم فوتبال اوساسونا در لیگ اسپانیا می‌تواند کمک خوبی باشد. نکونام به لحاظ فنی بسیار قوی است و این بازیکن 33 ساله در 137 بازی ملی موفق شده 37 گل به ثمر برساند. این هافبک یکی از معماران اصلی تیم ایران است که در مقدماتی جام جهانی 6 گل به ثمر رساند. نکونام چارچوب دروازه را به خوبی می‌شناسد و این می‌تواند برای خط دفاع نیجریه و ارژانتین خطرناک باشد.زشت : سردار ازمون را به خاطر داشته باشید ،  چون در اینده نام او را زیاد خواهید شنید. سردار 19 ساله که لقب مسی ایرانی را دارد و شاید کمتر از این هم نیست. او این فصل در روبین‌کازان روسیه در اوج بود و اکنون از تیم‌های ارسنال ،  لیورپول و تاتنهام انگلیس پیشنهاد دارد. ازمون برای اولین بار هم به تیم ملی فراخوانده شد. او می‌تواند از پدیده‌های زیبای جهان باشد.امار ایران در جام جهانی : تیم ملی ایران تنها یک بار موفق شده در جام‌های جهانی به پیروزی برسد. ان هم در جام جهانی 98 فرانسه و در ورزشگاه گرلند که موفق شد امریکا را 2 بر یک شکست دهد. زمانی که روابط دو کشور بسیار سرد بود.جواد نکونام در خصوص جام جهانی 2014 می‌گوید :  در جام جهانی در گروه بسیار سختی قرار گرفته‌ایم. ما می‌دانیم که کار راحتی در برزیل نداریم اما می‌خواهیم کیفیت‌مان را نشان دهیم و افتخار ایران باشیم.