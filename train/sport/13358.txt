رئال مادرید با ستاره تیم ملی کلمبیا به توافق نهایی دست یافت و قرارداد این بازیکن به زودی امضا خواهد شد.خامس رودریگس در جام جهانی 2014 موفق شد با 6 گل زده به عنوان اقای گل این رقابت‌ها انتخاب شود تا تیم‌های بزرگی برای به خدمت گرفتن این ستاره جوان دست به کار شوند.روزنامه‌های اسپانیایی خبر دادند باشگاه رئال مادرید با خامس رودریگس به توافق نهایی دست یافته است و قرارداد این بازیکن به زودی امضا می‌شود. روددریگس که فصل گذشته در تیم موناکوی فرانسه عضویت داشت ،  در حال حاضر برای امضای قرارداد خود با رئال‌مادرید وارد اسپانیا شده است.رئال مادرید قرار است برای به خدمت گرفتن این ستاره جوان تیم ملی کلمبیا 80 میلیون یورو پرداخت کند تا رودریگس پس از تونی کروس ،  دومین خرید تیم پرستاره رئال‌مادرید باشد.روزنامه مارکا اسپانیا خبر داد رودریگس قرار است در این هفته در ورزشگاه سانتیاگوبرنابئو به هواداران رئال مادرید معرفی شود.در صورتی که این انتقال نهایی شود به احتمال زیاد انخل دی ماریا رئال مادرید را ترک خواهد کرد.