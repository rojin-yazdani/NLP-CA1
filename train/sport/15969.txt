با توجه به اتفاقاتی که در شب هجدهم اذرماه 1382 در لابی هتل مارلیک افتاده بود کمتر کسی فکر می‌کرد که یک نظامی بتواند ریاست فدراسیون تیراندازی را برای یک دوره چهارساله برعهده بگیرد .به نوشته اعتماد ملی ،  اسدالله حیدری جانشین وقت رئیس ستاد مشترک ارتش فردی نبود که با تن دادن به برخی بازی‌های سیاسی یا وعده و وعیدهای اقتصادی به مانند برخی از کاندیداها ،  در شب انتخابات فدراسیون تیراندازی ،  نظر اعضای مجمع را به سمت خود جلب کند. از همین‌رو به‌رغم برخی فشارها منتظر ماند تا با توسل به کارنامه مدیریتی خود از مجمع عمومی فدراسیون رای اعتماد بگیرد .به اعتراف بسیاری از کارشناسان تیراندازی مدیریت چهارساله دکتر حیدری ،  این رشته ورزشی را با رنسانس بزرگی روبه‌رو کرد به‌گونه‌ای که فدراسیون گوشه‌نشین تیراندازی که پیش از سال 82 فقط به یک اپارتمان 80 متری در خیابان ورزنده خلاصه می‌شد ،  در پایان این دوره چهارساله به فدراسیونی بدل شد که شاید بتوان به جرات گفت بزرگ‌ترین مجموعه اداری را در بین تمامی فدراسیون‌های ورزشی در اختیار دارد .علاوه بر این مورد اکثر موانع عدیده نبود سلاح و تجهیزات این رشته ورزشی برداشته شد و برای تاسیس و ایجاد باشگاه‌های تیراندازی حتی از شورای‌عالی امنیت ملی کشور نیز مجوزهای لازم کسب شد. سالن‌های تیراندازی فراموش‌شده مجموعه ورزشی ازادی نیز نه‌تنها پس از گذشت بیش از 30 سال مجددا مورد بازسازی قرار گرفت بلکه کلنگ ساخت سالن 80 خطه تیراندازی به اهداف ثابت که یکی از بزرگ‌ترین سالن‌های تیراندازی در خاورمیانه نیز به حساب می‌اید ،  بر زمین زده شد و تا پایان دوره ریاست حیدری نیز تمامی مقدمات ان انجام گرفت ولی در مرحله فوندانسیون به‌دلیل عدم تخصیص اعتبارات نیمه‌کاره باقی ماند .البته در کنار تمامی این نقاط مثبت باید برخی اشتباهات حیدری را نیز متذکر شد که عمده ان اعتماد بیش از حد او به برخی ضربه خورده‌های انتخابات سال 82 بود که هرچند نتوانستند زمام امور را  ( در ان زمان )  به دست بگیرند ،  ولی با برخی سفارش‌ها به مردان پشت پرده‌ای تبدیل شدند که با استفاده ابزاری از طرق مختلف قصد داشتند به امیال و خواسته‌های کاملا شخصی خود برسند ؛  سودهای مالی‌انچنانی در بحث خرید و فروش اسلحه‌های ورزشی و سایر تجهیزات این رشته ،  از عوامل اصلی اصرار این عده خاص برای حضور در ورزش تیراندازی بود. این عده که تنها مانع سر راه خود را حیدری می‌دانستند  ( به‌دلیل مخالفت شدید او با گرفتن سود از اسلحه‌های ورزشی که باید به دست ورزشکاران و علاقه‌مندان برسد )  ناگزیر با دامن زدن به شایعات و ایجاد اختلال در روند کاری فدراسیون به دنبال فراهم کردن فرصتی برامدند تا حتی با تحت‌تاثیر قرار دادن مدیران سازمان تربیت بدنی او را نسبت به عملکرد حیدری و برنامه‌هایش بدبین کنند تا شاید از این نمد کلاهی برای انها فراهم شود ! محمد علی‌ابادی که به‌واسطه همکاری و شناخت قبلی از سرتیپ حیدری همواره سعی کرده بود در مقابل این شایعه‌سازان و فشارهای انان برای ایجاد تغییرات در فدراسیون تیراندازی مقاومت کند ،  پس از اینکه دوره چهارساله حیدری به اتمام رسید فرصت را غنیمت شمرد تا با دادن سرپرستی فدراسیون به سیدمهدی هاشمی هم از زیر بار برخی فشارها بیرون برود و هم اینکه با احترام مسیر خروج را به دکتر حیدری نشان دهد. پس از این جابه‌جایی قدرت در فدراسیون تیراندازی ،  مردان پشت پرده که به خواسته خود رسیده بودند با تسلط بر منابع درامدزایی فدراسیون ،  خود را از درگیری با مسائل و مشکلات روز این رشته ورزشی بیرون کشیدند تا بلکه با فرصت بیشتری به محاسبه سود و زیان واردات تجهیزات ورزش تیراندازی بپردازند. سیدمهدی هاشمی سرپرست فدراسیون نیز که به‌دلیل مشغله کاری فراوان با فراز و فرودهای بسیاری در چند ماه گذشته روبه‌رو بود کمتر فرصت پیدا می‌کرد تا از نزدیک به مشکلات ریشه‌ای فدراسیون بپردازد .ارائه مجدد برنامه‌های کوتاه ،  میان‌و بلند مدت فدراسیون قبلی ان هم با تغییر برخی امار و ارقام که مجموعه فدراسیون فعلی بر ان تاکید ویژه دارد شاید از جمله نقاط مثبتی است که امیدواریم در اینده نزدیک با به ثمر رسیدن اهداف و چشم‌اندازهای ان شاهد تحول بزرگی در این رشته پرمدال باشیم اما ایا به راستی این برنامه‌ها با فدراسیونی که در طول یک سال گذشته با سرپرست اداره می‌شده است ،  امکان‌پذیر خواهد بود ?  ! طبق اساسنامه فدراسیون‌های ورزشی ،  سرپرست فدراسیون تنها 6 ماه انجام امور جاری فدراسیون را برعهده دارد و در این مدت با همکاری سازمان تربیت بدنی باید مجمع عمومی فدراسیون برای انتخاب رئیس جدید برگزار شود ؛  کاری که تاکنون بنا به دلایل نامعلوم 2 بار به تعویق افتاده ،  بدون اینکه مسوولان سازمان تربیت بدنی و یا مجموعه فدراسیون پاسخ قانع‌کننده‌ای به افکار عمومی بدهند .نامه پر از اعتراض سیدمهدی میرمیران یکی از کاندیداهای احراز پست ریاست فدراسیون به علی‌ابادی ،  رئیس سازمان تربیت بدنی که چندی قبل روی خروجی خبرگزاری ایسنا قرار گرفت به تنهایی گویای بسیاری از واقعیات چندین ماه گذشته و اتفاقاتی است که بر سر این فدراسیون نگون‌بخت امده است ،  از همین رو امید می‌رود با توجه به تعویق دوباره برگزاری مجمع عمومی برای انتخاب رئیس فدراسیون ،  مسوولان سازمان تربیت بدنی به‌جای حمایت از کاندیدای مورد نظر خود ،  فضای این انتخابات را به‌گونه‌ای اماده کنند که در یک انتخابات سالم و برابر تمامی اعضا به کاندیدای مورد نظر خود رای دهند .فراموش نکنیم که بازی‌های اسیایی 2010 گوانگ‌جو و المپیک 2012 لندن به ترتیب با 132 و 45 مدال رنگارنگ تیراندازی در راه است و فرصت‌ها زودتر ازانچه مسوولان ورزش کشور فکر می‌کنند سپری خواهد شد .مطمئنا افکار عمومی هنوز شعارهای علی‌ابادی را از ذهن خود پاک نکرده که پس از پایان بازی‌های اسیایی دوحه قطر قول داد که ایران در پایان بازی‌های اسیایی 2010 گوانگ‌جو به لحاظ تعداد مدال در جایگاه چهارمی اسیا قرار خواهد گرفت. تا اغاز این مسابقات کمتر از یک سال‌ونیم دیگر باقی مانده است.