امیر هامونی در گفت‌وگو با فارس درباره بازگشایی همراه اول که قرار بود امروز بازگشایی شود ولی به تعویق افتاد ،  اظهار داشت :  نماد معاملاتی شرکت ارتباط سیار که هفته گذشته به دلیل برگزاری مجمع سالیانه متوقف شده بود ،  فردا باز خواهد شد و هیچ مشکلی در بازگشایی ان وجود ندارد.وی درباره عرضه‌های سازمان خصوصی سازی بیان کرد :  سازمان خصوصی سازی قرار است 24 اردیبهشت 38.7 درصد از سهام شرکت توسعه بازرگانی برنا را عرضه کند. قیمت هر سهم این شرکت 1305 تومان و ارزش کل ان 43 میلیارد ریال است.ناظر بازار فرابورس گفت :  باشگاه ورزشی راه اهن نیز 18 اردیبهشت عرضه می‌شود و به دلیل اینکه این باشگاه سهم ندارد ،  59 میلیارد ریال که برای ارزش کل پایه ان در نظر گرفته‌اند ،  ارزش دارایی ان است.