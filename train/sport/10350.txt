تیم فوتبال شاختار دونتسک چهارشنبه شب در دیدار رفت مرحله یک هشتم نهایی لیگ قهرمانان اروپا در حالی میزبان دورتموند است که تا حالا هیچ تیم اوکراینی موفق به شکست سیاه وزردها در رقابت‌های اروپایی نشده است. به گزارش خبرگزاری مهر ،  شاختار دونتسک فردا شب در دونباس اره‌نا میزبان دورتموند المان خواهد بود. شاختار از گروهی پا به این مرحله گذاشته که تیم‌هایی چون یوونتوس و چلسی ،  مدافع عنوان قهرمانی ،  در ان حضور داشته اند. این تیم در حال حاضر با 51 امتیاز در صدر رقابت‌های باشگاهی اوکراین قرار دارد. شاختار 17 بازی از 18 بازی خود را با پیروزی پشت سر گذاشته است. دورتموند هم از گروه مرگ به مرحله یک هشتم صعود کرده که تیم‌های رئال مادرید ،  قهرمان لالیگا و منچسترسیتی ،  قهرمان لیگ برتر در ان حضور داشته اند. مدافع عنوان قهرمانی بوندس لیگا در حال حاضر 15 امتیاز کمتر از بایرن مونیخ در صدر جدول رقابت‌ها دارد و دست از قهرمانی این فصل شسته است. یورگن کلوپ  ،  سرمربی تیم فوتبال دورتموند ،  که تیمش شنبه شب در چارچوب رقابت‌های بوندس لیگا با نتیجه 4 بر یک مقابل هامبورگ شکست خورد ،  در خصوص این بازی اظهار داشت :  ما مقابل هامبورگ نمایش ضعیفی ارائه کردیم اما در بازی روز چهارشنبه بهتر خواهیم بود. شاختار دونتسک در هفت بازی گذشته خانگی خود در رقابت‌های لیگ قهرمانان اروپا فقط دو بار برنده شده اما انها در چهار رویارویی گذشته خود با نمایندگان المانی شکست ناپذیر بوده اند. ترکیب احتملی دو تیم :  شاختار :   -  پایاتف ،  کوچر ،  چیرگرینسکی ،  راکیتسکی ،  سرنا ،  کاستا ،  فرناندینیو ،  تکسیرا ،  ایسینیو ،  ادریانو ،  ادواردو دورتموند :   -  وایدنفلر ،  پیژک ،  هوملس ،  سوبوتیچ ،  سانتانا ،  کهل ،  بندر ،  رویس ،  گوتزه ،  بلاژکوفسکی ،  لواندوفسکی