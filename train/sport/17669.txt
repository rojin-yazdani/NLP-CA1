متاسفانه در فصل نقل و انتقالات فوتبال تقریبا اکثریت اهالی فوتبال حرف راست نمی‌زنند و همه از بازیکن و مدیر گرفته تا مربی میگویند قانون سقف قرارداد 350 میلیون تومانی را در این فصل رعایت کرده‌ایم و بیش از این مبلغ پولی داده نشده است ! به گزارش اتی نیوز ،  اخرین فردی که چنین ادعایی را کرد وحید طالب لو ست که بعد از مذاکره با دو باشگاه سایپا و سپاهان ،  فعلا سر از تیم شاهین بوشهر دراورده است.طالب لو هم در مصاحبه‌ای عنوان کرد بیش از سقف قرارداد پولی از شاهین نگرفته است اما یکی از مسئولان تیم فوتبال سایپا در این زمینه به خبرنگار ورزشی اتی نیوز گفت :  ما به طالب لو پیشنهاد 500 میلیون تومانی دادیم و این مبلغ شامل پاداش هم می‌شد اما او نپذیرفت و از باشگاه ما رفت ان هم در حالیکه نامش را برای سفر به ترکیه هم رد کرده بودیم. قطعا طالب لو رقم بیشتری از باشگاه شاهین بوشهر گرفته که حاضر شده است به این تیم برود !  به نظر شما قانون سقف قرارداد در فوتبال اجرا می‌شود یا خیلی از اهالی فوتبال این روزها ترجیح می‌دهند دروغ بگویند !  !