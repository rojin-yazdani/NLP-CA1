سرمربی تیم هندبال جوانان ایران با اشاره به تدارک خوب تیمش پیش از مسابقات قهرمانی جوانان اسیا گفت :  حریفان اصلی ما تیم‌های بحرین و کره جنوبی هستند اما به کسب سهمیه جهانی امیدوار هستیم.محسن طاهری در گفت‌وگو با ایسنا ،  اظهار کرد :  بازی خوبی را برابر تیم جوانان اسلوونی داشتیم. همانطور که می‌دانید خود را برای حضور در مسابقات قهرمانی جوانان اسیا اماده می‌کنیم. چنین بازی‌های دوستانه و تدارکاتی می‌تواند امادگی بازیکنان ما را بالا ببرد. تیم ما از امادگی نسبی خوبی برخوردار است. مقابل تیم قدرتمند اسلوونی هم بازی خوبی انجام داد. اسلوونی در مسابقات جهانی چهارم شده بود. بازی با این تیم برای ما بسیار مفید است. امیدوارم این امادگی را هر چه بیشتر بالا ببریم.وی افزود :  مسابقه تدارکاتی برای هر تیمی راه‌گشاست. تیم ما هر چه بیشتر بازی تدارکاتی داشته باشد قطعا می‌تواند در مسابقات اسیایی بهتر کار کند. ما در دوازدهمین اردوی تدارکاتی تیم ملی هندبال جوانان هستیم. هفته اینده هم دو بازی دیگر با تیم هندبال بزرگسال خواهیم داشت. بعد از ان در تبریز اردو می‌زنیم و به استقبال مسابقات قهرمانی اسیا می‌رویم.سرمربی تیم هندبال جوانان ایران خاطرنشان کرد :  کشورهای بحرین و کره جنوبی مهم‌ترین حریفان ما هستند. عراق هم مدعی است. امیدوار هستیم که از دور مقدماتی صعود کنیم و در مرحله ضربدری سهمیه مسابقات جهانی را به دست اوریم.