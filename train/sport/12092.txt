مدیران ارشد فدراسیون فوتبال شرکتی را در زمینه تهیه و فروش بلیط مسابقات فوتبال تاسیس کرده اند .به گزارش فارس ،  در سال گذشته شرکتی به نام موسسه لیگ برتر فوتبال ایران به ثبت رسید که در زمینه برگزاری مسابقات لیگ و عقد قراردادهای تبلیغاتی در این خصوص فعالیت می‌کرد .اعضای هیات مدیره این شرکت علی کفاشیان رئیس فدراسیون فوتبال  ،  عزیز محمدی رئیس سازمان لیگ فدراسیون  ،  کریم ملاحی مدیر عامل فعلی باشگاه پاس همدان  ،  محمد رضا ساکت مدیر عامل باشگاه سپاهان و علی کاظمی رئیس سابق سازمان لیگ بودند. عزیز محمدی نیز مدیر عامل این شرکت بود .از نحوه فعالیت دقیق و تداوم کار این شرکت اطلاع دقیقی در دسترس نیست اما اینکه مدیران ارشد فدراسیون فوتبال در زمینه عقد قراردادهای تبلیغاتی فوتبال شرکتی تاسیس کرده‌اند شائبه‌هایی را به وجود اورد و شایعاتی نیز در این خصوص به وجود امد .اما به تازگی همین مدیران ارشد فدراسیون فوتبال در اقدامی مشابه اقدام به تاسیس و ثبت شرکتی با عنوان بلیط سبز فوتبال کرده اند. اگهی تاسیس این شرکت در روزنامه ابرار منتشر شده است و این به معنای شروع کار رسمی این شرکت است .شرکتی که رئیس هیات مدیره ان علی کفاشیان ،  نایب رئیس ان عزیزالله عزیز محمدی و دیگر اعضای ان مهدی محمد نبی دبیر کل فدراسیون فوتبال ،  محمد درخشان و حمید عماد هستند .موضوع این شرکت که از سوی هیات مدیره ان در اگهی ثبت اعلام شده بلیط سبز فوتبال  ،  تهیه و فروش بلیط مسابقات فوتسال و فوتبال ساحلی ،  تهیه و تولید تجهیزات کنترل بلیط‌های معمولی و الکترونیکی فوتبال و فروش تجهیزات مخصوص بلیط فروشی است .در اینجا چند سوال مطرح می‌شود : مگر در ایران بلیط فروشی الکترونیکی وجود دارد و یا اینکه تجهیزات مخصوص بلیط فروشی چیست ? ایا درست است مسئولان ارشد فدراسیون فوتبال در خصوص فروش بلیط‌های مسابقات فوتبال و یا موارد مشابه دست به ثبت شرکت بزنند ?  ایا کار انها به نوعی ایجاد رانت و بروز برخی شبهات و شائبه‌ها در زمینه‌های مختلف فوتبال نیست ?