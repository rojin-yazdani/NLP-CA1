سرویس ورزشی تابناک مجید رازانی پس از کسب اولین مدال طلای A کلاس موی تای جهان با اشاره به سطح این مسابقات اظهار کرد :  این رقابت‌ها با حضور 80 کشور دنیا از جمله تایلند ،  روسیه ،  اوکراین ،  بلاروس ،  ازبکستان ،  فرانسه و سایر مدعیان این رشته در دنیا برگزار شد و طبیعی است که در بالاترین سطح ممکن را دارا باشد.وی افزود :  خوشبختانه با وجود اینکه اولین حضور خود را در این سطح از مسابقات تجربه می‌کردیم اماملی پوشان کشورمان بسیار خوب ظاهر شدند و فکر می‌کنم با این شرایط در دوره‌های بعد خود را به سکوی برتر این مسابقات برسانیم.دارنده مدال طلای جهان تصریح کرد :  البته ما با اختلاف بسیار کمی از دیگر کشورها به جایگاه ششم رسیدیم و در صورتی که دو ملی پوشان دیگرمان هم به فینال می‌رسیدند اکنون ما بر یکی از سکوهای اول تا سوم جهان تکیه می‌زدیم. وی خاطرنشان کرد :  البته کسب 7 مدال برنزو یک طلا هم توسط ملی پوشان کشورمان اتفاق بسیار مبارک و نشانگر پیشرفت بسیار سریع موی تای در کشورمان است ،  اما مطمئن هستم که این نیمی از پتانسیل این رشته در کشورمان است و در اینده خیلی چیزها را ثابت خواهیم کرد.رازانی در ادامه خواستار توجه بیشتر مسئولین به این رشته شد و افزود :  ما در این مسابقات شاهد سرمایه گذاری بسیار زیاد اغلب کشورهای حاضر بودیم. بدیهی است که اگر ما هم به دنبال پیشرفت و موفقیت هستیم و می‌خواهیم از این قافله عقب نمانیم باید ضمن سرمایه گذاری بیشتر در انجمن ،  موی تای را به سمت فدراسیون شدن سوق دهیم.وی همچنین با ابراز تشکر از تلاش‌های صورت گرفته برای پیشرفت این رشته گفت :  خوشبختانه تغییر سیستم موی تای از سبک به انجمن اتفاق بزرگی بود و امیدواری ما را چند برابر کرد. جای خوشحالی است که مسئولین انجمن موی تای و شخص اقای نصیری از جنس این رشته هستند و الحق هم که در طول ماه‌های اخیر برای تیم ملی هیچ چیز کم نگذاشتند.رازانی در پایان گفت :  از تلاش همه مربیان و کسانی که در این راه بزرگ به من کمک کردند ابراز تشکر دارم و امیدوارم که انها در ادامه این راه هم مشوقین و یاری دهندگان اصلی من باشند.