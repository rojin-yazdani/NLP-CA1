البته نمی‌توان منکر این قضیه شد که پرسپولیس تا حدودی نسبت به بازیهای قبلی بهتر بود اما در اواخر بازی شاگردان دایی باز هم همان بودند که پیش از این نشان داده بودند و با روی اوردن به یک بازی احساسی همه چیز را همانطور پیش بردند که میزبان دلش می‌خواست و انتظارش را می‌کشید و در نتیجه هم هفتمین شکست خود را متحمل شدند تا طلسم 17 سال بدون باخت بودن پرسپولیس در برابر تراکتورسازی توسط یاران کمالوند شکسته شود … به گزارش خبرنگار ورزشی تابناک  ،  دایی از پرسپولیس کنار نمی‌کشد. همان‌طور که تا اخرین لحظات به عنوان بازیکن و سرمربی در تیم‌ملی باقی ماند. استعفا موجب می‌شود که تمام مبلغ قرارداد دایی پرداخت نشود ،  پس با دادن وعده‌ی قهرمانی ،  ان‌قدر در سمت خود می‌ماند تا یا مدت قراردادش به اتمام برسد یا اخراج بشود ؛  که در هر دو حالت تمام مبلغ قراردادش را گرفته است و دیگر لازم نیست برای گرفتن پول تا شکایت از فیفا پیش برود  !  در ضمن دایی در جدال با فدراسیون فوتبال است و در این شکی نیست. فرض اما این است ؛  همان‌جور که سایت طرفداران پرسپولیس و برخی‌ها مدعی شده‌اند ،  تمام فدراسیون از کفاشیان گرفته تا عنایت و شریفی ،  در کار کارشکنی علیه پرسپولیس هستند. تیم دایی که به قول خودش بهترین تیم لیگ برتر است نشان داده که توان مقابله با این توطئه‌ها که در قالب ناداوری و احکام انضباطی غیرعادلانه نمود پیدا کرده‌اند ،  مقاومت کند و مقابل این قدرت قاهر بازنده است. با این حساب باز قول دایی مبنی بر قهرمانی لااقل تا زمانی که ادم‌هایی نظیر کفاشیان و تاج در راس امور هستند ،  بعید است  ! شواهد به گونه‌ای است که گمان می‌رود پرسپولیس ارام ارام در حال به حاشیه رفتن است . اگر چه تا این لحظه اختلافاتی که از گوشه و کنار به گوش می‌رسد ،  پشت پرده باقی مانده است اما واقعیت این است که مشکلاتی دراین تیم وجود دارد ، مشکلاتی که کم و بیش در مورد باقری و رضایی و اختلاف نظرها در مصاحبه‌های اخیر مشاهده می‌شود و قابل کتمان نیست. پروژه اخراج شیث رضایی به هر شکلی بود تمام شد و شاید به سود شیث هم تمام شد و این در حالیست که برخی می‌گویند کاشانی از همان ابتدای امر هم به هیچ وجه موافق اخراج شیث نبود و در جلسه مشترک هم این موضوع را اشکارا بیان کرد اما دایی حاضر به کنار امدن با کاپیتان دوم تیمش و حتی مدیرعامل پرسپولیس نشدو به هیچ وجه رضایت به بخشش رضایی نداد تا جاییکه 3 باخت پشت سر هم سرمربی سرخها را مجبور به عقب نشینی کرد …  کاپیتان دوم پرسپولیس اخراج شد و بعدبازگشت و پس از ان کاپیتان اول کریم باقری ،  اسطوره فوتبال ایران هم البته محترمانه و لای زرورق پیچیده شده کنار گذاشته شد !  در ان شرایط هم کاشانی کوشید که این اتفاق رخ ندهد و اقا کریم را ترغیب به ماندن کند اما این اتفاق رخ نداد و اقا کریم ترجیح داد کلا از فوتبال خداحافظی کند.در مورد باقری  ،  اصرار خود اقاکریم بر رفتن اندکی از تشعشعات اختلافات موجود را  ، حداقل در رسانه‌ها کاست چرا که وقتی باقری مصرانه پایش را در یک کفش کرد که می‌خواهد خداحافظی کند دیگر کسی از کاشانی توقع نداشت که کاپیتان محبوب سرخها را به زور وادار به ماندن کند  ،  اما اگر شخصیت باقری چیزی غیر از این که هست می‌بود معلوم نبود که کار به کجا می‌کشید و مباحث مدیر و مربی پرسپولیس بر سر این موضوع سر از کجا درمی اورد ! البته انچه مشخص است این است که اگر پرسپولیس بتواند در یکی  ،  دو بازی نتیجه بگیرد و خودش را از وضعیت موجود بیرون بکشد همه چیز عوض خواهد شد  ،  مساله‌ای که هواداران و دوستداران دایی و پرسپولیس امیدوار بودند استارتش درتبریز و در مقابل تراکتورسازی زده شود اما یاران دایی نتیجه این دیدار را هم واگذار کردند تا وضعیت کما فی السابق در قلعه پرسپولیس باقی بماند  ،  ادامه این روند شاید کاشانی را مجاب کند که زین پس در قبال تصمیم‌هایش محکم‌تر عمل کند و دیگر هیچگاه در مقابل دایی عقب نشینی نکند و اگر مدیرعامل سرخها به این نتیجه دست یابد مطمئنا وضعیت دایی در روزهای بحرانی با توجه به شناختی که از او داریم با نگرانی توام خواهد شد . بدون تعارف بعد ار حرفهای دایی در برنامه 90 و نشان دادن مدارک مستند علیه کفاشیان  ،  دعوای انها علنی شد و سوتهای مشکوک برای پرسپولیس با صدای بلند به صدا درامد  !  متاسفانه دود این دعوا به چشم پرسپولیسی‌ها رفت  … سوتهای بلند از دربی بلندتر شد و این تیم به جای تساوی بازی حیثیتی را باخت پس از ان مقابل مس در ثانیه‌های پایانی یک پنالتی محرز بسود پرسپولیسی‌ها گرفته نشد  ،  و در برابر سپاهان توسط قهرمانی داور معروف !  سناریو چند سال قبل تکرار شد و تساوی با پنالتی مشکوک به باخت تبدیل شد … هوشنگ نصیرزاده گفت :  داور در مسابقه پرسپولیس و تراکتورسازی 2 پنالتی تیم پرسپولیس را اعلام نکرد .به گزارش خبرگزاری ورزش ایران ایپنا ،  کارشناس داوری فوتبال گفت  :  در دقیقه 14 داور باید یک اخطار به محمد نصرتی مدافع تراکتور نشان می‌داد و پس از ان رسول فروغی کمک داور مسابقه یک موقعیت عالی تیم پرسپولیس را به اشتباه افساید اعلام کرد. پرسپولیس با توجه به شرایطی که از اغاز با ان روبرو بود و با ارامش و اطمینانی که در ابتدای فصل شروع کرد می‌توانست روزهایی اینچنین راتجربه نکند و این دقیقا همان نکته‌ای بود که کارشناسان امر و هواداران بیشمار سرخها در ابتدای فصل بر ان تاکید داشتند و ان را وجه تمایز خود می‌دانستند اما به عینه می‌بینیم که همه پیش بینی‌ها اشتباه از اب درامد و پرسپولیس کاشانی - دایی امروز برخلاف تصورات شاید به واسطه برخی ندانم کاریها حاشیه سازیها و کارشکنی‌ها را تجربه کرده و خواسته‌ها را براورده نکرده است .شاید در مورد باقری فقط کافی بود دایی با روشی دیگر عمل می‌کرد  ،  از او به درستی استفاده می‌کرد ، حرمتش را بیش از این حفظ می‌کرد و … واگر چنین می‌شد شاید اقا کریم هم خداحافظیش را تا پایان فصل به تاخیر می‌انداخت و مواردی مشابه  … مطمئنیم که اتشی که امروز قلعه سرخها را نشانه گرفته است قادر نخواهد بود پرسپولیس بزرگ را خاکستر کند اما قطعا اگر کوتاه امدن‌های پیاپی کاشانی  ،  باقری و … نبود شاید برخی اتفاقات امروز موجبات اتش سوزی بزرگی را فراهم کرده بود.باید دید تا کی همگان انجا در پرسپولیس  ،  در مقابل دایی  ،  عقب نشینی می‌کنند و سکوت اختیار می‌کنند و باید دید تا کی علی دایی همچنان بر مواضع خود از کوچک و بزرگ  ،  پافشاری خواهد کرد …