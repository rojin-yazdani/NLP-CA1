سرمربی تیم ملی فوتبال اسپانیا معتقد است که با وجود اینکه تیم‌های سختی در قرعه انها در جام جهانی برزیل 2014 وجود دارند اما در گروه مرگ نیستند.به گزارش فارس ،  ویسنته دل بوسکه پس از هم‌گروهی اسپانیا با هلند ،  شیلی و استرالیا در رقابت‌های جام جهانی 2014 برزیل اظهار داشت :  این هم یک قرعه دیگر از قرعه‌های جام جهانی است. نمی‌توانیم این را یک قرعه اسان بدانیم و کارمان سخت خواهد بود. فکر نمی‌کنم که در گروه مرگ باشیم زیرا گروه‌های سخت‌تر دیگری وجود دارند مثل گروهی که اروگوئه ،  ایتالیا و انگلیس در ان حضور دارند اما مطمئنا گروه سختی داریم.وی ادامه داد :  امروز صبح گفته بودم هلند را به عنوان اولین بازی‌مان در پیش داریم و سپس باید ببینیم چه اتفاقی می‌افتد. شیلی فوتبال بسیار خوبی به نمایش می‌گذارد که در چند سال گذشته بازی مقابل انها بسیار سخت بوده است. انها در فشار وارد کردن تیم بسیار قدرتمندی هستند و بازیکنان بسیار باهوش و توانمندی دارند. بازی مقابل انها بسیار سخت است.سرمربی تیم ملی اسپانیا خاطرنشان کرد :  هلند از 2010 تاکنون به خصوص در خط دفاعی و خط هافبک تغییر کرده است اما هنوز فان پرسی و روبن را در اختیار دارد. استرالیا تیمی است که کمتر از همه می‌شناسیم اما این به معنای ان نیست که ضعیف‌ترین تیم گروه هستند. رقابت با انها هم مشکل خواهد بود.وی اضافه کرد :  باید خودمان را از همان روز اول مسابقات اماده کنیم و ذهنیت خوبی در این مسابقات داشته باشیم. انها هرچیزی را از ما انتظار خواهند داشت اما این به عهده ماست که چگونه عمل کنیم. تصور می‌کنم که برزیل صدرنشین گروهش می‌شود و ما هم باید تلاش کنیم تا در گروهمان صدرنشین شویم.سرمربی قهرمان دوره گذشته رقابت‌های جام‌جهانی گفت :  در هر مسابقه در اب و هوای سردتری مسابقه خواهیم داد. باید این را بپذیریم که کاری از دست ما ساخته نیست.