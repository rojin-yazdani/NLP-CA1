در مراسم بدرقه تیم ملی فوتبال ،  ملی‌پوشان با قرائت دعای بدرقه از زیر کلام‌الله مجید عبور کردند.به گزارش ایسنا ،  مراسم بدرقه تیم ملی فوتبال در ورزشگاه 12 هزار نفری ازادی با حاشیه‌هایی همراه بود که مهم‌ترین ان‌ها عبور ملی‌پوشان از زیر قران مجید بود. پیش از شروع مراسم بدرقه تیم ملی فوتبال ایران که در مجموعه ورزشی 12 هزار نفری ازادی تهران در حال برگزاری است ،  گروه‌های سرود و تواشیح به اجرای سرود به مناسبت اعیاد شعبانیه و همچنین سرودی در حمایت از تیم ملی اجرا کردند. سپس یک گروه نمایش با نام جوانان از خراسان شمالی با موزیک محلی به اجرای رقص محلی خود پرداختند که برنامه انان با تشویق شدید حضار همراه بود.بعد از ان بازیکنان تیم ملی یک به یک با عبور از تونل طراحی شده ،  با اعلام مجری مراسم به روی سکویی که در مرکز زمین تعبیه شده بود امدند و مورد تشویق علاقه‌مندان قرار گرفتند. در میان بازیکنان تیم ملی رضا قوچان نژاد ،  اشکان دژاگه و دانیل داوری به همراه جواد نکونام و اندرانیک تیموریان شدیدا مورد تشویق قرار گرفتند.کارلوس کی‌روش نیز در جایگاه ویژه در کنار وزیر ورزش و علی کفاشیان نظاره‌گر این مراسم بود و زمانی که نام او برای تشویق از بلندگو اعلام شد ،  از جای خود بلند شد و با در دست گرفتن پرچم کوچک ایران ،  به ابراز احساسات علاقه‌مندان که شدیدا او را مورد تشویق قرار می‌دادند ،  پاسخ گفت. این پرچم همان پرچمی بود که یک کودک ایرانی در بازی تیم ملی مقابل کره جنوبی در تهران در چارچوب مسابقه‌های مقدماتی جام جهانی به سرمربی تیم ملی اهدا کرد و وی همان زمان اعلام کرد که این پرچم را همیشه نزد خود نگه خواهد داشت.همچنین مجری مراسم از هاشم بیگ‌زاده مدافع مصدوم تیم ملی که هم‌اینک در برزیل برای مداوا حضور دارد ،  تقدیر کرد و تماشاگران نیز او را مورد تشویق قرار دادند. دعای بدرقه توسط یکی از روحانیون برای اعضای تیم ملی خوانده شد و بازیکنان پس از ان از زیر قران رد شدند.