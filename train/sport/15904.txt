پس از انجام مراسم قرعه کشی مسابقات پینگ پنگ ازاد جهانی هند نمایندگان ایران حریفان خود را شناختند .به گزارش فارس ،  بر این اساس در بخش مردان و در مرحله گروهی محمد فرقدانی در گروه 2 ابتدا به مصاف جای پانگ از سنگاپور می‌رود و سپس برابر سایان پائول از هند قرار خواهد گرفت .محمد بایرامپور دیگر شرکت کننده ایران در گروه 3 ابتدا راج موندال از هند را در پیش روی دارد و سپس مقابل دورجی از بوتان می‌ایستد .در این بخش محمدرضا اخلاق پسند و مهران احدی دو ملی پوش دیگر ایران به دلیل داشتن سید دیداری برگزار نخواهند کرد تا تکلیف بازیکنان صعود کننده گروه‌های مختلف مشخص شود .در بخش زنان نیز در مرحله مقدماتی ندا شهسواری در گروه یک به ترتیب با پاتکار و اروم باکام دو بازیکن هندی مسابقه می‌دهد و انا فیاضیان نیز در گروه 4 برابر ساها سرابوده و تیپال از قرار خواهد گرفت .در بازی‌های زیر 21 سال فیاضیان با ژیشکویچ از بلاروس مسابقه می‌دهد ،  او در بازی دوم به مصاف انتکیتا داس از هند می‌رود و در اخرین بازی مرحله مقدماتی خود برابر سانیا سه هال از هند صف ارایی خواهد کرد .در این پیکارها 78 بازیکن از 15 کشور جهان حضور دارند.