مربی دروازه بانهای تیم فوتبال مس کرمان درگیری مهدی رحمتی با کادر فنی این تیم را تکذیب کرد.حسین ترابپور مربی دروازه بانهای تیم فوتبال مس کرمان به خبرنگار ورزشی برنا گفت :  مهدی رحمتی به پرویز مظلومی و دیگر اعضای کادر فنی مس توهینی نکرده است و این خبر که وی با کادر فنی درگیر شده ، صحت ندارد. وی در ادامه گفت :  در بازی مقابل پیام پرویز مظلومی تصمیم گرفت به رحمتی استراحت دهد و غیبت وی در ان مسابقه به همین دلیل بود. ترابپور اضافه کرد :  رحمتی یکی از با انگیزه‌ترین نفرات تیم ما است و هر روز جدا از تمرینات تیمی به انجام تمرینات اختصاصی نیز می‌پردازد و به همین دلیل هیچ نگرانی از بابت دروازه مس نداریم.