کمیته انضباطی فدراسیون فوتبال در ارتباط با تخلف تماشاگران منتسب به باشگاه استقلال ،  امیر قلعه نویی سرمربی این تیم و همچنین تخلف باشگاه سایپا رای خود را اعلام کرد .به گزارش ایسنا ،  با توجه به تخلفات امیر قلعه نویی مبنی بر اعتراض به نحوه قضاوت ،  دخالت در امر داوری و تحریک تماشاگران ،  وی منطبق با بند الف و ب ماده 34 به توبیخ کتبی با درج در پرونده و پرداخت مبلغ بیست میلیون ریال جریمه نقدی محکوم شد .در خصوص فحاشی تماشاگران منتسب به تیم استقلال نسبت به داوران ،  مسئولین فدراسیون و سرمربی تیم مقابل ،  منطبق با ماده 71 ائین نامه انضباطی باشگاه استقلال به برگزاری یک مسابقه به عنوان میزبان در استان همجوار با نظر سازمان لیگ برتر با حضور هواداران و قید عدم حضور لیدرها و پرداخت مبلغ بیست میلیون ریال محکوم شد .تمامی لیدرهای تیم فوتبال استقلال تهران به استناد ماده 86 از حضور در استادیوم‌های ورزشی تا اطلاع ثانوی محروم شدند .تیم سایپا کرج به استناد بند الف ماده 69 ائین نامه و به دلیل اخطار گرفتن چهار بازیکن این تیم به پرداخت مبلغ دو میلیون ریال جریمه نقدی محکوم شد.