منصور بیک محمدلو ،  دبیر کمیته انضباطی باشگاه درباره احکام صادر شده جلسه روز گذشته پرسپولیس ،  گفت :  جلسه روز گذشته برای رسیدگی به پرونده محمد نوری ،  شیث رضایی و سعید حلافی تشکیل شد و اعضا کمیته پس از شنیدن دفاعیات بازیکنان رای خود را صادر کردند. به گزارش خبرگزاری فارس ،  وی ادامه داد :  اعضا پس از شنیدن دفاعیات محمد نوری ،  در مورد دریافت کارت زرد در بازی برابر مس کرمان و با در نظر گرفتن اینکه کمیته انضباطی فدراسیون فوتبال جریمه‌ای 3 میلیون تومانی را برای این بازیکن در نظر گرفته است ،  به تذکر شفاهی بسنده کرد. نوری در مورد عدم ارایه گذرنامه جدیدش به باشگاه نیز با اکثریت ارا ،  تبرئه شد. بیک محمدلو به پرونده شیث رضایی اشاره کرد و گفت :  شیث رضایی در تهران حضور نداشت اما با هماهنگی‌های به عمل امده ،  دفاییاتش را به باشگاه ارسال کرد و اعضای کمیته انضباطی پس از مطالعه لایحه دفاییه ،  وی را به دلیل انجام مصاحبه‌ای که به تنش در باشگاه انجامید ،  به کسر 15 درصد از مبلغ قراردادش محکوم کردند. وی اضافه کرد :  موضوع دیگری که در این جلسه مورد بررسی قرار گرفت غیبت سعید حلافی در تورنمنت 6 جانبه دبی به دلیل عدم امادگی گذرنامه وی بود که اعضا ،  پس از شنیدن دفاعیات این بازیکن ،  او را به کسر 5 درصد از مبلغ قراردادش محکوم کردند. بیک محمدلو همچنین با اشاره به حرکت جوانمردانه حمید علی عسگر دربازی برابر تیم فوتبال راه اهن ،  گفت :  حرکت جوانمردانه علی عسگر نیز در این جلسه مورد تقدیر قرار گرفت و بر اساس نظر اعضای کمیته انضباطی ،  علاوه بر تقدیر کتبی ،  مبلغ 5 میلیون ریال پاداش نیز برای ایشان در نظر گرفته شد. حمیدعلی عسگر در بازی برابر راه اهن در صحنه‌ای که پرسپولیس در موقعیت حمله قرار داشت به دلیل اسیب دیدگی یکی از بازیکنان تیم حریف ،  توپ را به بیرون زد. دبیر کمیته انضباطی باشگاه در پایان خاطرنشان کرد :  بازیکنانی که جرایمی برای انها در نظر گرفته شده است در صورت تمایل می‌توانند ظرف مدت 10 روز ،  اعتراض خود را به احکام صادر شده به شورای استیناف باشگاه به صورت کتبی ارائه نمایند.