تیم فوتبال پرسپولیس به لطف گل دیرهنگام نوروزی ،  سپاهان را در خانه شکست داد.به گزارش تابناک  ،  هادی نوروزی در دقیقه 92 گل پرسپولیس را به ثمر رساند و با این گل رکورد 554 دقیقه‌ای شهاب گردان در سپاهان که دروازه‌اش باز نشده بود شکسته شد. در ادامه هفته بیست و ششم لیگ برتر ،  تیم پرسپولیس برابر سپاهان صف‌ارایی کرد. از اغاز این دیدار ،  تیم پرسپولیس بازی به مراتب بهتری را نسبت به مهمانش ارائه داد. با این حال ،  تیم سپاهان هم فرصت‌های خوبی برای گلزنی داشت. نیمهٔ نخست این بازی گلی نداشت. در اغاز نیمه دوم درگیری سوکای با نیلسون برای تصاحب توپ چنددقیقه‌ای بازی را متوقف کرد که داور کشمکش بین بازیکنان را با دادن یک کارت زرد به سوکای پایان داد. در ادامه بازیکنان پرسپولیس بر این باور بودند یک پنالتی باید برای ان‌ها گرفته می‌شد که داور چنین نظری نداشت. هادی نوروزی تک گل این دیدار را در دقیقه سوم وقت‌های تلف شده به ثمر رساند. مهاجم سرخ‌پوشان با استفاده از غفلت مدافعان زرد پوش در محوطه شش قدم دروازه شهاب گردان را فرو ریخت تا خاطره قهرمانی این تیم با گل دیر هنگام سپهر حیدری در سال 87 در یاد هواداران زنده شود. در این دیدار سوشاک از سپاهان با دریافت دو کارت زرد در دقیقه 66 از زمین بازی بیرون شد تا سپاهان نزدیک به یک سوم زمان بازی را ده نفره دنبال کند. ترکیب پرسپولیس :  نیلسون ،  سیدجلال حسینی ،  محسن بنگر ،  حسین ماهینی ،  مهرداد پولادی ،  رضا حقیقی ،  مارکو پروویچ ،  میثم نقی‌زاده ،  ولاتکو دانوسکی  ( از دقیقه 75 کریم انصاری‌فرد )  ،  محمد قاضی و هادی نوروزیسرمربی :  یحیی گل‌محمدی*ترکیب سپاهان :  شهاب گردان ،  میلان سوشاک ،  فرشید طالبی ،  احسان حاج‌صفی ،  اروین بولوکو ،  امید ابراهیمی ،  محرم نوید کیا ،  امین جهان عالمیان ،  حسین پاپی ،  جواهیر سوکای  ( از دقیقه 76 محسن ایران‌نژاد )  و محمدرضا خلعتبریسرمربی :  زلاتکو کرانچارگهر یک گام به سقوط نزدیک‌تر شدتراکتورسازی با برتری دو بر یک برابر گهر دورود ،  فاصلهٔ سه امتیازی‌اش را با استقلال در صدر جدول حفظ کرد. در ادامه رقابت‌های هفته بیست و ششم لیگ برتر ایران ،  تیم گهر در دورود میزبان تراکتورسازی تبریز بود که در پایان نود دقیقه تلاش ،  این تیم تراکتور بود که با گل‌های جواد کاظمیان و مهدی سید صالحی در دقایق 56 و 63 توانست میزبانش را شکست دهد. در دقیقهٔ پایانی بازی گهری‌ها ،  یکی از گل‌های خورده را توسط نایینی جبران کردند تا بازی با نتیجهٔ دو بر یک به سود تیم میهمان پایان یابد.پیرزوی راه‌اهن مقابل داماش تیم فوتبال راه‌اهن با پیروزی مقابل راه‌اهن پس از دو هفته ناکامی تا رده هشتم جدول بالا امد. در چهارچوب هفته بیست و ششم لیگ برتر فوتبال ایران ،  تیم‌های راه‌اهن و داماش گیلان از ساعت 16 در ورزشگاه اکباتان به مصاف یکدیگر رفتند. راه‌اهن پس از دو هفته ناکامی مقابل داماش گیلان با نتیجه یک بر صفر به پیروزی رسید تا به شرایط خود در جدول بهبود ببخشد. تک گل راه‌اهن را در این دیدار فرزاد اشوبی در دقیقه 59 به ثمر رساند. در اینجا باید گفت ،  در اغاز هفته بیست و ششم لیگ برتر استقلال صدرنشین که در شیراز به مصاف فجرسپاسی رفته بود ،  توانست این تیم را با نتیجه غیرقابل پیش‌بینی پنج بر صفر شکست دهد و با سه امتیاز سرنوشت ساز شیراز را ترک کند. دقایق ابتدایی با نمایش کسل‌کننده دو تیم همراه بود ،  اما استقلال ارام ارام بر بازی مسلط شد و در دقیقه 24 اولین خطر را روی دروازه میزبان ایجاد کرد. ضربه سر پژمان منتظری را مدافع فجرسپاسی از روی خط دروازه برگرداند تا دروازه‌ها همچنان بسته بماند. دقایقی بعد محمد نظری ،  بازیکن فجرسپاسی در یک موقعیت تک‌به‌تک ،  توپ را از چند قدمی دروازه استقلال به بیرون زد و سرانجام در دقیقه چهل ،  برتری استقلال رقم خورد. اما پس از انکه سیاوش اکبرپور توسط صالح خلیل ازاد ،  دروازه‌بان فجر سپاسی در محوطه جریمه سرنگون شد ،  داور مسابقه یک ضربه پنالتی را به سود استقلال اعلام کرد. جواد نکونام این ضربه را به گل اول بازی تبدیل کرد تا نیمه نخست با برتری یک بر صفر ابی‌ها به پایان برسد. فرزاد حاتمی در دقیقه 49 گل دوم را هم به ثمر رساند. او پاس جی لوید ساموئل را که بین دو نیمه به جای عباس محمد رضایی وارد بازی شد بود ،  با یک چرخش زیبا به گل دوم بازی تبدیل کرد تا مقدمات برد پرگل استقلال در شیراز فراهم شود. در ادامه حملات بی‌محابای استقلال ،  سیاوش اکبرپور در دقیقه 64 پاس مجتبی جباری را به گل سوم این تیم تبدیل کرد. در دقیقه 71 مسابقه ،  مجتبی جباری یک بار دیگر با یک پاس دقیق فرزاد حاتمی را در موقعیت گلزنی قرار داد تا این بازیکن با یک بغل پای هوشمندانه گل چهارم تیمش را هم وارد دروازه حریف کند. ارش برهانی در دقیقه 91 گل پنجم را به ثمر رساند تا استقلال با این برد پرگل به لحاظ تفاضل گل هم از تیم‌های تراکتورسازی و سپاهان پیشی بگیرد. در دیگر بازی مهم روز گذشته فولاد خوزستان ،  یکی دیگر از مدعیان قهرمانی در خانه ملوان به تساوی دو بر دو رضایت داد تا فاصله‌اش با استقلال صدرنشین به شش امتیاز برسد. در ادامه بازی‌های هفته بیست‌و ششم روز گذشته ،  سه بازی دیگر هم انجام شد که طی ان‌ها پیکان به مصاف سایپا رفت ،  نفت ابادان با الومینیوم هرمزگان رودررو شد و ذوب اهن و مس در اصفهان یکدیگر را ملاقات کردند.جدول گلزنان16گل  : سیدجلال رافخایی ( ملوان ) 11گل :  مهدی سید صالحی  ( تراکتورسازی ) 10گل :  لوسیانو پریرا ( فولاد )   ،  یعقوب کریمی ( نفت تهران ) 9گل :  ارش برهانی ( استقلال )   ،  فرزاد حاتمی ( استقلال )   ،  جواهیرسوکای ( سپاهان ) 8گل :  علیرضا جهانبخش ( داماش گیلان )  ،  محمدرضا خلعتبری ( سپاهان )  ،  سعید دقیقی ( سایپا )  ،  مصطفی شجاعی ( مس )  ،  فلاویو لوپز  ( تراکتورسازی ) 7گل :  مجتبی شیری ( راه اهن ) 4 گل :  امید ابراهیمی ( سپاهان )   ،  کریم انصاری فرد ( پرسپولیس )   ،  سجاد شهباززاده ( سایپا )   ،  روح الله عرب ( نفت ابادان )   ،  رضا عنایتی ( مس )   ،  میلاد نوری ( صبای قم )  نتایج هفته بیست و ششم لیگ برتر پرسپولیس 1  -  0 سپاهان راه اهن 1  -  0 داماش گهر زاگرس 1  -  2 تراکتورسازی ذوب اهن 1  -  2 مس نفت ابادان 1  -  1 الومینیوم پیکان 1  -  2 سایپا ملوان 2  -  2 فولاد فجر سپاسی 0  -  5 استقلال