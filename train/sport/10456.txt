عصر امروز دو تیم استیل اذین و تیم ب پرسپولیس در یک بازی تدارکاتی در ورزشگاه شهریار به مصاف هم رفتند. این دیدار در 3 زمان 35 دقیقه‌ای برگزار شد که در نهایت با تساوی 2 بر 2 به پایان رسید.فارس ،  هدایت تیم ب پرسپولیس که در دسته دوم تهران حضور دارد بر عهده اسماعیل حلالی ،  بازیکن سابق پرسپولیس بود.محمد خاکپور ،  سرمربی استیل اذین و همبازی سابق حلالی قصد داشت در این دیدار از همه بازیکنانش استفاده کند. به همین خاطر در این 3 تایم 35 دقیقه‌ای بارها بازیکنانش را تعویض کرد و هر بار تیم جدیدی را راهی میدان کرد.در این دیدار در 35 دقیقه اول ،  ابتدا پرسپولیس ب به گل اول دست یافت اما اگیدیوس مایوس ،  مدافع جدید استیل اذین روی ارسال از سمت راست حسین کعبی با ضربه سر گل تساوی را به ثمررساند.در تایم دوم فریدون زندی استیل اذین را پیش انداخت و در حالی که این تیم از حریف خود پیش بود ،  محمد خاکپور باز هم ترکیب تیمش را عوض کرد و به بازیکنان جوانش از جمله حامد خسروی ،  فریبرز گرامی ،  هادی ایمانی و بابک لطیفی میدان داد.در 35 دقیقه سوم شاگردان اسماعیل حلالی به گل تساوی دست یافتند و این بازی دوستانه در نهایت با تساوی 2 بر 2 به پایان رسید.این اخرین بازی دوستانه استیل اذین پیش از شروع رقابت‌های نیم فصل دوم لیگ برتر بود.استیل اذین روز یکشنبه اینده در ورزشگاه ازادی در هفته بیست و یکم لیگ برتر به مصاف استقلال تهران خواهد رفت.