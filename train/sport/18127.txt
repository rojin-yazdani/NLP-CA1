تمام بازیکنان پرسپولیس پس از تمرین امروز برای ثبت قرارداد به هیئت فوتبال استان تهران رفتند. با توجه به اینکه مهلت ثبت قرارداد تیم‌ها با بازیکنان امروز به پایان می‌رسد از همین رو با تدابیر مسئولان باشگاه پرسپولیس تمام بازیکنان پس از تمرین امروز راهی هیئت فوتبال استان تهران شدند.به گزارش فارس ،  در این بین تمام اعضای کادر فنی نیز برای ثبت قراردادهای خود به هیئت فوتبال استان تهران رفتند. با این حساب مشخص شد که پرسپولیسی‌ها برای ثبت قرارداد در هیئت فوتبال مشکل خاصی ندارند ،  همچنین پس از بازی دوستانه امروز پرسپولیس و ملوان حدود 300 هوادار با جمع شدن دور خودروی علی دایی از وی قهرمانی در لیگ برتر و پیروزی مقابل تراکتورسازی تبریز را خواستار شدند.علی دایی نیز گفت :  فقط نیاز به حمایت شماها داریم و تمام تلاشمان را برای شما انجام خواهیم داد تا ان‌شاالله بتوانیم شرمنده شما نباشیم ،  این صحبت‌های دایی باعث شد تا هواداران به شدت او را تشویق و با لقب اقای گل جهان او را از ورزشگاه درفشی‌فر بدرقه کنند.