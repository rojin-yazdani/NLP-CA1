در ایده‌ای که این روزها در منچستر در ذهن مردم این شهر و هواداران یونایتد افتاده ،  بی گمان نوعی مازوخیسم ناباورانه به چشم می‌خورد. برای اینکه درخواست طرفداران شیاطین سرخ از سرالکس فرگوسن برای استعفا دادن به نشانه اعتراض به خانواده گلیزر مالک این باشگاه ،  بیش از اینکه نوعی فداکاری همراه با اغراق باشد ،  یک نوع جنون و دیوانگی محض تلقی خواهد شد .به نوشته قدس ؛  اما طبق انچه نشریه گاردین در مورد یک جلسه مهم هواداران پیش از پیروزی برابر بارنلی که 300 هوادار در ان شرکت جسته بودند ،  نقل کرده ،  هدف از این گردهمایی برنامه ریزی و اقدامی برای بیرون کردن این خانواده منفور امریکایی که از سال 2005 تاکنون مالکیت یونایتد را برعهده دارند بوده و حتی در بین پیشنهادهایی که در ذهن هواداران راه یافته ،  نوشتن یک نامه زیبا به سرالکس برای درخواست از او به منظور ترک نیمکت یونایتد است .این قصه به همین جا ختم نمی‌شود. این طور که پیداست ،  هواداران تیم حتی درحال بررسی احتمال درخواست از اریک کانتونا و اقدام او به عنوان سردسته مردم ناراضی هستند و حتی نوعی راهپیمایی اعتراض امیز قبل از بازی یونایتد در لیگ قهرمانان برابر میلان برای ده مارس اینده را هم تدارک دیده اند .قرار است طبق این برنامه ،  هواداران پس از راهپیمایی وارد ورزشگاه شوند.هواداران یونایتد می‌گویند :  سرالکس گفته که یک سوسیالیست و فردی مردمی است و به همین خاطر باید بابت انچه در حال رخ دادن است ،  متاسف باشد .ایده هواداران تنها در صورتی می‌تواند مؤثر باشد که هزاران نفر طرفدار یونایتد یک نسخه از این نامه را به سرالکس فرگوسن بدهند تا ترس واقعی هواداران به مربی اسکاتلندی توضیح داده شود .انها می‌گویند اگر گلیزر همچنان مالک این باشگاه بماند ،  وراثت انها نابود خواهد شد. اتفاقی که هواداران دواتشه شیاطین سرخ نمی‌خواهند رخ دهد. اما هواداران در جریان بازی یونایتد در لیگ برتر هم شعارهای ضد یانکی خود را به نشانه اعتراض سردادند و قصد داشتند پلاکاردی که روی ان متن عاشق یونایتد باش ،  از گلیزر متنفر باش هم برافراشته کنند که مسؤولان ورزشگاه از انجام این کار پیش از بازی یونایتد برابر بارنلی مانع شدند .سرالکس فرگوسن پیش از این شک و تردیدهای زیادی در مورد مشروعیت خانواده گلیزر برای ریاست باشگاه یونایتد مطرح کرده بود. ولی پس از ان به نظر می‌رسید با مالکان باشگاه به توافق دوجانبه دست یافته است .اگرچه فعالیتهای تجاری اخیر گلیزر که حتی فروش احتمالی اولد ترافورد و مرکز ورزشی کارینگتون راهم شامل می‌شود ،  به هیچ وجه به مذاق سرالکس خوش نیامده اند. انچه مسلم است تا وداع کلی گلیزر با منچستریونایتد فاصله زیادی باقی است و اگر واقعا قرار باشد این اتفاق رخ دهد ،  تفرقه‌ای که در تیم ایجاد خواهد شد شاید به مراتب بدتر از انچه امریکایی‌ها سر منچستراورده‌اند ،  باشد. ولی هواداران همچنان روی ایده خود پافشاری می‌کنند و مصمم هستند تا سرالکس را به جلسه خود دعوت کنند .انها می‌گویند سرالکس مربی است که منچستریونایتد را به پدیده تبدیل کرده و اکنون باید فراتر از شرایط حال حاضر را ببیند. یونایتد باشگاهی با بیش از 70 هزار هوادار است و همچنان پول از دست می‌دهد. به همین خاطر استعفای فرگوسن می‌تواند یک فرضیه احتمالی برای مجبور کردن گلیزر به فروختن هرچه سریعتر باشگاه باشد. ولی شاید پیش از اینکه سناریوهای بعدی را تصور کنند ،  بهتر باشد به زمان حال بیندیشند. بخصوص که کارلوس تبس گفته بود برای دربی یونایتد و سیتی در کارلینگ کاپ می‌خواهد هرجور که شده از سرالکس انتقام گیرد ،  زیرا مهاجم ارژانتینی همچنان معتقد است که سرالکس او را در شرایط جدایی از یونایتد قرار داد. اما فرگی گفته که بابت ان اتفاق و رفتن تبس ذره‌ای هم افسوس نمی‌خورد .در این بازی برای اولین بار ریو فردیناند هم پس از سه ماه به ترکیب یونایتد بازمی گردد. فردیناند مدتها با مشکل اسیب دیدگی کمر مواجه بود و شاید هم او مثل رایان گیگز برای حل این مشکل از یوگا که راز طولانی بودن عمر ورزش پدیده ولزی است ،  استفاده کرده است.