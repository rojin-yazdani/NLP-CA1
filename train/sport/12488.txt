حاج‌صفی معتقد است که می‌توانستند شکست سنگینی را به حریف سنتی‌شان تحمیل کنند.تبریک می‌گوییم. بالاخره پس از چهار سال برنده داربی اصفهان شدید !  ما در این چهار سال همیشه با تفکر برد و با انگیزه شکست ذوب‌اهن به میدان می‌رفتیم ،  ولی بدشانسی می‌اوردیم و نمی‌توانستیم پیروز شویم. می‌خواهی بگویی که این داربی را با خوش‌شانسی بردید ? منظورم این است که در این داربی بدشانسی نیاوردیم و بردیم و بدشانسی نیاوردن به معنای این نیست که خوش‌شانسی اوردیم و پیروز شدیم.قبول داری نسبت به ذوب‌اهن برتری نداشتید و هر دو تیم بازی یکسان و پایاپایی به نمایش گذاشتند ? نه ،  قبول ندارم. حملات ما بسیار بیشتر از ذوب‌اهن بود و فکر می‌کنم انها شانس اوردند تنها دو گل خوردند. اگر خوش‌شانسی می‌اوردیم ،  می‌توانستیم این تیم را چهارتایی کنیم. مثلا مهدی جعفرپور در اواخر بازی می‌توانست دروازه ذوب‌اهن را باز کند که با بدشانسی این موقعیت را از دست داد.درخصوص داوری این دیدار اظهارات مختلفی صورت گرفته که در برخی از این اظهارات عنوان شده است پنالتی سپاهان صحیح نبود. نظر تو چیست ? عده‌ای همیشه دنبال این هستند تا پیروزی سپاهان را کمرنگ جلوه دهند و واقعا نمی‌دانم از این کار چه چیزی عایدشان می‌شود. ان پنالتی کاملا صحیح بود و هیچ شک و شبهه‌ای هم در داوری بازی وجود نداشت.با پیروزی در داربی با یک تیر دو نشان زدید و با شکستن طلسم ناکامی‌های‌تان در داربی ،  توانستید اختلاف امتیازتان با ذوب‌اهن را به حداقل برسانید. فکر می‌کنی سپاهان تا چند هفته دیگر صدرنشین می‌شود ? صدرنشینی سپاهان به‌زودی محقق می‌شود و مطمئن باشید این فصل هم جام در اصفهان می‌ماند و سپاهان جام قهرمانی را بالای سرش می‌برد. واقعا خوشحالم که در این بازی شش امتیازی توانستیم پیروز میدان شویم. به جرات می‌توانم بگویم که این بازی ،  حساس‌ترین بازی ما تا این هفته از مسابقات بود.خیلی با اطمینان از قهرمانی تیم‌تان صحبت می‌کنی ? چرا نباید با اطمینان صحبت کنم ?  وقتی توانسته‌ایم با یک بازی کمتر اختلاف امتیاز خود با صدرنشین را به عدد سه برسانیم ،  چرا باید به توانایی‌ها و قهرمانی تیمم شک کنم ?  هیچ‌کس تصور نمی‌کرد که سپاهان به این زودی اختلاف امتیازش با صدر جدول را به حداقل برساند ،  ولی دیدید که در مدت کوتاهی این کار را انجام دادیم.به بازی با شاهین بوشهر برگردیم. پس از اینکه تو در این دیدار به میدان رفتی ،  شایعات زیادی پیرامون غیبتت در اردوی تیم امید شنیده شد. حالا قضیه از چه قرار بود ? من دو روز قبل از این بازی و از ناحیه قوزک پا دچار مصدومیت شدم که خوشبختانه با تلاش کادر پزشکی تیم توانستم به بازی برسم.در برهه‌ای هم که خبر محرومیت و جریمه احتمالی‌ات از سوی کمیته انضباطی فدراسیون به گوش رسید ! مسوولان باشگاه در این خصوص هماهنگی‌های لازم با مسوولان فدراسیون و کادر فنی امید را انجام داده بودند و به همین دلیل مطمئن بودم که هیچ محرومیت و جریمه‌ای متوجه‌ام نمی‌شود.در این اردویی که پیش‌روی تیم امید است ،  حضور پیدا می‌کنی ? این اردو یک روز قبل از بازی ما مقابل استقلال است و از همین حالا باید منتظر یک دعوای دیگر میان مسوولان باشگاه‌مان با فدراسیونی‌ها باشم.خودت دوست داری در اردوی امید باشی یا مقابل استقلال بازی کنی ? برای من فرقی نمی‌کند ،  چون بازیکن هستم.ولی اگر این‌بار شرکت نکنی ،  احتمال دارد که از سوی فدراسیون با محرومیت و جریمه مواجه شوی ! من روز گذشته به باشگاه رفتم و از مسوولان خواستم از همین حالا هماهنگی‌های لازم را انجام دهند ،  چون نمی‌خواهم دوباره اخباری پیرامون محرومیت و جریمه‌ام منتشر شود ،  چون حتی شنیدن این اخبار هم برایم نگران‌کننده است.روزنامه گل