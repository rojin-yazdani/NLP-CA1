مدیر ورزشی تیم ملی فوتبال المان گفت : اوزیل شرایط بازی دوستانه با ارژانتین را ندارد.به گزارش فارس فردا شب  ( چهارشنبه )  در ورزشگاه اسپریت اره‌نا شهر دوسلدورف ،  ژرمن‌ها میزبان ارژانتین در جدالی دوستانه هستند. به این بهانه اولیور بیرهوف در گفت‌وگویی اظهار داشت :  خیلی خوشحالیم اولین بازی دوستانه‌مان ،  با ارژانتین و بسیار عالی است. از این که به بهانه مسابقه ،  جلسه تمرینی باز برای همه هواداران داشتیم و حتی کودکان توانستند ستارگان‌شان را از نزدیک ببینند ،  خوشحالیم.وی در مورد مصدومیت مسعود اوزیل اظهار داشت :  اکنون تلاش می‌شود که به بازی یکشنبه با اسکاتلند برسد. اما شرایط‌اش برای بازی با ارژانتین خوب نیست.بیرهوف همچنین در مورد کناره‌گیری فلیپ لام ،  میروسلاو کلوزه و پرمرته‌ساکر از تیم ملی المان بعد از رقابت‌های جام جهانی نیز اظهار نظر کرد.مدیر ژرمن‌ها اظهار داشت :  حین مسابقات جام جهانی حس کرده بودم چنین اقدام‌های را بعد از مسابقات حتما خواهیم داشت. در مورد تصمیمی که گرفتند ،  فکر می‌کنم باید همه به بازیکنان احترام زیادی بگذاریم. همیشه بعد از اینگونه مسابقات خیلی خوب توانستیم با استفاده از بازیکنانی جدید ،  دومرتبه بپاخیزیم.وی ادامه داد :  البته این سه نفر چهارشنبه به دوسلدورف می‌ایند و ان‌وقت در حضور هواداران ،  عکس یادگاری می‌گیرند و امضا می‌دهند. همچنین قرار است مراسم توزیع مدال نمادین هم داشته باشیم.بیرهوف همچنین در مورد پست کمک مربی تیم ملی که با خروج هانس دیتر فلیک خالی مانده  ،  نیز اظهار داشت :  در وضعیت خوبی قرارداریم. اکنون قرار نیست مربی به جمع ما اضافه شود. یواخیم لو با کمک اندرئاس کوپکه و یان بینامین ،  تمرینات را اداره خواهند کرد.در مورد بحث انتخاب کاپیتان جدید تیم ملی نیز وی عنوان کرد :  یواخیم لو با تیم ابتدا صحبت خواهد کرد و بعد از زوایای مختلف این موضوع را مورد بررسی قرارمی‌دهد. من هم در این زمینه حق نظر دارم. البته فکر می‌کنم در این مورد زیادی در رسانه‌ها بحث شده است. انچه مسلم است ، ‌این نکته بوده که کاپیتان واسطه مهمی برای مربی با تیم است. اما کلا زمانه کنونی با گذشته تا حدی فرق کرده است. خیلی اهمیت دارد که کاپیتان ،  شخصیت بالایی داشته باشد و در راه تکامل و پیشرفت تیم ،  با مربی مشارکت کند.