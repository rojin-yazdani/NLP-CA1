نماینده وزن 66 کیلوگرم کشورمان به مدال نقره رقابت‌های کشتی فرنگی قهرمانی جوانان اسیا بسنده کرد. به گزارش خبرگزاری فارس و به نقل از سایت فدراسیون جهانی کشتی ،  رقابت‌های کشتی فرنگی قهرمانی جوانان اسیا از صبح امروز به میزبانی تایلند اغاز شد که رامین طاهری در وزن 66 کیلوگرم که 11 کشتی‌گیر وزن‌کشی کرده‌اند ،  در دور نخست با نتیجه 5 بر 3 کیم جانگ مین از کره‌جنوبی را شکست داد و در دور دوم هم با نتیجه 7 بر صفر مقابل ناتال از تایلند به برتری دست یافت و به نیمه‌نهایی رسید.طاهری برای حضور در دیدار نهایی نیز با نتیجه 8 بر صفر از سد نادیروف از قرقیزستان گذشت و فینالیست شد ؛  اما در این مرحله در 2 تایم و با نتیجه 6 بر 5 مغلوب خوسراف از تاجیکستان شد و به مدال نقره بسنده کرد.در وزن 60 کیلوگرم امید قادری در دور اول با نتیجه 6 بر یک مقابل کشتی‌گیری از قزاقستان مغلوب شد که با شکست حریفش در مرحله بعد مقابل فرنگی‌کار ژاپنی از گردونه مسابقات حذف شد. در این وزن 11 کشتی‌گیر حضور دارند.