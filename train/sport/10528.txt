افشین پیروانی سرمربی تیم پرسپولیس بعد از شکست خانگی و در مقابل تماشاگران خودی و در برابر تیم ملوان که پیش از این بازی در رتبه 13 جدول بود ،  اعلام کرد ؛  به هر حال قرار بود در این بازی شکست بخوریم و ربطی به بازیکنان نداشت. به نوشته اعتماد ،  می‌پرسیم اگر قرار است پیروزی یا باخت ربطی به بازیکنان و نحوه اماده سازی انان و تاکتیک مربیان نداشته باشد پس چرا تیم تمرین می‌کند و در فصل نقل و انتقال این گونه حاتم طایی می‌شود و مربی میلیون دلاری و بازیکنان چندصد میلیونی می‌اورد و …  ?  نه اعتقاد به این حرف افشین پیروانی نداریم و معتقدیم پرسپولیس قرار نبود در روزی که می‌توانست به یک قدمی صدرنشینان برسد در یک بازی خانگی ببازد بلکه این قرار شکست را نحوه رفتار و عملکرد تمامی دست اندرکاران تیم پرسپولیس به وجود اوردند که در این بین نقش سرمربی تیم نیز به خوبی روشن است زیرا  ؛  1 -  نگاهی به ترکیب اولیه پرسپولیس نشان می‌داد که بحث انتخاب بهترین‌ها نبوده است. پژمان نوری در حالی که او نیز چون کریم باقری در تمرینات روزهای اخیر پرسپولیس نبوده به میدان امد تا واکنشی خائفانه در برابر قهر و جنجال‌های اخیر او نشان داده شود. وضعیت بادامکی و سپهر حیدری نیز چون او بود ایا نباید از پیروانی پرسید اگر حیدری ان مصاحبه‌ها را نمی‌کرد و ان جنجال‌ها را با رحمان رضایی نداشت ایا باز هم در نقش هافبک به میدان می‌رفت که مردانی چون اتسو و منصوری نیمکت نشین ان بازی بودند ?  یا 2 -  از جناب پیروانی می‌پرسیم برای رهایی از تله افساید گیری چه تدبیری داشتید ?  در کجای دنیا وقتی می‌بینند که تیم مقابل افساید گیری می‌کند اقدام به سانترهای بلند روی دروازه کرده و از سرعت دادن و انجام پاس‌های کوتاه و شوت زنی و گرفتن خطا پشت محوطه هجده قدم روگردانی می‌کنند ?  چگونه تیمی که بازیکنانی چون پتروویچ ،  توره ،  بادامکی ،  منصوری ،  محمد و نوری را دارد این گونه از فاکتور سرعت و تاکتیک‌هایی نظیر اورلب و شوت زنی گریزان می‌شود ? 3 -  عیب افشین پیروانی در زمان بازیگری نیز این بود که با احتیاط بیش از اندازه و نگه داشتن خط دفاعی در عقب زمین فاصله زیادی بین خط میانی و خط حمله می‌انداخت .همین اخلاق محتاط او این روزها در نحوه تعویض‌ها و تاکتیک نیز هویدا است. ایا نباید بپرسیم به چه علت بازیکنی چون پتروویچ باید عوض شود ولی مردانی چون باقری‌ها و نیکبخت و رضایی در زمین باقی بمانند ?  چرا تعویض‌های پرسپولیس این گونه با تاخیر انجام می‌پذیرد ?  این احتیاط و رفتن در پیله خویشتن شایسته سرمربی تیم بزرگی چون پرسپولیس است ? 4 -  سخن را تنها به پیروانی محدود نمی‌کنیم و پیکان انتقاد را سمت مدیریت می‌بریم و از انان نیز سوالاتی داریم  ؛ اقای مصطفوی و اقایان هیات مدیره ایا علت دشنام‌های اخر بازی را می‌دانید ?  ایا می‌دانید چرا سر نخواستن شما دعوا است ?  شما تیم پرسپولیس را به حقارت کشیدید.تیم پرسپولیس این گونه باید خوار شود که سرمربی که به التماس امده به یکباره برود اما هیچ غرامتی پرداخت نکند ?  تیم پرسپولیس باید این گونه حقیر شود که شخصی چون پیروانی را بدون هیچ تجربه‌یی به عنوان سرمربی تیم پرسپولیس انتخاب کنند ?  تیم پرسپولیس باید این گونه مستاصل باشد که مجبور شود تاوان بی تجربگی دروازه بانی چون حقیقت را این گونه دهد و برای فرار از بحران گل نزنی دست به دامان امثال نوروزی شود ?