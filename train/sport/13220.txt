سخنگوی باشگاه استقلال گفت :  مشکل هافبک عراقی تیم ما حاد نیست و ما به او علاقه مندیم.کرار جاسم در گفت‌وگو با تسنیم درباره اظهاراتش مبنی بر اینکه تا زمانی که پولش را از استقلال نگیرد به تیم باز نخواهد گشت گفت :  در چند روز اخیر به دلیل مشکل مالیاتی و ممنوع الخروج شدن کمی عصبانی بودم و صحبت‌هایی انجام دادم که بابت ان از استقلال و هوادرارنش عذر خواهی می‌کنم.وی افزود :  من استقلال و هوادارانش را دوست دارم و اگر به نجف بروم پس از چند روز بار دیگر به تمرینات باز می‌گردم.همچنین سید سعید افجه‌ای سخنگوی باشگاه استقلال در گفت‌وگو با خبرنگار تسنیم درباره اظهارات کرار جاسم گفت :  مشکل این بازیکن حاد نیست و ما به او علاقه مندیم. متاسفانه در این بین برخی شیطنت کرده‌اند و قصد ایجاد حاشیه در استقلال را داشته اند. موضع باشگاه استقلال حمایت از کرار جاسم است و این بازیکن به زودی در تمرینات استقلال شرکت خواهد کرد.