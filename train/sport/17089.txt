خطر انفولانزای خوکی اردوی تیم ملی فوتبال عربستان را لغو کرد .به گزارش ایسنا ؛  روزنامه البیان امارات از لغو اردوی تیم ملی فوتبال عربستان در کشور چین به دلیل خطر انفلانزای خوکی خبر داد .تیم ملی عربستان قرار بود از 10 تا 17 خردادماه اردوی یک هفته‌ای را در شهر شانگ‌های چین برپا کند و در خلال این اردو یک دیدار تدارکاتی هم انجام دهد که با توجه به مشاهده بیماری انفولانزای خوکی در چند شهر چین این اردو به تاخیر افتاد و در نهایت لغو شد .تیم ملی عربستان یکی از حریفان اصلی ایران درگروه دوم مسابقات مقدماتی جام جهانی 2010 روز 20 خردادماه در دیداری حساس به مصاف کره جنوبی خواهد رفت .درگروه دو مسابقات فوتبال مقدماتی جام جهانی تیم کره جنوبی از 5 بازی با 11 امتیاز صدرنشین است. کره شمالی و عربستان هردو با 6 بازی و 10 امتیاز در رده‌های دوم و سوم و تیم ملی ایران با 5 بازی و 6 امتیاز در رده سوم قرار دارد. تیم ملی امارات هم تنها با کسب یک امتیاز درقعر جدول رده‌بندی قرار دارد.