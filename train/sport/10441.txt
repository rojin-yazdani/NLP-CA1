احمدرضا عابدزاده دیگر ممنوع‌الخروج نیست.به گزارش خبرانلاین ؛  احمدرضا عابدزاده دروازه‌بان اسبق تیم ملی فوتبال ایران که با شکایت یکی از پزشکان معالج خود ممنوع‌الخروج و محکوم به 54 ضربه شلاق شده است ،  برای حکم صادره از سوی دادگاه درخواست تجدید نظر کرده است. درخواست تجدید نظر او باعث شده این حکم فعلا رفع شود و عابدزاده مشکل ممنوع‌الخروج بودن خود را حل کند.از طرفی احمدرضا عابدزاده امروز با حضور در سازمان نظام پزشکی ،  از پزشک معالج خود شکایت کرده است. ماجرای عابدزاده و این پزشک به حدود 18 سال قبل برمی‌گردد که عابدزاده پای مصدوم خود را به او سپرد اما پس از عمل جراحی مدعی شد که یکی از پاهایش کوتاه‌تر از پای دیگر شده است.