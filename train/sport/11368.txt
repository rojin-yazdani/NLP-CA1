دبیرکمیته نظارت بر مربیان خارجی با بیان اینکه وزارت موضعی در مورد انتخاب کرانچار به عنوان سرمربی تیم امید ندارد ،  گفت :  قرار است با حضور کفاشیان روی نوع قرارداد و بررسی رزومه کاری این مربی بحث شود.به گزارش مهر ،  علی رغبتی در خصوص نحوه تشکیل کمیته نظارت بر مربیان خارجی در وزارت ورزش و جوانان ضمن بیان مطلب فوق گفت :  این کمیته تحت عنوان کمیسیون مربیان در کمیته ملی المپیک استقرار داشت ،  حتی از زمانی که علی کفاشیان به عنوان دبیر در این کمیته مشغول به کار بود.وی ادامه داد :  در 3 - 2 سال اخیر اتفاقاتی رخ داد که باعث شد این کمیته از 17 خردادماه امسال و پس از دو سال وقفه ،  فعالیتش را به شکل جدید در سطح وزارتخانه اغاز کرد. ایجاد مشکل برای تامین ارز مربیان خارجی از سوی کمیته و اینکه اکثر فدراسیون‌ها عضو کمیته نبودند ،  دلایل انتقال این کمیته از کمیته ملی المپیک به وزارت ورزش بود.دبیر کمیته نظارت بر مربیان خارجی همچنین افزود :  دلیل دیگر ایجاد این کمیته در وزارت ورزش ،  مساعدت بانک مرکزی برای واگذاری ارز به وزارتخانه بود تا بتوانیم هزینه‌های مربیان خارجی شاغل در تیم‌های ملی را تامین کنیم.وی با اشاره به اینکه بخشنامه تشکیل این کمیته بلافاصله به فدراسیون‌ها ابلاغ شد ،  ادامه داد :  در این کمیته وضعیت مربیان خارجی بررسی و اعمال نظر می‌شود و در نهایت اسامی فرد مورد نظر برای دریافت مجوز کار به کمیته شورای برون مرزی ارسال خواهد شد.رغبتی در ادامه در خصوص اعضای این کمیته اینگونه اظهارنظر کرد :  معاون توسعه ورزش قهرمانی که امروز نصرالله سجادی است ،  بنده به عنوان دبیر کمیته ،  دبیر کمیته ملی المپیک ،  مدیرکل حراست ،  مدیرکل حقوقی و دو نفر مرتبط با رشته یکی کارشناس و دیگری حقوقدان ورزشی اعضای این کمیته را تشکیل می‌دهند. همچنین رئیس فدراسیون نیز در این جلسه حضور می‌یابد تا با حضور همه نفرات در مورد گزینه‌های معرفی شده بحث و بررسی صورت گیرد.وی که با برنامه رادیو ورزش صبح یکشنبه گفتگو می‌کرد ،  در خصوص وضعیت زلاتکو کرانچار و اینکه سجادی گفته است درخواستی برای انتخاب این مربی به کمیته نظارت بر مربیان خارجی به وزارت ورزش نرسیده است و از طرفی هم وزارت ورزش مخالفت خود را به دلایل غیرفنی با حضور این مربی اعلام کرده ،  توضیحاتی ارائه کرد.دبیر کمیته نظارت بر مربیان خارجی در این خصوص گفت :  درخواست فدراسیون فوتبال ساعت 11 صبح دیروز به دستمان رسید که تاریخ نامه برای روز پنجم بود. در این نامه فدراسیون فوتبال کرانچار به عنوان سرمربی تیم ملی معرفی کرد. پس از ان با فدراسیون تماس گرفتیم که اعلام کردند کفاشیان در سفر خارجی است ،  به همین دلیل قرار شد روز چهارشنبه نشست این کمیته با حضور کفاشیان برگزار شده و در مورد کرانچار بحث و بررسی صورت گیرد.زلاتکو کرانچار  -  حبیب کاشانیوی اضافه کرد :  وزارت ورزش موضعی در خصوص انتخاب زلاتکو کرانچار ندارد و صحبتی که حتما ایشان بیاید یا نه از سوی وزارت صورت نگرفته است. در این کمیته هم بحث فنی صورت نمی‌گیرد زیرا وقتی اکثر مربیان تیم‌های ملی ایرانی هستند و در این کمیته حضور نمی‌یابند ،  اگر سرمربی تیمی خارجی باشد ،  پس در این کمیته روی ان بحث فنی صورت نمی‌گیرد.رغبتی در پاسخ به این پرسش که در این جلسات در خصوص چه مسائلی صحبت می‌شود ?  ،  تصریح کرد :  نوع قرارداد و بررسی رزومه کاری از اصلی‌ترین بحث‌های این کمیته است زیرا کسی که می‌خواهد پیراهن تیم ملی ایران را بر تن کند ،  باید شان ان را داشته باشد. ضمن اینکه ارز واگذار شده از سوی بانک مرکزی به وزارت ورزش محدود بوده و باید ان را به خوبی هزینه کرد. پس مربی باید انتخاب شود که هزینه صورت گرفته برای جذب ان ،  نتیجه مطلوب در بر داشته باشد.وی بار دیگر تاکید کرد وزارت ورزش موضعی روی انتخاب مربیان خارجی ندارد ،  یاد اور شد :  در جلسه روز چهارشنبه که اقای کفاشیان هم در ان حضور خواهد یافت ،  دوستان بیشتر روی جنبه‌های حقوقی و نوع قرارداد کرانچار بحث و بررسی می‌کنند. پس از ان برای مشخص شدن وضعیت نهایی تصمیمات جلسه به شورای برون مرزی که یکشنبه اینده برگزار می‌شود ،  ارجاع خواهد شد تا در صورت مثبت بودن تمامی عوامل ،  مجوز شورا برای عقد قرارداد با کرانچار صادر شود.دبیر کمیته نظارت بر مربیان خارجی همچنین یاداور شد :  از نظر فرهنگی هم شرایط مربی خارجی مورد نظر بحث می‌شود زیرا او نماینده جمهوری اسلامی ایران است و همه افراد ملزم به رعایت قوانین کشورمان در عرصه بین المللی هستند.وی در مورد اینکه در شورای برون مرزی چه مسائلی مورد بررسی قرار می‌گیرد ?  نیز اینگونه توضیح داد :  همه موارد اعزام‌ها ،  ورود و خروج تیم‌های ملی و باشگاهی و مربیان خارجی و مباحث مربوط به میزبانی‌ها در شورای برون مرزی بررسی که فدراسیون فوتبال به خاطر حجم اعزام‌ها و مسابقاتش عضو دائمی این کمیته است. برای صدور مجوز کار و بحث مالیاتی ضروری است که این نشست تشکیل و روی گزینه‌های مورد نظر بحث و بررسی صورت گیرد.ایا این کمیته قصد ندارد روی ورود ورزشکاران خارجی که امروز مشکلات بسیاری را در برخی رشته‌ها خصوصا فوتبال به وجود اورده و بازیکنان بی‌کیفیت به ایران امده نظارت کند ?  ،  بازیکنانی که در نهایت به دلیل دریافت نکردن بخشی از قرارداد خود به فیفا و یا نهادهای بین‌المللی شکایت می‌کنند که کسر امتیاز و یا پرداخت جریمه‌های بسیار از تبعات منفی این اتفاق برای باشگاه‌های ایرانی است.رغبتی در مورد این موضوع هم اینگونه توضیح داد :  با نظر شما موافقم اما رسیدگی به این موضوع در حوزه کاری وزارتخانه نیست. باشگاه‌ها و سازمان لیگ باید روی این موضوع بحث و تبادل نظر کنند.وی اضافه کرد :  البته بعد از پایان 5 هفته مسابقات لیگ نشستی با حضور علی کفاشیان ،  مهدی تاج ،  محمد مهدی نبی ،  فریدون اصفهانیان ،  حسین عسگری و اسماعیل حسن‌زاده برگزار شد که خروجی ان تغییر قوانینی بود که به باشگاه‌ها ابلاغ شد. البته رسیدگی به بحث مربیان خارجی به وزارتخانه مربوط نمی‌شود اما طبق برنامه دوره پنجم باشگاه‌ها نمی‌توانند از اعتبارات دولتی استفاده کنند و باید هزینه استخدام مربی و بازیکنان را خودشان بدهند ،  به همین دلیل سازمان لیگ می‌تواند با در نظر گرفتن قوانینی مناسب ،  به این موضوع رسیدگی کند.دبیر کمیته نظارت بر مربیان خارجی همچنین گفت :  در پایان نیم فصل مجددا ارزیابی از وضعیت لیگ با حضور مسئولان ان صورت می‌گیرد تا هم افزایی منابع و امکانات برای بالا بردن کیفیت فوتبال در ان بررسی شود. ضمن اینکه می‌توان با مشورت باشگاه‌ها ،  اتحادیه مربیان و اتحادیه باشگاه‌ها در این خصوص دستورالعملی تایید و اجرایی شود.