معرفی پرچمدارکاروان ورزشی ایران در بازی‌های المپیک ،  مشخص شدن المپیکی‌های وزنه برداری ، اخرین شانس 9 دوومیدانی کار برای کسب سهمیه المپیک و ادامه بلاتکلیفی تیم فوتبال پرسپولیس از مهمترین اتفاقات ورزش ایران در هفته گذشته است . ****معرفی پرچمدار کاروان ورزشی ایران در المپیک لندنسرانجام پس از کش و قوس‌های فراوان 'علی مظاهری' به عنوان پرچمدار کاروان ایران دربازی‌های المپیک لندن انتخاب شد تا به چند ماه بحث وگمانه زنی در باره این تصمیم مهم کمیته ملی المپیک پایان داده شود.دراین مدت نام‌هایی مثل بهداد سلیمی ، احسان حدادی ،  یوسف کرمی ،  الهه احمدی و نوشاد عالمیان برای کسب این عنوان مطرح می‌شد که در نهایت هیات اجرایی کمیته ملی المپیک علی مظاهری قهرمان بوکس اسیا را برای این امر برگزید.مظاهری مدال طلای بازی‌های اسیایی 2006 دوحه و برنز بازی‌های اسیایی 2010 گوانگجو و همچنین یک مدال طلا و دو مدال برنز مسابقات قهرمانی اسیا را در کارنامه دارد.**** مشخص شدن 6 وزنه بردار المپیکی ایرانکوروش باقری درپایان رکوردگیری تیم ملی وزنه برداری با کشیدن خط قرمز روی نام مرتضی رضائیان وسجاد بهروزی ،  6 وزنه برداری المپیکی کشورمان را برای حضور در رقابتهای لندن معرفی کرد.براین اساس سهراب مرادی و کیانوش رستمی در85 کیلوگرم ،  سعید محمدپوردر94 کیلوگرم ،  نواب نصیرشلال در 105 کیلوگرم و بهداد سلیمی و سجاد انوشیروانی در105 +  کیلوگرم در ترکیب نهایی تیم ملی وزنه برداری قرار گرفتند.****کیانوش رستمی ؛  شاخص‌ترین چهره رکوردگیری تیم ملی وزنه برداریجابه جایی 2 رکورد المپیک ،  5 رکورد اسیا ،  10 رکورد ملی در دو رده سنی جوانان و بزرگسالان نشان داد اعضای تیم ملی وزنه برداری از انگیزه و امادگی بالایی برای کسب مدال در المپیک 2012 برخوردار هستند.در این رکوردگیری که در فاصله 30 روز تا اغاز رقابت‌های المپیک برگزار شد شاخص‌ترین چهره کیانوش رستمی بود که با مهار وزنه‌های 179 کیلوگرم در یکضرب و 220 کیلوگرم در دوضرب ،  فراتر از رکوردهای ایران ،  اسیا و جهان را بالای سر برد.****واکنش کی روش به شایعه درخواست تعطیلی لیگسرمربی تیم ملی فوتبال ایران در واکنش به برخی شایعات مبنی بر پیشنهاد وی برای حذف جام حذفی و تعطیلی لیگ گفت :  اظهارات غیر واقعی ،  به روح تیم ملی ضربه می‌زند.مدیر رسانه‌ای تیم ملی فوتبال ایران گفت  :  کارلوس کی روش هر گونه پیشنهاد به فدراسیون فوتبال ،  مبنی بر حذف جام حذفی و تعطیلی لیگ برتر را رد کرده است.**** ادامه بلاتکلیفی تیم فوتبال پرسپولیسدر شرایطی که حدود 20 روز دیگر تا برگزاری اولین دیدار تیم فوتبال پرسپولیس در دوازدهمین دوره رقابت‌های لیگ برتر باقی مانده است ،  هنوز تکلیف سرمربی این تیم مشخص نیست و تلاش‌های مدیرعامل این باشگاه همچنان ادامه دارد.محمد رویانیان طی چند روز گذشته مذاکراتی با ژرار هولیه ، برونو متسو ،  گابریل کالدرون و مانوئل خوزه برای سرمربیگری تیم فوتبال پرسپولیس انجام داده است .وی روز پنجشنبه پس از تمرین بازیکنان در گفت وگو با خبرنگاران اخرین وضعیت انتخاب سرمربی را برای انها تشریح کرد و از انجام مذاکرات نهایی با کالدرون خبر داد و گفت :  با این مربی مذاکرات خوبی انجام شده و منتظر پاسخ نهایی او هستیم.وی در عین حال تصریح کرده است در صورتی که به جمع بندی خاصی در باره گزینه خارجی نرسد یک گزینه داخلی به عنوان سرمربی انتخاب خواهد شد.بدین ترتیب بازهم مشخص نیست گزینه داخلی یا خارجی از شانس بیشتری برای حضور روی نیمکت پرسپولیس برخوردار است.رویانیان در این گفت وگو همچنین خواستار عدم برگزاری مسابقات لیگ فوتبال در ماه رمضان شد.****واکنش نایب رییس اول فدراسیون فوتبال به سخنان رویانیانسید هادی ایت الهی نایب رییس اول فدراسیون فوتبال گفت : بهتر است پرسپولیسی‌ها هرچه سریع‌تر سرمربی خود را انتخاب کنند زیرا زمان مسابقات تغییر نخواهد کرد.ایت الهی روزجمعه در خصوص صحبت‌های رویانیان مبنی برعدم برگزاری مسابقات لیگ در ماه مبارک رمضان ،  گفت :  چه اشکالی دارد که این مسابقات بعد از اذان برگزار شود ،  مگر در سال‌های گذشته مشکلی پیش می‌امد.****اخرین نقل وانتقالات هفته گذشته پرسپولیس و استقلالقرارداد 6 بازیکن تیم فوتبال استقلال تهران روز دوشنبه در هیات فوتبال این استان به ثبت رسید.هاشم بیگ زاده ،  ایمان مبعلی ،  امیرحسین صادقی ،  سیاوش اکبرپور و میثم بائو بازیکنانی هستند که به تیم استقلال پیوسته و قرارداد یکساله خود را به طور رسمی با این باشگاه ثبت کردند.همچنین میلاد میداودی با حضور در هیات فوتبال استان تهران قرارداد خود را با باشگاه استقلال تهران به مدت یک فصل دیگر تمدید کرد.کریم انصاری فرد مهاجم ملی پوش فصل گذشته تیم فوتبال سایپا نیز روز سه شنبه پس از حضور در هیات فوتبال استان تهران ،  قرارداد خود را با پرسپولیس به مدت 3 سال را ثبت رساند.همچنین روبرتو دسوسا هافبک برزیلی با تیم فوتبال پرسپولیس قرارداد داخلی به امضا رساند.*****ورزشکار مشهدی رکورد برعکس دویدن دنیا را شکست'ارشاد روح‌بخشیان' روز پنجشنبه توانست با دویدن برعکس 47 کیلومتر و 250 متر رکورد جهانی را که با مسافت 42 کیلومتر در اختیار یک المانی بود ،  ارتقا دهد.وی که 30 ساله است این مسافت را درپنج ساعت و 57 دقیقه و 20 ثانیه طی کرد و این رکورد را برای اولین بار در جهان به ثبت رساند.****تیم ملی فوتبال زیر 22 سال ایران مالدیو را گلباران کردتیم فوتبال زیر 22 سال ایران در سومین دیدار خود در مرحله مقدماتی رقابت‌های اسیا مقابل تیم مالدیو به پیروزی پر گل 7 بر صفر دست یافت.تیم ملی زیر 22 سال ایران عصر پنجشنبه در حالی در ورزشگاه 'هانگ جی بات' شهر مالاکا مالزی به مصاف مالدیو ر فت که با گل‌های پیام صادقیان در دقیقه 7  ،  کاوه رضایی در دقیقه 18  ،  مرتضی تبریزی در دقایق 21 و 69  ،  میلاد غریبی در دقایق 55 و 82 و بهرام دباغ در دقیقه 90 بازی را با پیروزی پرگل 7 بر صفر به پایان رساندند.****اخرین شانس 9 دوومیدانی کار برای گرفتن سهمیه المپیک9 دوومیدانی کار ایرانی اخرین شانس خود را برای رسیدن به جواز حضور در بازی‌های المپیک لندن در قزاقستان امتحان می‌کنند.رقابت‌های بین‌المللی ستارگان اسیا از روز شنبه به مدت سه روز در شهر الماتی قزاقستان برگزار می‌شود و طی ان 9 دوومیدانی کار ایرانی که هنوز جواز حضور در بازی‌های المپیک لندن را به دست نیاورده‌اند در کنار سجاد هاشمی دونده المپیکی ایران در ماده 400 متر در رقابت‌های قزاقستان شرکت خواهند کرد.در تیم اعزامی ایران رضا قاسمی در دوهای سرعت خواهد دوید ،  کیوان قنبرزاده در پرش ارتفاع ،  محمد ارزنده و بهروز سیستانی پور در پرش طول ،  علیرضا مهر صفوتی در پرتاب وزنه ،  محسن ربانی در پرش با نیزه ،  روح الله عسگری در 110 متر با مانع  ،  احسان مهاجر شجاعی در 800 متر در کنار مریم طوسی در دوهای 200 و 400 متر در این رقابت‌ها شرکت خواهند کرد.بنا بر قوانین اتحادیه بین‌المللی فدراسیون‌های دوومیدانی روز 18 تیر ماه اخرین فرصت برای رسیدن به ورودی‌های المپیک است.****تیم ملی کاراته ایران با چهار مدال طلا ،  شش نقره و هفت برنز در دو بخش مردان و زنان برای نخستین بار بر سکوی قهرمانی لیگ جهانی کاراته در اندونزی ایستاد.پس از تیم ایران ،  ژاپن با چهار طلا ،  دو نقره و چهار برنز بر سکوی دوم ایستاد.فرانسه با سه طلا و دو برنز به مقام سوم رسید و کره جنوبی با یک طلا و یک نقره و اندونزی میزبان با یک طلا و چهار برنز ،  عناوین چهارم و پنجم این رقابت‌ها را از ان خود کردند.تیم ملی کاراته مردان و زنان ایران در شرایطی قهرمانی این مسابقه‌ها را به دست اورد که باید در روزهای 24 تا 27 تیر ماه در مسابقه‌های کاراته قهرمانی اسیا که در شهر تاشکند ،  پایتخت ازبکستان برگزار می‌شود ،  شرکت کند.****تیم هندبال جوانان ایران به مصاف عراق می‌رودتیم هندبال جوانان ایران روز شنبه در نخستین بازی خود در دور مقدماتی مسابقات هندبال جوانان اسیا در قطر به مصاف تیم عراق می‌رود.جوانان هندبالیست کشورمان با 'هدایت عزت اله رزمگر' بامداد روز جمعه از طریق فرودگاه بین المللی امام خمینی  ( ره )  راهی قطر شد.ایران در مسابقات قهرمانی جوانان اسیا 2012 که با حضور 14 تیم و در سه گروه برگزار می‌شود در گروه دوم با تیم‌های ژاپن ،  عراق ،  هنگ کنگ و ماکائو مسابقه می‌دهد.**** تیم فوتبال استقلال یکشنبه به ترکیه می‌روداعضای تیم فوتبال استقلال تهران روز یکشنبه 11 تیر ماه برای برگزاری اردوی تدارکاتی عازم ترکیه می‌شوند.کاروان ابی پوشان بامداد یکشنبه به ترکیه سفر خواهد کرد تا اردوی 10 روز خود را در شهر استانبول ترکیه برگزار کند.استقلالی‌ها در اردو ترکیه 3 دیدار تدارکاتی را نیز برگزار خواهند کرد.همچنین تمرینات ابی پوشان پس از 2 روز استراحت از روز شنبه از سر گرفته خواهد شد.****باشگاه الوصل امارات از تمدید قرارداد با 'خلعتبری' منصرف شدباشگاه الوصل امارات متحده عربی اعلام کرد :  به سه بازیکن تیم فوتبال خود از جمله محمدرضا خلعتبری بازیکن ایرانی این تیم نیازی ندارد و قرارداد انها با تیم فوتبال الوصل تمدید نمی‌شود.****دروازه بان اینده تیم ملی از تیم زیر 22 سال انتخاب می‌شودمربی دروازه بان‌های تیم ملی ،  پس از برد پر گل هفت بر صفر تیم زیر 22 سال ایران مقابل مالدیو گفت :  دروازه بان اینده تیم ملی بطور قطع از این تیم انتخاب خواهد شد.'منصور رشیدی' در مورد نحوه انتخاب دروازه بان‌های تیم ملی زیر 22 سال ایران ،  افزود :  در مدت زمان حضورم در اردوهای تهران ،  ایتالیا و مالزی که قریب به دو ماه به طول انجامید ،  16 دروازه بان را به اردو دعوت و از میان انها چهار نفر را که کیفیت بهتری برخوردار بوند ،  انتخاب کردیم.****دو پیشنهاد ایران به کنفدراسیون فوتبال اسیارییس فدراسیون فوتبال از دو پیشنهاد ایران به کنفدراسیون فوتبال اسیا مبنی بر برگزاری همزمان دو بازی پایانی مرحله انتخابی جام جهانی و تغییرات در تقویم لیگ قهرمانان باشگاه‌های اسیا خبر داد.علی کفاشیان روز پنجشنبه با بیان مطلب فوق افزود :  فدراسیون فوتبال پیشنهادی را به کمیته مسابقات کنفدراسیون فوتبال اسیا ارائه خواهد داد تا بازی پایانی تیم ملی ایران با کره جنوبی و ازبکستان با قطر در مرحله انتخابی جام جهانی به طور همزمان برگزار شود تا شائبه‌ای در خصوص تبانی تیم‌ها به وجود نیاید.**** شکایت پرسپولیس از منتشرکنندگان خبر واردات هزار دستگاه خودرو با ارز دولتیباشگاه پرسپولیس با تکذیب هرگونه واردات خودرو اعلام کرد که از رسانه‌هایی که در روزهای گذشته اخباری مبنی بر واردات هزار دستگاه خودرو توسط این باشگاه با استفاده از رانت دولتی منتشر کرده‌اند ،  به مراجع قضایی شکایت کرد.****استقلال وپرسپولیس سوم شهریور در لیگ دوازدهم به مصاف هم می‌روندشهراورد تیم‌های استقلال و پرسپولیس در دوازدهمین دوره لیگ برتر باشگاه‌های کشور روز جمعه سوم شهریور برگزار می‌شود.قرعه کشی این رقابت‌ها روز  ( یکشنبه )  در محل سازمان لیگ برگزار شد.براساس این قرعه کشی تیم‌های استقلال و پرسپولیس در هفته ششم به مصاف هم می‌روند که میزبانی این مسابقه نیز بر عهده سرخپوشان پایتخت است.****فولاد ماهان اصفهان از فوتسال خداحافظی کردبا تصمیم هیات مدیره باشگاه فولاد ماهان اصفهان تمامی فعالیت‌های تیم فوتسال این باشگاه به حالت تعلیق درامد.دراطلاعیه باشگاه فولاد ماهان اصفهان امده است  :  باتوجه به عدم مشاهده اقدامات اساسی و اصلاحی در راستای رفع معضلات ساختاری در فوتسال کشور کلیه فعالیت‌های موجود در این حوزه به حالت تعلیق درامد.****برگزاری مسابقات دوچرخه سواری قهرمانی کشورمسابقات دوچرخه سواری قهرمانی کشور در مواد پیست در دو رده سنی بزرگسالان و امید ،  از روز دوشنبه به مدت 2 روز در پیست دوچرخه سواری مجموعه ورزشی ازادی برگزار شد.در پایان این رقابت‌ها تیم زنجان به مقام نخست دست یافت و تیم‌های کرمان و تهران به ترتیب دوم وسوم شدند .به گزارش ایرنا  :  همچنین محمد رجبلو در دور امتیازی  ،  محمد پراش در کایرین و علیرضا حقی در 4 کیلومتر انفرادی تعقیبی به مدال طلا رسیدند.