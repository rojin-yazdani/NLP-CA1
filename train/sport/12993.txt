سرمربی تیم فوتبال پرسپولیس پس از شکست تیمش در مقابل النصر عربستان گفت :  ما سه ،  چهار فرصت خوب در نیمه اول داشتیم که استفاده نکردیم و روی غافلگیری گل خوردیم.به گزارش ایسنا ،  حمید درخشان در کنفرانس خبری پس از بازی تیم‌های النصر و پرسپولیس افزود :  در وهله اول این پیروزی را به تیم النصر تبریک می‌گویم. بازی خوبی بود ولی متاسفانه در نیمه اول از فرصت‌هایی که داشتیم استفاده نکردیم. روی یک شوت غافلگیر شدیم و سعی کردیم فشار را زیاد کنیم چون اگر نتیجه بازی عوض نمی‌شد اینکه با چه نتیجه‌ای شکست بخوریم فرقی ایجاد نمی‌کرد.وی در پاسخ به سوال خبرنگار عربستانی درباره تاثیر غیبت گابریل و حاتمی خاطرنشان کرد :  غیبت این دو بازیکن قطعا روی کار تیم ما تاثیر گذاشت بویژه که هافبک برزیلی تیم ما بازیکن اثرگذاری بود. همچنین فکر می‌کنم امروز هم روز خوبی برای گلر ما نبود. دریافت گل دوم در حکم اب سردی روی تیم ما بود. امیدوارم در تهران با تلاش بیشتر این نتیجه را جبران کنیم.در ادامه کنفرانس خبری ،  خبرنگار سایت رسمی باشگاه پرسپولیس پرسید :  شما از غافلگیر شدن روی شوت بازیکن النصر سخن گفتید ،  اگر پرسپولیس از فرصت‌ها استفاده می‌کرد ،  شرایط چطور می‌شد ?  سرمربی پرسپولیس در پاسخ خاطرنشان کرد :  ما سه ،  چهار فرصت خوب در نیمه اول داشتیم که استفاده نکردیم و روی غافلگیری گل خوردیم. تفاوت تجربه بازیکنان داخلی و خارجی در همین نکته بود. بچه‌های ما کم تجربگی کردند ولی بازیکن خارجی النصر با تجربه و حرفه‌ای‌گری تیمش را جلو انداخت.ضمن اینکه هیگوئیتا دروازه معروف سابق کلمبیا به عنوان مربی دروازه‌بانان تیم النصر روی نیمکت این تیم نشسته بود.