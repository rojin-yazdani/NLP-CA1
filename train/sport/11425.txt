مهر ،  سومین و اخرین دیدار از هفته دوم بیست و چهارمین دوره مسابقات هندبال لیگ برتر باشگاه‌های کشور در حالی در کرمان برگزار شد که در مهمترین دیدار این هفته تیم میهمان بر رقیب قدرتمند خود غلبه کرد.در این مسابقه که عصر روز جمعه برگزار شد ،  تیم مس کرمان با نتیجه نزدیک 19 بر 20 برابر تیم ثامن الحجج  ( ع )  سبزوار مغلوب شد. در دیگر دیداری این هفته ،  تیم نوین در اصفهان برابر تیم نیروی زمینی ارتش به برتری رسید و تیم هپکوی اراک نیز برابر تیم شهرداری زرند کرمان در شهر خود تن به شکست داد.با توجه به برد و باخت‌های تیم‌ها در دو هفته اول ،  چهار تیم با یک پیروزی دو امتیاز را از ان خود کرده‌اند اما با احتساب گل‌های زده ،  تیم شهرداری زرند کرمان با 34 گل‌زده در دیدار پنجشنبه شب خود در اراک هم اکنون در صدر جدول قراردارد. در جدول رده بندی تیم‌های نوین سپاهان و فولاد اکسین خوزستان دوم و سوم هستند و تیم سبزوار نیز در رده چهارم قراردارد.چنانچه کمیته انضباطی فدراسیون هندبال نسبت به بازی لغو شده بین دو تیم هپکوی اراک و ثامن الحجج  ( ع )  سبزوار رایی صادر کند ،  تیم سبزوار با دو پیروزی به صدر جدول می‌رسد. دیدار بین این دو تیم در هفته نخست رقابت‌های هندبال لیگ برتر باشگاه‌های کشور به دلیل حاضر نشدن تیم هپکو مقابل سبزوار به دلیل مشکلات مالی ،  لغو شد و در صورتی که کمیته انضباطی رای به باخت تیم هپکو بدهد ،  سبزوار صاحب دو امتیاز برتری این دیدار خواهد شد. در غیر این صورت این دیدار به شکل معوق برنامه ریزی و برگزار خواهد شد.گفتنی است تیم‌های کازرون و فولاد اکسین خوزستان این هفته به دلیل حضور حریفان‌شان در مسابقات جام باشگاه‌های اسیا استراحت کردند.دیدارهای دو تیم فولادمبارکه سپاهان و ذوب اهن اصفهان به دلیل حضور نمایندگان کشورمان در مسابقات جام باشگاه‌های اسیا  ( عربستان )  از هفته چهارم اغاز خواهد شد.