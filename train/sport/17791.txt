بعد از چند سال بازی در لیگ برتر فوتبال انگلیس و داشتن تجربه حضور در لیگ فرانسه ،  یان ارند ریسه پیستون چپ نروژی می‌گوید که بهترین لیگ دنیا نه مسابقات فوق بلکه فوتبال دسته اول باشگاه‌های ایتالیا  ( سریA )  است. به نوشته ایران و به نقل از channel 4 ،  حقیقت ان است که این بازیکن قدرتی حضوری در خشان در ا. اس. رم در اولین فصل حضورش در کالچو نداشته و چند فقره مصدومیت هم گریبان او را گرفته است ،  اما وی در 7 ماهی که در ایتالیا به سر برده ،  دیدگاه لازم را درباره انچه انجا سپری می‌شود ،  کسب کرده و تا حدی صاحبنظر شده و حق قیاس هم دارد زیرا این سومین لیگ عمده اروپا است که ان را تجربه می‌کند. ریسه که شوت‌های پای چپش بسیار سنگین و گاه سرنوشت ساز است ،  می‌گوید :  از نظر من بالاترین سطح و استاندارد فوتبال باشگاهی در اروپا را می‌توان در سری A یافت و براثر همین روند خود من نیز به بازیکن بهتری بدل شده‌ام و فکر می‌کنم که بتوانم به روند این پیشرفت ادامه بدهم. عده‌ای دائما می‌پرسند پس چه زمانی اولین گلم را برای جالوروسی در کالچو خواهم زد ،  اما فکر نمی‌کنم این مسئله چندان مهم باشد و برعکس بر روی نحوه بازی‌ام و بالا بردن کلاس کارم متمرکز و به این مسئله مشغولم. یکی از چیزهایی که از من خواسته شده ،  بیشتر کردن توان دفاعی‌ام است تا بهتر بتوانم دروازه تیم را از حملات رقبا مصون نگه دارم. در عین حال به من هنوز فرصت‌های زیادی برای بازی کردن در رم داده نشده و در تعداد قابل ملاحظه‌ای از بازی‌ها روی نیمکت نشانده شده ام. با این حال گله‌ای ندارم و به روزهای اینده و ساعاتی بهتر فکر می‌کنم. من ذاتا ادم صبوری هستم. ریسه که در تابستان 2001 از موناکو به انفیلد امد و به سرعت به بال چپ ثابت و موفق تیم فوتبال لیورپول بدل شد ،  همچنین می‌گوید :  سعی کرده‌ام به زبان ایتالیایی اشراف پیدا کنم تا بهتر بتوانم با یارانم ارتباط برقرار نمایم و به تبع ان موفق‌تر باشم. معلم خصوصی زبان گرفته‌ام و هر روز چند ساعت درس می‌خوانم تا در ایتالیا و در تیمم احساس غریبی نکنم. این یک الزام جدی و مسئله‌ای است که باید حتما به ان می‌پرداختم ،  چون در یک ماه اول اقامتم در رم اصلا نمی‌فهمیدم انها به یکدیگر چه می‌گویند و حرف هایشان چیست. امروز در قیاس با ان زمان وضعم بسیار بهتر است و از حرف‌هایی که یارانم در رم می‌زنند ،  سردرمی اورم و به همین خاطر مشارکت بیشتری در قضایا دارم و می‌توانم با سایرین ارتباط برقرار کنم و نقشه بریزم و با دیگران در میان بگذارم. لوچانو اسپاله تی مربی سرتراشیده و معروف قرمزپوشان پایتخت ایتالیا تا به حال کوشیده است از صحبت زیاد درباره ندادن جایی ثابت به ریسه در ترکیب ثابت تیمش پرهیز کند و برعکس به تعریف از او پرداخته است. شاید هم مشکل را باید در این نکته جست وجو کرد که رمی‌ها امسال فصل بدی را سپری کرده‌اند و حتی در اوایل فصل در سری A در 9 دیدار نخست خود 6 باخت داشتند که باعث سقوط جالوروسی تا رده هجدهم جدول بین 20 تیم حاضر در لیگ نیز شده بود .در همین روند وقتی رم شروع به حل مشکلات فوق و بازگشت به جاده سلامتی کرد ،  اسپاله تی نتوانست جای بیشتری را به ریسه بسپرد. رم اینک وضع بسیار بهتری در قیاس با ان زمان دارد و حتی در یک هشتم نهایی جام قهرمانان باشگاه‌های اروپا حاضر و در این مرحله مشغول ستیز با ارسنال انگلیس است. مسابقه‌ای که چون ریسه سال‌ها در انگلیس بازی کرده و با سبک و روش کار در انجا اشنا است می‌تواند با حضور در ان کمک زیادی به یاران توتی کند و به انها خطوط فکری و فنی لازم را ارزانی دارد .حتی اگر چنین نبود ،  ریسه از ایده خود در خصوص بهترین بودن کالچو عدول نمی‌کند و کلاس ان را حتی از لیگ پرشور انگلیس و لیگ فنی اسپانیا بالاتر می‌داند.