در چهاردهمین نشست اعضای هیئت اجرایی کمیته ملی المپیک که صبح امروز برگزار شد ،  مهدی قدمی به عنوان سرپرست کاروان رزمی ایران در بازیهای تایلند و کیومرث هاشمی به عنوان سرپرست کاروان نوجوانان در بازیهای سنگاپور انتخاب شدند .به گزارش مهر ،  چهاردهمین نشست اعضای هیئت اجرایی کمیته ملی المپیک صبح امروز به ریاست محمد علی ابادی برگزار شد و در پایان سرپرستان کاروان‌های رزمی و نوجوانان کشورمان برای حضور در بازیهای اسیایی مشخص شدند .براساس تصمیم هیئت اجرایی کمیته ملی المپیک ،  مهدی قدمی به عنوان سرپرست کاروان ورزشی ایران در بازیهای رزمی اسیا که به میزبانی تایلند برگزار می‌شود انتخاب شد .همچنین اعضای هیئت اجرایی کمیته ملی المپیک ،  کیومرث هاشمی را به عنوان سرپرست کاروان ورزشی کشورمان برای حضور در اولین دوره بازیهای اسیایی نوجوانان که در سنگاپور برگزار می‌شود ،  انتخاب کردند .در چهاردهمین نشست اعضای هیئت اجرایی کمیته ملی المپیک ،  بهرام افشارزاده دبیرکل کمیته ملی المپیک گزارشی از فعالیت‌های صورت گرفته طی ماههای اخیر را ارائه کرد. در این گزارش به روند اماده سازی تیم‌های اعزامی به تایلند و برنامه ریزی‌های صورت گرفته برای حضور در بازی‌های اسیایی سنگاپور نیز اشاره شد .محمد علی ابادی معاون رئیس جمهور و رئیس سازمان تربیت بدنی و کمیته ملی المپیک ،  بهرام افشارزاده دبیر کل کمیته بین المللی المپیک و کیومرث هاشمی معاون سازمان تربیت بدنی یکشنبه شب تهران را به مقصد سوئیس  ،  مقر کمیته بین المللی المپیک ،  ترک خواهند کرد تا با رئیس این کمیته ملاقات کنند.