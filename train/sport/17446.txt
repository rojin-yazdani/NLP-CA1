باشگاه استقلال تهران این روزها ابستن اتفاقات پرسروصدایی است.به گزارش برنا :  علی فتح الله زاده سرپرست این باشگاه تبحر خاصی در جذب مهره‌های تاثیرگذار دارد ؛  لذا این مدیر طی روزهای گذشته تلاش فراوانی را جهت جذب یکی از بهترین بازیکنان حال حاضر ایران انجام داده است.این بازیکن ملی پوش روز گذشته با باشگاه استقلال به توافق رسید و در گفت و گویی که با سرپرست این باشگاه داشت ،  اعلام کرد قصد دارد در لیگ یازدهم پیراهن استقلال را بر تن کند.بازیکن مذکور اعلام کرده که دوشنبه اینده پس از برگزاری مرحله جدید اردوی تیم ملی راهی باشگاه استقلال می‌شود تا قرارداد داخلی خود را به امضا برساند.استقلالی‌ها تا این لحظه تلاش فراوانی کرده‌اند تا روند مذاکراتشان با این مهره پرطرفدار که از اغلب باشگاه‌های کشور پیشنهاد دارد محرمانه پیش برود.خبر دیگر از باشگاه استقلال اینکه با نظر پرویز مظلومی یک تغییر در کادر فنی این تیم انجام خواهد شد و یکی از دستیاران وی جای خود را به نفر دیگری خواهد داد.مربی مذکور که در استانه جدایی از استقلال قرار گرفته طی فصل گذشته بارها با سرمربی استقلال اختلاف پیدا کرد.