سرمربی پرسپولیس گفت :  کریمی برای بازگشت به پرسپولیس نظرش را گفته است اما هرموقع برای او دعوت‌نامه فرستادم اظهارنظر کند.به گزارش فارس ،  علی دایی پس از پیروزی یک بر صفر مقابل فولاد خوزستان تصریح کرد :  بازی خوبی انجام دادیم. بازیکنان ما با یک بازی منطقی در بیشتر مواقع بازی کنترل میدان را در اختیار داشتند. ما تیم بودیم و خوشبختانه توانستیم از موقعیت‌های خود استفاده کرده و بازی را با پیروزی پشت‌سر بگذاریم.وی با اشاره به اینکه حیف بود این بازی را نبریم افزود :  بازیکنان پرسپولیس در این دیدار دستورات من را به خوبی اجرا کردند و به 3 امتیاز حیاتی این دیدار که به ان نیاز داشتیم رسیدیم.دایی اظهار داشت :  در این بازی مقابل جلالی قرار گرفتم. او بزرگتر من است که توانسته فولاد را متحول کند و این برد برای من بسیار ارزشمند بود.سرمربی پرسپولیس تاکید کرد :  در بازی‌ها ما به این مورد کاری نداریم که در تهران بازی داریم یا خارج از تهران. فقط برد می‌خواهیم چون واقعا تیم یکدل است. چه انهایی که در پرسپولیس بازی می‌کنند و چه انهایی که بازی نمی‌کنند دلشان برای پرسپولیس می‌تپد.دایی با اعلام اینکه جواب محبت هواداران را می‌دهیم ادامه داد :  ما به انها دین داریم و بدهکارشان هستیم و امیدوارم در اینده نتایج خوبی کسب کنیم.وی در مورد اظهارنظر علی کریمی که گفته بود اگر به پرسپولیس برگردم با دایی به مشکل برخواهم خورد تاکید کرد :  احترام خاصی برای کریمی قائل هستم او نظر خودش را گفته است اما هر زمانی برای کریمی دعوت‌نامه فرستادم او پاسخ دعوت‌نامه‌ام را بدهد.دایی در مورد نظر جلالی که گفته بود پرسپولیس در این دیدار موقعیت زیادی نداشت اظهار داشت :  او دوباره فیلم بازی را ببیند. من نمی‌خواهم جوابش را بدهم اما در طول 90 دقیقه موقعیت‌های زیادی را روی دروازه فولاد خلق کردیم.وی در مورد کاشانی گفت :  او زحمات زیادی کشیده است و پرسپولیس بدون کاشانی معنا ندارد. به خصوص در این شرایط حساس حضور کاشانی برای پرسپولیس حیاتی است.