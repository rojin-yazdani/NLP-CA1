طبق تصمیم کنفدراسیون فوتبال اسیا 11 تیم برنده با قرعه کشی به مصاف 13 تیم دیگر خواهند رفتگل  -  قرعه کشی مسابقات فوتبال مقدماتی المپیک لندن روز 28 مهرماه سال جاری برگزار شد تا تیم‌های حاضر در این مسابقات حریفان خود را بشناسند. طبق تصمیم کمیته بین‌المللی المپیک ،  برای اسیا در المپیک لندن سه و نیم سهمیه در نظر گرفته شده که 35 تیم برای رسیدن به ان با هم رقابت می‌کنند. کمیته بین المللی المپیک از جمع این 35 کشور ،  13 تیم را که عملکرد خوبی در چند دوره اخیر المپیک و مراحل مقدماتی ان داشته‌اند ،  جدا کرده که تیم ملی امید ایران به خاطر عملکرد ضعیف در این دوره‌ها در جمع سیزده تیم مذکور قرار نگرفته و باید در مرحله حذفی که با حضور 22 تیم انجام می‌شود ، حضور پیدا کند. این 22 تیم در دو بازی رفت و برگشت در تاریخ‌های 4 و 18 اسفند دیدار خواهند کرد و تیم‌های برنده به دور دوم صعود می‌کنند و 11 تیم شکست خورده در مرحله حذفی ،  کنار خواهند رفت.طبق تصمیم کنفدراسیون فوتبال اسیا 11 تیم برنده با قرعه کشی به مصاف 13 تیم دیگر خواهند رفت و باز هم با دو بازی رفت و برگشت تعداد تیم‌ها از 24 تیم به 12 تیم می‌رسد که این دو بازی رفت و برگشت هم در تاریخ‌های 23 خرداد و 2 تیر سال 90 خواهد بود. به این ترتیب 12 تیم به دور نهایی صعود می‌کنند و به 3 گروه 4 تیمی تقسیم می‌شوند که بازیهایی را به صورت دوره‌ای و رفت و برگشت برگزار خواهند کرد. این رقابتها از 30 شهریور تا 23 اسفند سال اینده برگزار می‌شود و تیم‌های اول هر گروه به المپیک 2012 لندن صعود خواهند کرد . سپس 3 تیم دوم هر گروه در مرحله بعدی به صورت دوره‌ای از 5 تا 9 فروردین 1391 بازی خواهند کرد و تیم اول این گروه سه تیمی با نماینده افریقا به صورت پلی‌اف بازی خواهد کرد که برنده این رقابت رفت وبرگشت نیز به المپیک صعود خواهد کرد. طبق قرعه‌کشی انجام شده ، مسابقاتی که قرار است در تاریخ‌های 4 و 18 اسفند برگزار شود به شرح زیر است :  تایلند – فلسطین اردن – چین تایپه یمن – سنگاپور کویت – بنگلادش مالزی – پاکستان امارات – سری‌لانکا هند – میانمار عمان – تاجیکستان اندونزی – ترکمنستان ایران – قرقیزستان هنگ کنگ – مالدیو 13 تیمی که به عنوان تیم‌های با عملکرد خوب معرفی شده‌اند شامل کره جنوبی  ،  کره شمالی  ،  ژاپن  ،  عربستان  ،  عراق  ،  چین ،  قطر ،  ازبکستان  ،  سوریه  ،  استرالیا  ،  بحرین  ،  لبنان و ویتنام هستند که از مرحله بعدی در مسابقات حاضر خواهند شد.