سرمربی تیم ملی فوتبال نیجریه گفت :  به جز ارژانتین که شانس اول تیم صعودکننده را دارد شانس 3 تیم دیگر برابر است.استفن کشی در گفت‌وگو با فارس به برزیل در خصوص هم‌گروهی با ایران در رقابت‌های جام جهانی و همچنین قرار گرفتن در کنار ارژانتین و بوسنی صحبت‌های زیر را انجام داد.فارس :  قرعه‌کشی جام جهانی انجام شد و در گروه ششم با تیم‌های ایران ، ‌ارژانتین و بوسنی هم گروه شدید. نظرتان در این باره چیست ? احساس می‌کنم در گروه سختی قرار گرفته‌ایم. گروهی که تیم‌هایش فوتبال‌های متفاوتی به نمایش می‌گذارند ما از افریقا ،  بوسنی به گونه‌ای از اروپا و یک تیم از اسیا در کنار ارژانتینی که از قاره امریکا به جام جهانی صعود کرده است بنابراین گروهی داریم که فوتبال‌های مختلفی را به نمایش می‌گذارند اما من به عنوان سرمربی نیجریه تلاش می‌کنم بهترین شکل ممکن را برای حضور در جام جهانی فراهم کنم و تیم اماده‌ای را راهی رقابت‌ها کنم.فارس :  شانس کدام تیم را برای صعود بیشتر می‌دانید ? ارژانتین که تکلیفش مشخص است و بیشتر از سایر تیم‌ها شانس دارد اما از بین ایران بوسنی و تیم خودمان هر سه تیم شانس برابر دارند نمی‌توانم بگویم کدام تیم شانس صعود دارد. فوتبال قابل پیش‌بینی نیست.فارس :  بازی اول مقابل ایران را چگونه ارزیابی می‌کنید ? در مسابقات جام جهانی بازی اول حیاتی‌ترین بازی است نتیجه بازی با ایران بسیار مهم است بنابراین ما با قدرت به میدان می‌رویم تا بتوانیم در این دیدار نتیجه بگیریم.فارس :  از سرمربی تیم ملی فوتبال ایران کارلوس کی‌روش چقدر شناخت دارید ? او مربی شناخت شده‌ای در جهان است ،  سابقه حضور او در رئال مادرید و منچستر مثال‌زدنی است. به شخصه کی‌روش را دوست دارم. احساس می‌کنم بازی کردن مقابل تیمی که کی‌روش روی نیمکت ان می‌نشیند راحت نیست. برای این موضوع است که به استثنای ارژانتین نمی‌توانم بگویم که چه تیمی شانس صعود دارد. البته شاید بدانم اما نمی‌توانم بگویم.فارس :  به نظر می‌رسد از گروهی که قرار گرفته‌اید ،  راضی هستید.بله من و همکارانم باید راضی باشیم چون مسابقات جام جهانی است و بهترین‌های جهان در این رقابت‌ها حضور دارند. ممکن بود با تیم‌های قوی‌تر هم گروه شویم هر چند در این رقابت‌ها تیم راحت نداریم. همه برای اعاده حیثیت و بردن به میدان می‌ایند می‌خواهند با پیروزی در میدان کشورشان را سرافراز کنند.فارس :  شناخت‌تان از فوتبال ایران تا چه اندازه است ? تا حدودی فوتبال ایران را می‌شناسم. شما قبلا بازیکنان زیادی در اروپا داشتید اما هم اکنون نمی‌دانم این شرایط چگونه است. هم اکنون که در یک گروه قرار گرفته‌ایم توجه خود را بیشتر می‌کنم تا اشنایی‌ام با ایران بیشتر شود. البته در چند سال گذشته در رده‌های جوانان و نوجوانان بین این دو تیم تقابل وجود داشته و استعدادهای ایران رادر این زمینه دیده‌ام. در ماه گذشته هم در جام جهانی امارات تیم ملی نوجوانان ایران مقابل نیجریه بازی کرد. می‌دانم ایران‌ها استعدادهای خوبی دارند در همان رده نوجوانان بازی با توپ انها عالی بود.فارس :  در امارات نیجریه شکست سنگینی را به ایران متحمل کرد به نظر شما در جام جهانی هم چنین موضوعی تکرار می‌شود ? خیر. انچه در امارات رخ داد مربط به رده سنی نوجوانان بود. نیجریه در رده پایه همواره یکی از قطب‌های فوتبال بوده است. معتقدم در همان مسابقه اگر بازیکنان ایران تجربه بیشتری داشتند کمتر از 4 گل دریافت می‌کردند اما می‌دانم در جام جهانی کاملا شرایط متفاوت است. پیش‌بینی به هیچ عنوان کار راحتی نیست.فارس :  همه از گروه ششم از رویارویی با مسی و ارژانتین صحبت می‌کنند علت این موضوع چیست ? زیرا ارژانتین بهترین تیم دنیا و مسی برترین بازیکن جهان است. واقعا مقابل چنین تیم‌هایی بازی کردن کار راحتی نیست البته ما هراسی از رویایی با انها نداریم و با قدرت مقابل این تیم ظاهر می‌شویم.