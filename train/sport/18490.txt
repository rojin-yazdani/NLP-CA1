مهر ،  فیروز کریمی پس از باخت 3 بر 2 تیمش مقابل استقلال در نشست خبری بعد از بازی گفت :  بازیکنان من در مصاف با استقلال خیلی بد بازی کردند. طی یک ماه و نیمی که من سرمربی شاهین هستم و شش یا هفت مسابقه‌ای که برگزار کرده‌ایم این بازی ضعیف‌ترین بازی شاگردانم بوده است.وی با تاکید براینکه استقلال استحقاق برتری مقابل شاهین را داشته است ،  افزود :  در روزی که ما بازی 2 بر صفر باخته را با تساوی 2 بر 2 عوض کردیم جای امیدواری بود که در روزهایی که دچار حوادث داوری می‌شویم بتوانیم نتیجه بگیریم.کریمی ادامه داد :  در واقع در این بازی دو اتفاق افتاد یا تیم استقلال تحت فشار ما بود که توانستیم دو گل را به این تیم بزنیم و یا استقلال عقب کشیده بود که این فرصت برای بازیکنان ما پیش امد.سرمربی تیم فوتبال شاهین بوشهر اظهار داشت :  تیم شاهین در این بازی فقط 15 درصد از توان واقعی خود را نشان داد و در روزی که شرایط ما ایده‌ال نبود توانستیم به استقلال دو گل بزنیم و اگر بازیکنان ما در شرایط ایده‌ال خود بودند حتی می‌توانستیم استقلال را در ورزشگاه ازادی شکست دهیم.وی با ابراز تاسف از اینکه 90 درصد بازیکنان تیمش در مصاف با استقلال خوب بازی نکردند ،  گفت :  در این بازی به برخی از بازیکنان جوان خود میدان دادیم که حتی بعضی از انها در ورزشگاه ازادی نیز سابقه بازی نداشتند البته باید تاوان این جوانگرایی خود را بدهیم اما انتظار ما از بازیکنان باتجربه تیم در این بازی بالا بود به طوری که متاسفانه انها نتوانستند انتظارات را براورده کنند. یک یا دو بازیکن با تجربه ما در حد صفر بازی کردند و مطمئن باشید بعد از این بازی در مورد انها تصمیم گیری خواهیم کرد.وی ضمن ستایش از عملکرد مجتبی جباری در این بازی گفت :  در روزی که ضعیف بودیم استقلال نیز عملکرد خوبی نداشت اما ما مغلوب توانمندی بالای مجتبی جباری شدیم. جباری در این بازی یک سر و گردن از بازیکنان درون زمین بالاتر بود به طوری که به دلیل خلاقیت و توانمندی بالای جباری ،  استقلالی که در این بازی ضعیف بازی کرد توانست خودش را به ما تحمیل کند.کریمی در ادامه افزود :  استقلال در این بازی عملکرد خوبی نداشت و همین عدم توانمندی باعث شد تا ما بتوانیم دو گل را به انها بزنیم اما متاسفانه گل سوم را روی تجربه بالا و خلاقیت جباری خوردیم.سرمربی تیم فوتبال شاهین بوشهر ضمن انتقاد از عملکرد تیم داوری دیدار استقلال  -  شاهین خاطرنشان کرد :  متاسفانه من خیلی از مسائل را نمی‌توانم در رسانه‌ها و به ویژه رسانه ملی مطرح کنم. مطمئن باشید باشگاه ما گزارش مکتوبی را از عملکرد ضعیف تیم داوری در این بازی تهیه کرده و بلافاصله ان را در اختیار کمیته داوران قرار می‌دهد. به نظر من صالحی در این بازی ضعیف سوت زد.وی در ادامه تاکید کرد :  من روز سه شنبه بازی پرسپولیس و سایپا را دیدم که در ان مسابقه محسن قهرمانی دو صحنه پنالتی را اعلام کرد. در ان بازی دیدم که قهرمانی در هر دو صحنه پنالتی در یک متری صحنه بود. با دیدن عملکرد او به این نکته پی بردم که داوری ما نوید روزهای خوبی را می‌دهد اما در این بازی داور عملکرد ضعیفی داشت ،  بخصوص کمک اول او که در دو صحنه حساس جا ماند و اشتباه پرچم زد.کریمی تاکید کرد :  مطمئن باشید ما این صحنه‌ها را درخواهیم اورد و انها را در اختیار کمیته داوران قرار می‌دهیم. امیدوارم مانند زمانی که اقای عنایت رئیس کمیته داوران بود و به چنین موضوعاتی رسیدگی می‌کرد اقای عسگری نیز به دقت به این موارد رسیدگی کند. در روزی که استقلال ضعیف بازی کرد نباید سه گل می‌خوردیم  ،  فیروز کریمی با بیان این جمله خاطرنشان کرد :  نمی‌خواهم باخت را گردن داور بیندازم. من در این بازی از عملکرد خط دفاعی تیمم که ادعای بهترین خط دفاعی لیگ را دارد به هیچ وجه راضی نیستم باید یک فکر اساسی در خصوص مدافعان‌مان بکنیم تا مشخص شود چرا در بازی‌هایی که جو انها سنگین است اینقدر متزلزل نشان می‌دهند.وی ضمن تاکید بر اینکه تیمش به هیچ وجه در بازی مقابل استقلال به دنبال ارائه ضد فوتبال نبوده است ،  گفت :  من نمی‌دانم چرا داور در نیمه دوم 5 دقیقه وقت اضافه گرفت در حالی که بازیکنان ما یک ثانیه هم خودشان را روی زمین نمی‌انداختند و حتی من به انها تاکید کرده بودم به هیچ وجه نباید بیهوده به توپ ضربه زده و اتلاف وقت کنند.کریمی افزود :  اگر به دنبال کسب یک امتیاز بودیم ،  می‌توانستیم مانند تیم‌های عربی فوتبال بازی کنیم اما این روش بازی به هیچ وجه دردی از فوتبال ما دوا نمی‌کند. اگر می‌بینید تماشاگران کمتر به ورزشگاه می‌ایند به این دلیل است که اکثر تیم‌ها فوتبال زیبایی را انجام نمی‌دهند.وی در ادامه به تمجید از هواداران تیم استقلال پرداخت و گفت :  ضمن تقدیر از تماشاگران بوشهری که زحمت کشیده و به ورزشگاه ازادی امده بودند اعلام می‌کنم که طرفداران استقلال به لحاظ فرهنگی ،  ادب  ،  متانت و شناخت فوتبال به هیچ وجه با هواداران دیگر تیم‌ها قابل قیاس نیستند.سرمربی تیم فوتبال شاهین بوشهر ضمن انتقاد از دروازه بان تیم استقلال اظهار داشت :  در این بازی متاسفانه داور یک پنالتی مسلم را روی بازیکن ما محسن حمیدی نگرفت ضمن اینکه دروازه بانی که بیش از 50 بازی ملی دارد با عقب جلو کردن توپ در هنگام زدن ضربات کاشته و یا انجام یک سری از حرکات دیگر باعث تعجب من شده بود چون از وی انجام چنین حرکاتی بعید بود.کریمی در پاسخ به این پرسش که چرا یک دقیقه مانده به پایان بازی نیمکت را ترک کرده است ،  اظهار داشت :  این عادت من از سال‌های گذشته وجود دارد. در سالهای گذشته به دلیل انکه تا لحظه اخر بر روی نیمکت تیم می‌نشستم خیلی ضرر کرده و صدمه خوردم چون برخی از خبرنگاران از من سئوالهایی می‌کردند و من نیز پاسخ‌هایی می‌دادم که در نهایت به ضررم می‌شد. در نهایت باید بگویم اگر هم در این بازی در 30 ثانیه اخر گل خوردیم مقصر من نیستم هر چند که مسئولیت باخت تیمم را بر عهده می‌گیرم.سرمربی تیم فوتبال شاهین بوشهر در خاتمه ضمن انتقاد از عملکرد وحید طالب لو تاکید کرد :  متاسفانه در چند بازی است که وحید در شیر یا خط کردن و یا 50  -  50 کردن دچار اشتباه شده است مطمئن باشید ما به دنبال رفع این مشکل وی هستیم اما طالب‌لو دیگر از بازی بعد کاپیتان تیم من نخواهد بود !