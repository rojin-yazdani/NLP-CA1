تیم کشتی ازاد نوجوانان ایران با کسب یک مدال طلا ،  چهار نقره و سه برنز به مقام قهرمانی اسیا دست یافت.به گزارش روابط عمومی فدراسیون کشتی ،  تیم کشتی ازاد نوجوانان کشورمان با یک مدال طلا ،  چهار نقره و سه برنز و کسب 78 امتیازعنوان قهرمانی مسابقات اسیایی قرقیزستان را از ان خود کرد و تیم‌های قزاقستان ،  هند و قرقیزستان به ترتیب با کسب 76 ،  72 و 68 امتیاز به ترتیب دوم تا چهارم شدند.بر این اساس و در روز دوم رقابت‌های کشتی ازاد قهرمانی نوجوانان اسیا که در شهر بیشکک قرقیزستان برگزار شد تیم ایران توسط علی اصغر اکبری در وزن 100 کیلوگرم صاحب مدال طلا ،  سمیر یاوری و حسین روزبه در اوزان 58 و 63 کیلوگرم مدال نقره و علی موجرلو و حسین شهبازی در اوزان 76 و 85 کیلوگرم صاحب مدال برنز شدند. در روز نخست این مسابقات نیز تیم ایران توسط خیراله قهرمانی و علی محمدزاده در اوزان 42 و 50 کیلوگرم صاحب مدال نقره و امین خدابخش در وزن 46 کیلوگرم صاحب مدال برنز شده بود. -  نتایج کشتی‌گیران کشورمان در روز دوم این رقابت‌ها به شرح زیر است : در وزن 100 کیلوگرم علی اصغر اکبری با شکست کشتی‌گیرانی از کره جنوبی و ازبکستان به دیدار فینال راه یافت. اکبری در دیدار فینال با شکست حریف هندی خود صاحب گردن اویز طلا شد.در وزن 58 کیلوگرم سمیر یاوری کشتی گیر کشورمان پس از شکست کشتی‌گیران قزاقستانی و قرقیزستانی به دیدار فینال راه یافت. یاوری در دیدار فینال مقابل کشتی گیر هندی شکست خورد و صاحب مدال نقره شد.در وزن 63 کیلوگرم حسین روزبه در دور نخست کشتی گیر هندی را شکست داد. وی در دورهای دوم و سوم نیز کشتی گیران قزاقستان و تاجیکستان را شکست داد و به دیدار نهایی راه یافت. روزبه در دیدار فینال مقابل کشتی گیر قرقیزستانی مغلوب شد و به مدال نقره رسید.همچنین در وزن 76 کیلوگرم علی موجر لو در دور نخست مغلوب کشتی گیر قزاقستانی شد اما با توجه به حضور این کشتی‌گیر در دیدار فینال موجرلو به گروه بازنده‌ها رفت. وی در گروه بازنده‌ها با شکست تمامی حریفان به دیدار رده بندی راه یافت و در دیدار رده بندی با شکست کشتی گیر قزاقستانی صاحب مدال برنز شد.در وزن 85 کیلوگرم نیز حسین شهبازی در دور نخست مغلوب کشتی گیر هندی شد. در این وزن کشتی گیر هندی به دیدار فینال راه یافت تا شهبازی نیز به گروه شانس مجدد راه یابد. شهبازی با شکست حریفان در این گروه به دیدار رده بندی راه یافت و با شکست کشتی گیر تاجیکستانی به مدال برنز دست یافت.در وزن 54 کیلوگرم مرتضی قیاسی در دور نخست کشتی گیری از عراق را شکست داد اما در دور بعد به کشتی گیر قزاقستانی باخت و با توجه به شکست کشتی گیر قزاقستانی در دور بعد قیاسی از دور رقابت‌ها کنار رفت.در وزن 69 کیلوگرم پژمان فضل‌اله تبار نیز مقابل کشتی گیر تاجیکستانی شکست خورد و با توجه به شکست این کشتی گیر در دور بعد ،  فضل اله تبار از دور رقابت‌ها حذف شد.