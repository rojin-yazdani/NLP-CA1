در فوتبال هرگز نباید گفت هرگز. شاید یکی از اصلی‌ترین دلایل جذابیت این رشته ورزشی تعریف 2 واژه جنگ و تعلیق نهفته باشد و وقتی جنگ و تعلیق به یکدیگر وابسته می‌شوند ،  دیگر نمی‌توان هوادار عاشق را از ابراز احساسات عجیب بازداشت. به عبارت بهتر فوتبال جنگی است که تا اخرین ثانیه لزوما برنده تثبیت شده‌ای ندارد. به نوشته خراسان ؛  هر فوتبال‌دوستی به اندازه سن خود گل‌های دقیقه 90 را به چشم دیده و تا هنگام مرگ به اندازه کافی فرصت لذت بردن یا اشک ریختن بابت تغییر نتیجه در اخرین ثانیه‌ها را خواهد یافت. سایت فیفا در گزارشی دیرهنگام‌ترین گل‌های فوتبال را مورد بررسی قرار داده است. بخوانید و ببینید چند بار غمگین شده و چند بار از خوشحالی به سقف اسمان برخورد کرده‌اید .یک فینال دراماتیکبرای شروع چه جایی بهتر از انگلیس ،  مهد فوتبال !  مردان سرالف رمزی تا دقیقه 89 فینال جام‌جهانی 1966 از المان پیش بودند اما وبر رؤیای اولین قهرمانی ان‌ها در جهان را به شکل موقت پشت در واقعیت نگه داشت ؛  هر چند در نهایت جف هورست از راه رسید و گل ویمبلی  ( توپی که هرگز معلوم نشد از خط دروازه تلیکوفسکی گذشت یا نه )  را به ثبت رساند. او در ثانیه‌های پایانی 2 وقت 15 دقیقه‌ای تنها هت‌تریک تاریخ فینال جام‌های جهانی را به ثبت رساند. هواداران در معبد فریاد می‌کشیدند. گزارشگر می‌گفت دشمن قدیمی در معبد فوتبال زانو زد و این یعنی قهرمانی انگلیس در جام جهانی .دیرهنگام‌ترین گل تاریخ30 سال بعد گاسکوئین محرک ضربه ازاد زیبای دیوید پلات در صدوبیستمین دقیقه بازی نام گرفت. کاپیتان تیم ملی انگلیس با ثبت دیرهنگام‌ترین گل تاریخ فوتبال در بازی مرحله یک هشتم نهایی جام‌جهانی 1990 مقابل بلژیک جایگاهی اسطوره‌ای یافت. در ان تورنمنت گل دقیقه 90 فونسکای اروگوئه‌ای به کره‌جنوبی تاثیرگذار نبود ؛  برخلاف شاهکار فردی رینکون در جدال کلمبیا و المان. حتی وقتی لیت بارسکی در دقیقه 89 ژرمن‌ها را پیش انداخت ،  کلمبیا ناامید نشد و عاقبت رینکون اتفاق بزرگ را رقم زد. او در یاداوری ان خاطره گفت :  گل من صعود کلمبیا به دور دوم و فراموشی موقت مشکلات سیاسی را در پی داشت. مورد عجیب فرانسهمردان سرزمین گل برای صعود به جام‌جهانی 1994 به یک امتیاز از 2 بازی پایانی مرحله مقدماتی مقابل رژیم اشغال‌گر قدس و بلغارستان احتیاج داشتند اما ابتدا مغلوب گل 93 روان‌اتار شدند و سپس به خاطر اشتباه ناخواسته ژینولا که در لحظات پایانی جدال با بلغارستان به جای نگه داشتن توپ اقدام به سانتر کرد ،  از کسب یک امتیاز هم عاجز ماندند. امیل کاستادینوف 2 ثانیه قبل از فرا رسیدن دقیقه 90 وارد تاریخ شد. پس از گل او باران نیز به حال تیم هولیه گریست. جایی دیگر ،  ژاپن در بازی پایانی مرحله گروهی مقابل عراق یک پیروزی می‌خواست تا برای اولین بار جهانی شود. جعفر سلماس عراقی این اجازه را نداد تا در شب برتری 4 - 3 عربستان مقابل ایران و خرد شدن کره‌شمالی مقابل نیمه جدا افتاده جنوبی ،  یک تساوی 2 - 2 بدشگون حکم صعود کره‌جنوبی را صادر کند .زود دیر شددر یورو 2008 تنها 7 گل در وقت‌های تلف شده به ثبت رسید که در مقایسه با تورنمنت‌های دوران معاصر صفت کمترین را به خود اختصاص می‌دهد. راکسبورگ ،  مدرس یوفا نقش تعویض‌های دیرهنگام مربیان را عامل اصلی تغییر نتایج می‌داند .روتردامهمه چیز اماده بالا بردن جام یورو 2000 توسط پائولو مالدینی بود اما قبل از ورود ایتالیایی‌های نیمکت‌نشین به نشانه شادی قهرمانی ،  ویلتورد در فاصله 20 ثانیه مانده به پایان 4 دقیقه وقت تلف شده فینال ،  فرانسه را به گل رساند و ترزگه در وقت اضافی کار را تمام کرد. 4 سال بعد زیدان در دقیقه 90 با یک ضربه ازاد و 270 ثانیه بعد به وسیله پنالتی شکست یک - صفر فرانسه مقابل انگلیس را به برتری 2 - یک فرانسه تبدیل کرد .زخم برزیلادریانو یک بار گل کیلی گونزالس را جبران کرد و بار دیگر در واپسین ثانیه‌ها اجازه نداد هنرنمایی دلگادو باعث برتری ارژانتین در فینال کوپای امریکا در سال 2004 شود. شکست ضربات پنالتی چنان تلخ بود که سورین در یک اقدام عجیب بلافاصله پس از عبور مدال نقره از گردنش ،  جلوی چشم بلاتر با خشم هدیه را نپذیرفت ! معمای نوکمپاتفاق‌های فینال فصل 1999 - 1998 لیگ قهرمانان بین من‌یو و بایرن به تاریخ پیوست. شرینگهام و سولشائر  ( او تازه به میدان امده بود )  در یک سری فعل و انفعال طی 2 دقیقه از وقت‌های تلف شده نتیجه را عوض کردند. سولشائر ،  طلایی‌ترین تعویضی تاریخ فوتبال هرگز نمی‌خواهد درباره ان گل حرف بزند و فقط به گفتن این جمله اکتفا می‌کند :  گل‌های زیادی به ثمر رساندم اما اتفاق ورزشگاه نوکمپ یگانه بود. با عشق از وسط زمیننعیم حوالی دقیقه 120 بازی ساراگوسا و ارسنال در فینال فصل 1995 - 1994 جام برندگان اروپا به یاد گل‌های دوران کودکی !  از وسط زمین دروازه سیمن را گشود. بازیکن سابق تاتنهام گفت :  دیدم سیمن بیرون امده ،  گفتم چه فرصتی بهتر از این. شوت زدم و توپ گل شد. به همین راحتی !  رالی گل مذهبی‌هاسلتیک و رنجرز در قالب مبلغان پروتستان و کاتولیک در فوتبال اسکاتلند ،  طی هفته پایانی فصل 2005 - 2004 می‌خواستند مقابل حریفانشان جشنواره گل به راه بیندازند تا بلکه به خاطر تفاضل گل بهتر بالاتر از یکدیگر بایستند. برتری سلتیک ،  پیروزی رنجرز را بی‌معنا کرد اما تا دقیقه 89 مادرول از سبزها پیش افتاد. مک‌دونالد دست به کار شد. او ابتدا در دقیقه 89 و سپس در وقت‌های تلف شده جام را به سلتیک بازگرداند .هیجان‌انگیزترین روز پایانی تاریخارسنال و لیورپول در حالی طی هفته پایانی فصل 1989 - 1988 لیگ انگلیس به مصاف هم رفتند که انفیلدی‌ها به دلیل برتری 2 امتیازی  ( ان زمان هر پیروزی 2 امتیاز داشت )  در صورت شکست با اختلاف یک گل هم قهرمان می‌شدند. ابتدا اسمیت ارسنال را پیش انداخت اما لیورپول همچنان شادمان به توپ ضربه می‌زد. سرانجام قبل از سوت پایان مایکل توماس گروبلار را شکست داد و به عجیب‌ترین شکل ممکن جام پس از 18 سال انتظار به تیم اول لندن رسید.