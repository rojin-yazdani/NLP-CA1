سرمربی تیم فوتبال استقلال با انتقاد از حاشیه‌هایی که طی هفته‌های اخیر برای تیم تحت رهبری‌اش به وجود اورده‌اند گفت :  متاسفانه عده‌ای با سناریوی از پیش طراحی شده به دنبال نابودی استقلال هستند که همه انها را به خدا واگذار می‌کنم .امیر قلعه نویی که در حاشیه تمرین عصر دوشنبه تیم فوتبال استقلال با مهر گفتگو می‌کرد ضمن بیان این مطلب افزود :  من هیچ وقت نمی‌توانم در خصوص تیمی که با ان کاری ندارم اظهار نظر کنم. تیم ملی سرمربی دارد و من هم سرمربی تیم فوتبال استقلال هستم و تنها می‌توانم در مورد تیم خودم صحبت کنم .وی ادامه داد :  متاسفانه در این مدت و خصوصا در پنج هفته اخیر حاشیه‌های بسیاری برای تیم ما درست کرده‌اند که اعتقاد دارم این یک سناریوی از قبل پیش بینی شده بوده است. این داستان مربوط به دیروز و امروز نیست. حدود یک ماه است که از من و تیمم انتقادات بسیار صورت گرفته و به شدت ازارمان داده اند .سرمربی تیم فوتبال استقلال با تاکید بر اینکه نمی‌خواهد در مورد تیم ملی فوتبال کشورمان و اتفاقات روزهای اخیر اظهار نظری داشته باشد خاطر نشان کرد :  در این مورد صحبتی نمی‌کنم تا مبادا تیم ملی اسیر حاشیه‌ها شود. طی چند روز گذشته پیشکسوتان استقلال و حتی پرسپولیس با من تماس گرفتند و خواستار حفظ ارامشم شدند. انها از من خواستند که با ارامش کامل فقط به موفقیت استقلال فکر کنم و بازیکنانم را برای دیدارهای بعدی اماده نگه دارم .قلعه نویی در ادامه گفتگوی خود با خبرنگار مهر تصریح کرد :  متاسفانه عده‌ای در این مدت در خارج و داخل زمین فقط برای ما حاشیه درست کرده اند. اگر به فیلم‌های بازی‌های ما دقت کنید می‌بینید که در هفته‌های اخیر حدود پنچ پنالتی برای استقلال گرفته نشده است. البته نمی‌گویم که نگرفتن این پنالتی‌ها عمدی بود اما همین اتفاقات شرایط را برای تیم ما دشوار کرد .وی در پاسخ به این پرسش که این حاشیه‌ها از کجا و یا توسط چه کسانی برای استقلال ایجاد شده است ?  گفت :  من نمی‌دانم اما اگر شما به جواب این سوال پی بردید که این حاشیه‌ها از کجا به ما ضربه می‌زند من را هم راهنمایی کنید .سرمربی تیم فوتبال استقلال که از اتفاقات هفته‌های اخیر پیرامون تیمش عصبانی و دلگیر است ادامه داد :  در بدترین شرایط و حساس‌ترین زمان عده‌ای فقط به فکر نابودی استقلال بودند و هر اقدامی توانستند در این راستا انجام دادند. من نمی‌توانم کاری کنم و تنها انها را به خدا واگذار می‌کنم .قلعه نویی در ادامه این گفتگو با امیدواری از اینده تیمش یاد کرد و گفت :  سعی می‌کنم استقلال را در ارامش کامل نگه دارم و از بازیکنانم خواسته‌ام که فقط به دیدارهای باقی مانده در لیگ قهرمانان اسیا و تنها بازی لیگ برتر فکر کنند و ذهن خود را درگیر این مسائل حاشیه‌ای نکنند .سرمربی تیم فوتبال استقلال در مورد دیدار این تیم با‌ام صلال قطر در لیگ قهرمانان اسیا نیز گفت :  ما در دور رفت نتوانستیم انتظارات را براورده کنیم. بنابراین مجبوریم در بازیهای دور برگشت امتیازات کامل را کسب کنیم تا بتوانیم به دور بعد صعود نمائیم. البته‌ام صلال نیز تیم بسیار خوبی است و قطعا برای کسب امتیاز به تهران خواهد امد .امیرقلعه نویی در پایان گفت :  استقلال با تمام توان به مصاف‌ام صلال خواهد رفت و تلاش خواهد کرد با حمایت هوادارانش به سه امتیاز حساس و سرنوشت ساز این دیدار دست پیدا کند.