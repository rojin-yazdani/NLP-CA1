سرمربی تیم فوتبال پرسپولیس می‌گوید که محسن قهرمانی چند پرونده در فدراسیون دارد و منظور درودگر و مدیرعامل باشگاه نفتون همین داور بوده است.به گزارش تسنیم ،  علی دایی در گفت‌وگو با تسنیم در مورد شرایط حال حاضر پرسپولیس ،  عملکرد بازیکنان تازه جذب شده ،  اتفاقات بازی پرسپولیس و سپاهان ،  تقابل با محمد مایلی کهن در هفته دوازدهم لیگ ،  دورنمای تیم ملی با کارلوس کی‌روش و  …  صحبت‌های زیر را انجام داد : ابتدا در مورد شرایط پرسپولیس صحبت کنید ? فکر می‌کنم شرایط خوبی داریم و به خوبی برنامه‌هایمان را دنبال می‌کنیم تمرینات منظمی را انجام می‌دهیم. فعلا به فکر رتبه در جدول نیستیم هر چند دوست داریم بالای جدول باشیم ،  اما مهم این است که تا اخر فصل نتایج خوبی بگیریم وخودمان را به ان بالا بچسبانیم.پرسپولیس این فصل نتایج خوبی کسب کرده و نسبت به فصول گذشته شرایط بهتری دارد. این تیم چقدر با تیم ایده ال شما فاصله دارد ? امسال نیاز به زمان داریم مطمئنا با توجه به تغییرات زیادی که در تیم ایجاد شده به زمان نیاز داریم و باید بازی‌های بیشتری انجام دهیم تا به هماهنگی لازم برسیم. خوشبختانه امسال زود شروع کردیم و به موقع تیم را بستیم. مسئله دیگر این است که نسبت به نقاط ضعفی که داشتیم بازیکن جذب کردیم و در این راه مدیریت پرسپولیس هم کمک خوبی به ما انجام داد. فکر می‌کنم تقریبا 80 درصد ان تیمی را که می‌خواستیم بستیم.مطمئنا نسبت به سال‌های قبل بودجه کمتری برای جذب بازیکن در نظر گرفته شده است. نتایج هم نشان می‌دهد پرسپولیس پیشرفت خوبی داشته اما این تیم با تیمی که ایده ال من است و دوست دارم ،  هنوز تفاوت دارد و برای رسیدن به هدف باید بیشتر کار کنیم.بازیکنان جذب شده در این فصل عملکرد خوبی به نمایش گذاشتند. اعتماد علی دایی به بازیکنانش در این قضیه چقدر تاثیرگذار بوده است ? نه تنها اعتماد من به بازیکنان مؤثر بوده بلکه کمک بزرگترهای تیم برای اینکه بازیکنان تازه به تیم امده توسط قدیمی‌ها قبول شوند بسیار تاثیرگذار بود. ما کار تیمی انجام می‌دهیم و همین مسئله باعث شده تا اینجای کار نتیجه بگیریم. پتانسیل پرسپولیس بالاتر از این است و بهتر از این هم می‌توانیم نتیجه بگیریم.اتفاقات بازی پرسپولیس و سپاهان باعث شد تا کار محسن قهرمانی به فدراسیون فوتبال بکشد ،  ان اشتباهات چقدر در کار تیمی شما اثر گذار بود ? متاسفانه تاثیرگذار بود اما سعی کردیم که تمام مسائل به ما برگردد تا بازیکنان راحت‌تر بازی کنند.در این چند وقت صحبت‌های زیادی درباره قضات‌های محسن قهرمانی مطرح شده است … در برنامه 90 طرف صحبت اقای درودگر این اقا بود و منظور مدیرعامل ان تیم دسته سومی  ( نفتون )  هم این اقا و دار و دسته‌اش بودند ،  جالب اینجاست که در فدراسیون فوتبال هم چند پرونده مربوط به این اقا وجود دارد. متاسفانه خیلی از مسائل است که داوری ما را تحت الشعاع قرار داده و باید قبول کنیم این مسائل در فوتبال ما وجود دارد و به ان ضربه می‌زند.پرسپولیس در چارچوب هفته دوازدهم لیگ باید جمعه به مصاف صبای قم برود ،  تقابل علی دایی و محمد مایلی‌کهن چقدر این مسابقه را جذاب می‌کند ? من با کسی تقابل ندارم و همه همکار ما هستند. ما کار خودمان را انجام می‌دهیم و به فکر کسب اولین برد خارج از خانه هستیم. انشاالله در این راه حضرت معصومه  ( س )  هم به ما کمک می‌کنند.اما پرسپولیس تا به حال در قم برنده نبوده است.خوشبختانه شرایط خوبی داریم و اگر خودمان باشیم می‌توانیم برنده بازی شویم. از روز یکشنبه تمرینات اصلی خود را برای این بازی شروع می‌کنیم و برای 3 امتیاز به قم می‌رویم.بعد از بازی با صبا لیگ به خاطر اردوی تیم ملی تعطیل می‌شود ،  با اتفاقاتی که برای این تیم و کی‌روش رخ داده و با توجه به عدم حمایت‌ ،  دورنمای تیم ملی را با کی‌روش چطور می‌بینید ? به عنوان یک ایرانی همیشه ارزو می‌کنم که تیم ملی کشورم موفق باشد و از مسئولان هم می‌خواهم که تیم ملی را حمایت کنند. مسلما کی‌روش که سهل است ،  بهترین مربیان دنیا هم نمی‌توانند دست خالی کار کنند. ما باید تمام مقدماتی که تیم ملی احتیاج دارد را فراهم کنیم.چقدر از خواسته‌های کی‌روش منطقی و حرفه‌ای است ? من از جزئیات خواسته‌های کی‌روش اطلاعی ندارم اما با توجه به اینکه کی‌روش یک مربی حرفه‌ای است و طرز تفکر حرفه‌ای دارد مطمئنا خواسته‌هایش هم حرفه‌ای است.شما از کمیته فوتبال فیفا انصراف دادید ،  ایا امسال در رای گیری بهترین بازیکن جهان حق رای دارید ? فعلا ان مسائل را فراموش کردم و تمام تمرکزم روی پرسپولیس است ،  و به خاطر این نمی‌توانستم در جلسات فیفا به صورت منظم شرکت کنم. هر موقع از من بخواهند در رای گیری شرکت کنم این کار را انجام می‌دهم اما فعلا تمرکزم روی پرسپولیس است.پرسپولیس در اولین گام جام حذفی به مصاف پدیده شاندیز می‌رود ،  امسال با توجه به این مسئله که 2 جام حذفی را با پرسپولیس به دست اوردید ،  تمرکزتان روی لیگ است یا جام حذفی ? قطعا روی هر 2 جام تمرکز و دوست داریم در لیگ و جام حذفی موفق باشیم. من دوست دارم هر 2 جام را بگیریم و تا روز اخر تلاشمان را انجام می‌دهیم ؛  دیگر هرچه خدا بخواهد.استقلال در اولین بازی از نیمه نهایی لیگ قهرمانان اسیا مغلوب اف‌سی سئول کره‌جنوبی شد ،  شاگردان قلعه‌نویی می‌توانند در تهران به فینال برسند ? با توجه نتیجه‌ای که در دیدار رفت حاصل شد ،  کار استقلال برای صعود به فینال سخت شد اما نشدنی نیست ،  نمی‌خواهم حرف الکی بزنم اما واقعا کار استقلال دشوار است. اف‌سی سئول تیم بسیار خوبی است و فوتبال حرفه‌ای بازی می‌کند. من ارزو می‌کنم استقلال به عنوان نماینده ایران به فینال اسیا برسد.