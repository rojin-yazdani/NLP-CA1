مدافع استقلال گفت :  حیف شد بازیکنانی مثل سیاوش اکبرپور و حسین کاظمی از تیم ما جدا شدند.حنیف عمران‌زاده در گفت‌وگو با فارس ،  در خصوص دعوتش به تیم ملی فوتبال اظهار داشت :  از افشین قطبی تشکر می‌کنم که بازی‌های من را دید و من را به تیم ملی دعوت کرد.وی ادامه داد :  متاسفانه در اردوی قبلی که دعوت شدم فرصت چندانی نداشتم که با تیم ملی تمرین کنم ولی این‌بار قصد دارم با فراغ بال در تمرینات حضور پیدا کنم.مدافع استقلال با تاکید بر اینکه عزمش را برای حضور پرقدرتی در تیم ملی جزم کرده است ،  گفت :  بازیکنانی که به تیم ملی دعوت شده‌اند همگی از بهترین‌های ایران هستند و مدافعانی مثل حسینی ،  عقیلی ،  بنگر و دیگران شانس بسیاری برای حضور در ترکیب اصلی دارند اما این‌بار نمی‌خواهم از تیم ملی خط بخورم.عمران‌زاده در خصوص جدایی مرفاوی از استقلال گفت :  از اقای مرفاوی تشکر می‌کنم که در فصل گذشته و بخصوص در نیم فصل دوم از من حمایت کرد. تا همین‌جا هم مدیون ایشان هستم و دوست دارم باز هم زیر نظر وی کار کنم. امیدوارم با جدایی ایشان کسی به عنوان سرمربی استقلال انتخاب شود که به نفع این تیم و هوادارانش باشد.عمران‌زاده در خصوص جدایی بازیکنانی مثل سیاوش اکبرپور ،  حسین کاظمی و شایعه حضور ارش برهانی در استیل اذین گفت :  3 تن از بازیکنان اصلی تیم ما از استقلال جدا شده‌اند که برای انها ارزوی موفقیت می‌کنم. اعتقاد دارم مدیریت باید به فکر جایگزین کردن انها باشد ولی واقعا حیف شد که این 3 نفر از استقلال رفتند.مدافع استقلال در پایان با تشکر از رسانه‌های ورزشی گفت :  فصل گذشته هنگامی که محروم بودم 90 درصد مطبوعات و رسانه‌ها از من حمایت کردند که از انها نهایت تشکر را دارم و از هواداران استقلال قدردانی می‌کنم که یک فصل من را حمایت کردند.