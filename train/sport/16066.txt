سرمربی تیم فوتبال راه اهن در رقابتهای جام حذفی از دنیای فوتبال خداحافظی کرد تا از این پس به عنوان مربی به فعالیتش ادامه دهد .به گزارش مهر ،  مهدی تارتار که با 16 سال حضور در رقابتهای لیگ ایران باسابقه‌ترین فوتبالیست کشورمان در این رقابتها لقب گرفته است ،  پس از انجام 308 بازی در مسابقات مختلف لیگ از دنیای فوتبال خداحافظی کرد .تارتار که سابقه بازی در تیم‌های تراکتورسازی  ،  بهمن  ،  پاس  ،  ابومسلم  ،  پرسپولیس و راه اهن را دارد بجز این 16 سال  ،  دو سال نیز در رقابتهای لیگ دسته اول فوتبال بازی کرده است .سرمربی فصل پیش تیم فوتبال راه اهن به همراه تیم‌های فوتبال پرسپولیس و پاس عنوان قهرمانی لیگ ایران  ،  جام حذفی و جام باشگاههای اسیا را از ان خود کرده است .وی اواخر فصل گذشته رقابتهای لیگ برتر و پس از برکناری محمود یاوری از سوی محمدحسن انصاریفرد به عنوان سرمربی تیم فوتبال راه اهن انتخاب شد و موفق شد این تیم را برای نخستین بار در تاریخ 70 ساله باشگاه راه اهن به فینال رقابتهای جام حذفی برساند .مهدی تارتار پس از خداحافظی در دنیای بازیگری قرار است از این پس به عنوان مربی به فعالیتش در فوتبال ادامه دهد. براساس اعلام مسئولان باشگاه راه اهن ،  این تیم فصل اینده از وجود یک سرمربی خارجی سود خواهد برد که قرار است تارتار به عنوان دستیار اول این سرمربی خارجی کار کند.