به گزارش فارس بامداد سه‌شنبه  ( امروز )  در تنها دیدار باقیمانده از گروه اول ،  ارژانتین موفق شد با 3 گل بر کاستاریکا غلبه کند و به کابوس حذف زودهنگام از این بازی‌ها خاتمه دهد. در این مصاف سرخیو اخرو در دقایق 45 و 53 و انخل دی‌ماریا 64 برای البی‌سلسته  ( ارژانتین )  گل زدند. ارژانتین با این نتیجه صاحب 5 امتیاز شد و پس از کلمبیا 7 امتیازی از گروه اول صعود کرد. یاران لیونل مسی در مرحله یک چهارم نهایی با تیم اول گروه سوم که شامل شیلی ،  پرو ،  اروگوئه و مکزیک است ،  روبه‌رو خواهد شد.