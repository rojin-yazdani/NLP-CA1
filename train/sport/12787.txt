دو بانوی ملی پوش ایران به احتمال فراوان به یک تیم باشگاهی در روسیه خواهند پیوست.به گزارش خبرانلاین ،  سرمربی تیم ملی فوتسال بانوان روسیه که عنوان چهارمی جام جهانی فوتسال بانوان در برزیل را در کارنامه دارد ،  از نیلوفر اردلان و فرشته کریمی دعوت کرد تا برای بازی در تیم باشگاهی‌اش در روسیه به این تیم بپیوندند.بنابراین ،  اگر این اتفاق بیفتد و اردلان و کریمی به روسیه بروند ،  نام خود را به عنوان نخستین بانوان ایرانی که توانسته‌اند در رشته فوتسال ،  لژیونر شوند ،  به ثبت خواهند رساند ؛  اما هنوز خود اردلان و کریمی اظهار نظری در این مورد نکرده اند.