دیدار تیم‌های فوتبال پرسپولیس و النصر عربستان با صد هزار تماشاگر ،  پرتماشاگرترین دیدار تاریخ لیگ قهرمانان اسیا شد.به گزارش تسنیم ،  حسین قدوسی مدیر روابط عمومی باشگاه پرسپولیس در این باره به سایت رسمی باشگاه پرسپولیس گفت :  پیش از این ،  دیدار تیم‌های پرسپولیس و الغرافه قطر در سال 2012 با 96 هزار و 200 تماشاگر ،  پرتماشاگرترین دیدار ادوار لیگ قهرمانان اسیا و دیدار استقلال و بوریرام تایلند در سال 2013 با 95 هزار و 300 تماشاگر ،  دومین بازی پرتماشاگر لیگ قهرمانان اسیا بود. همچنین دیدار تیم‌های پرسپولیس و بنیادکار در سال 2009 با 95 هزار و 225 تماشاگر سومین دیدار پرتماشاگر لیگ قهرمانان اسیا بوده و حالا با حضور یکصدهزار تماشاگر در دیدار پرسپولیس و النصر عربستان ،  این بازی پرتماشاگرترین بازی تاریخ لیگ قهرمانان اسیا اعلام خواهد شد و قطعا سایت کنفدراسیون فوتبال اسیا نیز به این موضوع اشاره خواهد کرد.مدیر روابط عمومی باشگاه پرسپولیس ضمن تبریک به هواداران ،  درباره خلق رکوردی دیگر گفت :  در گفت‌وگویی که با کسرایی مدیر روابط بین‌الملل سازمان لیگ داشتیم ،  ایشان اعلام کردند تعداد تماشاگران حاضر در مسابقه امشب را برحسب وظیفه‌ای که دارم به AFC اعلام خواهم کرد. کسرایی اعلام کرد این موضوع را در فرم‌های مربوطه گزارش کرده و تعداد صد هزار تماشاگر به ثبت خواهد رسید.