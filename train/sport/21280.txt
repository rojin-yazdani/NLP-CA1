تومی موریس رییس شورای داوان فدراسیون جهانی کاراته WKF از جمله جدی‌ترین مخالفان حضور بانوان محجبه کاراته‌کا در مسابقات اسیایی و جهانی بوده است .به گزارش ایسنا ،  در شرایطی که شائبه صهیونیست بودن تومی موریس یکی از مباحث جدی کاراته ایران است و عدم حمایت از حضور بانوان محجبه توسط وی باعث شد در نوزدهمین دوره مسابقات جهانی ژاپن ،  هلن سپاهی و شهناز میرحیدری از حضور در تاتامی مسابقات منع شدند ،  شاه محمدی ،  نایب رییس فدراسیون کاراته به سایت کمیته ملی المپیک گفت :  تیم ملی بانوان در مسابقات شیتوریو کوبه اوزاکا در تیر ماه امسال شرکت خواهد کرد و ان را به عنوان یک رویداد تدارکاتی در نظر خواهد داشت .نکته تاسف امیز این اعزام در اینجاست که مسوولیت جهانی سبک کوبه اوزاکا برعهده تومی موریس بوده و در حالی که هیچ گاه بانوان کاراته‌کا محجبه از شرکت در تورنمنت‌های مختلف مشکلی نداشتند ،  انتخاب مسابقات منسوب به تومی موریس سوال برانگیز است و می‌توان تورنمنت دیگری را جایگزین این رقابت کرد .یکی از توجیهات این اعزام ،  این بوده که تومی موریس پس از مسابقات ژاپن مجوز حجاب را برای بانوان محجبه در مسابقات خود با هدف نشان دادن حسن نیت صادر کرده است ،  در حالی که چنین‌کاری یک عرف طبیعی همه تورنمنت‌های بین‌المللی کاراته بوده و اقدامی منحصربه فرد از طرف تومی موریس تلقی نمی‌شود. فراموش نکنیم سال گذشته تیم بانوان در مسابقات مراکش و پس از ان مسابقات هند با حجاب اسلامی شرکت کرده بود .عبدالرضا ساور درخصوص شائبه صهیونیست بودن تومی موریس و سنگ‌اندازی او برای حضور تیم بانوان در مسابقات رسمی تصریح کرد :  تاکنون چنین مساله‌ای را نشنیده‌ام. در صورتی که چنین موضوعی باشد ،  خود فدراسیون باید نسبت به این موضوع حساسیت نشان دهد. در صورت نیاز سازمان ورود خواهد کرد. قطعا ما در این خصوص کوتاهی نمی‌کنیم و به تیم بانوان کمک خواهیم کرد .معاون حقوقی و امور مجلس سازمان تربیت بدنی درخصوص اظهاراتی مبنی بر حسن نیت تومی موریس برای شرکت بانوان محجبه در تورنمنت مالزی خاطرنشان کرد :  تاکنون من چنین چیزی نشنیده‌ام. این مطلب را برای نخستین بار از شما می‌شنوم !  قدر مسلم ،  هرگونه مخالفت با حضور بانوان ایرانی در مسابقات مختلف را پیگیری می‌کنیم و اجازه نمی‌دهیم بانوان در چنین شرایطی به مسابقات اعزام شوند .وی در بخش دیگری از این گفت وگو ،  با بیان اینکه به خاطر نمی‌اورم سفارش تکواندوی ITF را برای کسب مجوز فعالیت در فدراسیون کاراته کرده باشد ،  تاکید کرد :  من اصلا این سبک را نمی‌شناسم. در سازمان تربیت بدنی یک بخش ،  وظیفه ساماندهی سبک‌ها را برعهده دارد و در انجا برای سبک‌ها تصمیم‌گیری می‌شود. اگر سفارشی کرده‌ام ،  قطعا در قالب روال طبیعی خودش انجام گرفته و در یکی از حوزه‌های ورزش قهرمانی یا همگانی بوده است .وی در پاسخ به این مساله که یک منبع اگاه در کاراته مدعی شده این سبک به سفارش شما در زیر مجموعه کاراته قرار گرفته است ،  متذکر شد :  این مسوول دروغ نمی‌گوید ؛  ولی من چنین موضوعی را به خاطر نمی‌اورم. قطعا هر تغییری صورت گرفته با هماهنگی و سیاست گذاری حوزه ورزش قهرمانی و همگانی بوده است .ساور همچنین درخصوص روند ساماندهی تماشاگران فوتبال اظهار کرد :  ما مجمعی را در قالب کمیته فرهنگی در فدراسیون فوتبال تشکیل دادیم و باشگاه‌ها را به طور مشخص دسته‌بندی کردیم. لیدرها انسان‌هایی متدین ،  با شخصیت و خانواده‌دار هستند. از نظر ما کسانی که ناهنجاری به بار می‌اورند ،  افرادی هستند که خارج از تشکیلات فوتبال هستند. هر کس که در ورزشگاه حضور پیدا می‌کند نماینده خانواده‌اش است. ما تمهیداتی اندیشیده‌ایم تا از ورود افراد نفوذی جلوگیری کنیم. نمی‌دانم چه کار خواهیم کرد !  ولی اینگونه برنامه‌ریزی شده تا برای خاطیان محرومیت در نظر گرفته شود .وی درخصوص برگزاری کنگره معنویت در ورزش گفت :  این کنگره با همکاری حوزه علمیه قم ،  دانشگاه پیام نور و سازمان تربیت بدنی انجام خواهد شد. در این کنگره سعی شده بخشی از منویات قدیمی در قالب ورزش به عنوان یک اورده ارزشی دربیایند. این کنگره اواخر ابان ماه با همکاری اداره کل تربیت بدنی قم در این شهر برگزار می‌شود.