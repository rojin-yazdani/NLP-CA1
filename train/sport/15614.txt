فیفا به فدراسیون فوتبال بحران‌زده اندونزی اخرین شانس را برای پایان بخشیدن به بی‌نظمی در فدراسیون این کشور ابلاغ کرد.به گزارش ایسنا ،  سپ بلاتر روز شنبه اعلام کرد پس از مذاکرات بین فیفا و کنفدراسیون فوتبال اسیا مقرر شد مهلت اندونزی برای برقراری شرایط مورد نظر فیفا در فدراسیون فوتبال این کشور تمدید شود.بلاتر در این باره گفت :  فکر می‌کنم تعلیق نشدن فدراسیون فوتبال اندونزی عیدی کریسمس فیفا به اندونزی باشد. فیفا به فدراسیون فوتبال اندونزی تا 10 دسامبر سال جاری مهلت داد تا مشکلات خود را حل و فصل کند.با توجه به ادامه کشمکش‌ها در فدراسیون فوتبال اندونزی ،  بلاتر قصد داشت تا فدراسیون فوتبال اندونزی را تعلیق کند اما کمیته اجرایی فیفا تصمیم گرفت یک مهلت دیگر به فدراسیون این کشور بدهد. بلاتر درباره این تصمیم کمیته اجرایی فیفا گفت :  این تمدید زمان برای اصلاحات در فدراسیون فوتبال اندونزی برای برقراری نظم گرفته شده است و فدراسیون فوتبال اندونزی باید از این زمان نهایت استفاده را داشته باشد.بلاتر ادامه داد :  نظر شخصی من تعلیق فدراسیون فوتبال اندونزی بود ،  اما کمیته اجرایی فیفا تصمیم گرفت یک زمان دیگر به فدراسیون اندونزی بدهد.رئیس فدراسیون بین‌المللی فوتبال فیفا در ادامه گفت :  واقعا می‌توانید تصور کنید که در اندونزی دو اتحادیه در این کشور فوتبال را مدیریت کنند !  انها لیگ خوبی دارند ،  اما چرا بازیکنان لیگ اندونزی نباید در تیم ملی این کشور بازی کنند ?  اندونزی 200 میلیون جمعیت دارد و باید این درگیری‌ها را کنار بگذارند.این در حالی است که فدراسیون فوتبال اندونزی پس از بحران بازی با بحرین در حال ورود به بحران دیگر است. در بحران قبلی شکست 10 بر صفر برابر بحرین باعث شد فیفا به بررسی تبانی در این بازی بپردازد.