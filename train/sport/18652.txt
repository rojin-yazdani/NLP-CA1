به گزارش گل ،  استقلال در مرحله یک هشتم نهایی جام حذفی با مهر کرج مسابقه خواهد داد. تیمی که در لیگ دسته دوم ایران حضور دارد و تیم دوم باشگاه سایپا و به نوعی محل استعدادهای جوان این تیم محسوب می‌شود.مهر کرج را محمد ربیعی هدایت می‌کند. مربی جوانی که سابقه همکاری با علی دایی و هومن افاضلی را دارد و در حال حاضر با تیم جوانش با صعود به جمع شانزده تیم برتر جام حذفی کار بزرگی کرده است. ربیعی برای علاقمندان جدی فوتبال یاداور نوشته‌های تحلیلی بلندی است که برای اولین‌بار در حوزه انالیز مطبوعاتی به انجام رسید.ربیعی در این سال‌ها با روزنامه‌های گل و دنیای فوتبال همکاری نزدیکی داشت و از همان روزها نشان می‌داد که در حوزه تئوری فوتبال حرف‌های زیادی برای گفتن دارد. او حالا بعد از حذف تیم راه اهن در مرحله قبلی مقابل تیم استقلال قرار می‌گیرد و با توجه به شرایط میزبانی ابی‌پوشان شانس چندانی برای صعود ندارد. با این حال ربیعی با تیم جوانش تمام تلاش خود را انجام خواهد داد.