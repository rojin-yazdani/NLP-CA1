تیم فوتبال پرسپولیس برابر صبای قم بدون گل متوقف شد. به گزارش خبرگزاری فارس ،  تیم فوتبال پرسپولیس از ساعت 15 : 15 در ورزشگاه یادگار امام قم به مصاف تیم صبا رفت که نیمه اول بازی با نتیجه تساوی بدون گل به پایان رسید.سرخ‌پوشان در این مسابقه هم بازی هجومی از خود ارایه کردند اما از موقعیت‌های گلزنی خود نتوانستند استفاده کنند. حتی در نیمه اول کریم انصاری‌فرد دروازه خالی را باز نکرد تا پرسپولیس از قم فقط یک امتیاز سوغات بیاورد.علیرضا فغانی داور مسابقه است که به فرید کریمی از صبا و محمد نوری از پرسپولیس کارت زرد نشان داد.با این تساوی پرسپولیس 26 امتیازی و صبای قم هم 29 امتیازی شد.*ترکیب صبای قم : مهرداد طهماسبی ،  مهدی مومنی (  صادقی از دقیقه 90 + 1 )  ،  سهراب بختیاری‌زاده ،  میلاد نوری ،  میلاد سلیمان فلاح (  از دقیقه 75 ایمان رزاقی راد )  ،  مسعود حق‌جو ،  سعید لطفی ،  فرید کریمی ،  رضائیان ،  ابوالفضل ابراهیمی و مهدی بدرلوسرمربی :  صمد مرفاوی*ترکیب پرسپولیس : نیلسون ،  سیدجلال حسینی ،  علیرضا نورمحمدی ،  حسین ماهینی ،  مهرداد پولادی ،  علی کریمی (  از دقیقه 76 امیرحسین فشنگچی )  ،  محمد نوری ،  رضا حقیقی ،  مارکو پروویچ ،  کریم انصاری‌فرد (  از دقیقه 67 هادی نوروزی )  ،  غلامرضا رضایی (  از دقیقه 89 محمد قاضی )