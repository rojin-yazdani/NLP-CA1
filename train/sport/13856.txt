طبق تغییرات نهایی ترکیب تیم ملی کشتی فرنگی کشورمان برای حضور دربازیهای اسیایی اینچئون ،  امید نوروزی دارنده مدال طلای المپیک لندن همچنان در لیست نفرات اعزامی باقی ماند.به گزارش مهر ؛  در حالیکه طی روزهای گذشته گفته می‌شد امید نوروزی به دلیل مصدومیت و همچنین خستگی رقابتهای جهانی ازبکستان ،  شرایط حضور در بازی‌های اسیایی را ندارد ،  کادر فنی تیم ملی کشتی فرنگی نام وی را همچنان در لیست نفرات اعزامی حفظ کرد.بدین ترتیب نوروزی که به تازگی با مدال نقره و عنوان نایب قهرمانی رقابتهای جهانی 2014 تاشکند به کشورمان بازگشته به رغم مصدومیت و تمرینات نه چندان جدی ،  در بازی‌های اسیایی نیز حضور خواهد داشت.با این وجود ،  تنها تغییر در لیست نفرات اعزامی به بازیهای اسیایی مربوط به هادی علیزاده پورنیا می‌شود ،  بطوریکه وی به دلیل مصدومیت جدی از ناحیه کتف ،  جای خود را به پیام بویری خواهد داد.بدین ترتیب ترکیب نهایی تیم ملی کشتی فرنگی کشورمان برای حضور در بازیهای اسیایی به شرح زیر است : 59 کیلوگرم :  نماینده‌ای اعزام نمی‌شود66 کیلوگرم :  امید نوروزی71 کیلوگرم :  سعید عبدولی75 کیلوگرم :  پیام بویری80 کیلوگرم :  حبیب‌الله اخلاقی85 کیلوگرم :  مجتبی کریم‌فر98 کیلوگرم :  مهدی علیاری130 کیلوگرم :  بشیر باباجان‌زاده