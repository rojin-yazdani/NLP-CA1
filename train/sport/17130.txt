روزگاری بزرگ‌ترین گرنداسلم دنیا را با جذاب‌ترین رقابت‌های فوتبال مقایسه می‌کردند و مثلا در توصیف اهمیت ویمبلدون کلمه جام جهانی تنیس را مورد اشاره قرار می‌دادند اما حالا وقتی از این دوشنبه برترین تنیس بازان دنیا روی چمن سبز به هنرنمایی بپردازند ،  فلورنتینو پرز و همه بازیکنان مورد نظرش باید سکوتی به اندازه خاموشی هواداران حاضر در استادیوم مسقف ویمبلدون اختیار کنند. به نوشته اعتماد و به نقل از یاهواسپورتس ؛  بد یا خوب این جادوی تنیس است ؛  ورزشی ساخته ذهن خلاق اشراف‌های بریتانیا و متعلق به قشر سرمایه دار. البته در این بین یک تبصره هم وجود دارد. فقیر و غنی کنار هم ،  فاصله طبقاتی نامحسوس بین هواداران این رشته و سایر ورزش‌ها را از بین می‌برند و این همان جادوی رقابت‌های ویمبلدون  ( بزرگ‌ترین گرنداسلم تنیس دنیا )  است …  هشت سید برتر رقابت‌ها چنین اوضاع و احوالی دارند . -  -  - رافائل نادال ؛  اعتمادبه نفس وحشتناکفورهندهای مدافع عنوان قهرمانی رقبا را می‌ترساند. این روزها همه از اسیب دیدگی زانوی رافا می‌گویند و این موضوع را دلیل ناکامی احتمالی مرد شماره یک تنیس دنیا می‌دانند اما باید توجه داشت همان اعتماد به نفسی که حتی پس از شکست در دور چهارم رولان گاروس خدشه دار نشد ،  همیشه مرد مدیترانه‌یی را یک سر و گردن بالاتر از سایر رقبا نشان می‌دهد .راجر فدرر ؛  رویای تاریخ سازیجنتلمن سوئیسی به ارزوی برابری با گرنداسلم‌های سمپراس رسید اما برای خودش حق شادی بیش از حد قائل نشد چون هدفی به بزرگی فتح پانزدهمین گرنداسلم و نامیده شدن به عنوان پرافتخارترین تنیسور تاریخ را در سر می‌پروراند. شکست در فینال هیجان انگیز سال گذشته ویمبلدون سراغاز بدبختی‌های 12ماهه راجر بود اما او به استناد 20 حضور متوالی در نیمه نهایی رقابت‌های معتبر ،  موفقیت را حق مسلم خود می‌داند ،  هرچند به تجربه دریافته هیچ رقیب اسانی وجود ندارد .اندی مورای ؛  امید یک ملتتاکتیسین تنیس در چمن نفس رقیبان را می‌گیرد و حالا که در کوئینزکلاب اولین دستاورد مهم دوران حرفه‌یی‌اش را رقم زده ،  تنها امید بریتانیا برای پایان دادن به انتظار 73ساله فتح ویمبلدون تلقی می‌شود .نواک جوکوویچ ؛  امادگی فراوانبک هندهای فوق العاده او را کنار امادگی فراوانش بگذارید تا متوجه شوید چرا در هجدهمین حضور از سودای فتح چهارمین گرنداسلم می‌گوید .خوان مارتین دل پورتو ؛  تا سه نشه … سال 2008 در دو تورنمنت چمنی و خاکی به قهرمانی دست یافت تا توانایی تطبیق پذیری خود را به رخ بکشد. دل پورتوو بازیخوان برجسته‌یی تلقی می‌شود چون در پاریس اولین حضور در نیمه نهایی یک گرنداسلم را تجربه کرد ،  مایل است برای نخستین بار دور سوم ویمبلدون را به چشم ببیند .اندی رادیک ؛  با اجازه مصدومیت بلهدر سال‌های اخیر سرویس‌های کشنده او راه به جایی نبرده است. اگر روند بهبود مصدومیتی که باعث انصراف او از بازی نیمه نهایی کوئینزکلاب شد شکل سریع‌تری نیابد ،  رادیک مانند سال گذشته خیلی زود ویمبلدون را ترک خواهد کرد .فرناندو ورداسکو ؛  حماسه دست چپقهرمان اسپانیا در جام دیویس سال گذشته به لطف برخوردار بودن از تکنیکی خاص پنج ساعت تمام نادال را چشم انتظار راهیابی به فینال اوپن ملبورن نگه داشت. دست چپ قدرتمند او احتمالا حماسه‌های بزرگی رقم می‌زند .جو ویلفرد تسونگا ؛  منتظر راهی طولانیفدرر این فرانسوی را تهدید بزرگ بزرگان عرصه رقابت‌های چمن می‌داند. از طرفی جو هم بی دلیل مرد شماره دو تنیس جهان را به تحسین وانداشته است. فینالیست اوپن استرالیا در سال 2008 طی تنها حضور در ویمبلدون تا دور چهارم پیشروی کرد. امسال راه طولانی‌تری می‌پیماید ?  شاید بله .معرفی سیدهادر بخش مردان به ترتیب نادال ،  فدرر ،  مورای ،  جوکوویچ ،  دل پورتو ،  رادیک ،  ورداسکو ،  ژیل سیمون ،  تسونگا ،  گونزالس ،  سیلیچ ،  داویدنکو ،  سودرلینگ ،  سافین ،  روبردو و فرر سید اول تا شانزدهم نام دارند و در بخش زنان سافینا ،  سرنا ویلیامز ،  ونوس ویلیامز ،  الانا دمینتوا ،  کوزنتسوا ،  یانکوویچ ،  زوناروا ،  ازارنکا ،  ووژنیاکی ،  پتروا ،  رادوانسکا بارتولی ،  ایوانوویچ ،  سیبولکوا ،  پننتا و ژانگ ژی در سیدبندی رتبه‌هایی مشابه مردان را در اختیار دارند .چهره ویژه ؛  لورا رابسون 15سالهدختر بریتانیایی با اشتیاقی ویژه امتحانات پایان سال را به اتمام رساند. قهرمانی در رقابت‌های زیر 15 سال بریتانیا باعث شده او با وایلدکارت جواز حضور در ویمبلدون را به دست اورد و به این ترتیب پس از مارتینا هینگیس که سال 1995 در 14سالگی در این رقابت‌ها حضور یافت ،  عنوان جوان‌ترین عضو حاضر در ویمبلدون را به دست اورد. اگر تصور می‌کنید رابسون فقط به خاطر سن و سالش مورد توجه دوربین‌ها خواهد بود ،  سخت در اشتباه هستید. اعجوبه جدید تنیس بریتانیا چندی قبل در یک بازی نمایشی از سد خواهران ویلیامز گذشت اما هنوز خویشتندار است ؛  حواشی موجود فشارهای زیادی را به من تحمیل کرده است. نمی‌دانم چه اتفاقی رخ می‌دهد اما چه برنده شوم و چه ببازم ،  با نهایت توان برای نشان دادن توانایی‌هایم تلاش خواهم کرد. نفر چهارصد و هشتاد و چهارم رنکینگ جهانی این را گفت و رفت تا بر تلاش‌هایش برای کاهش نیمکت دبیرستان تا افتخارافرینی در جام جهانی تنیس بیفزاید.