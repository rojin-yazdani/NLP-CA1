مسیر هفت کیلومتری در یکی از دامنه‌های قله‌ی دماوند اسفالت شد ! به گزارش ایسنا ،  مسوولان محلی در یک اقدامی نادر و تاسف‌بار ،  مسیر هفت کیلومتری یکی از دامنه‌های قله‌ی دماوند را که با ارتفاع 5671 متری یکی از بلندترین قله‌های جهان است را اسفالت کردند .این حرکت و اتفاق نادر درحالی به وقوع پیوسته است که در طی روزهای اخیر طبیعت دوستان زیادی به این حرکت اعتراض کرده‌اند اما ؛  ظاهرا علی‌رغم جدی بودن این نگرانی‌ها تاکنون اقدام موثری برای توقف اسفالت سازی دماوند پرافتخار از سوی هیچ نهادی انجام نشده است .مسیر اسفالت شده منتهی به بخش گوسفندسرای دماوند است که در ارتفاع 2900 متری از سطح دریا قرار دارد .محمود شعاعی ؛  رییس فدراسیون کوهنوردی و صعودهای ورزشی در این باره گفت :  سال گذشته با حضور رحیم مشایی ،  رییس سازمان میراث فرهنگی ،  گردشگری و صنایع دستی ،  مهندس کریمی استاندار مازندران ،  روز ملی دماوند ثبت نهایی شد اما در کمال ناباوری پنج‌شنبه هفته گذشته متولیان محلی با کامیون و لودر به جاده‌ی گوسفندسرا امده و در ارتفاع 2900 متری از سطح دریا شروع و به تسطیح و شن‌ریزی جاده و اسفالت ان کرده‌اند .وی افزود :  متاسفانه در دو روز گذشته نیز مجددا کامیون‌ها برای اجرای عملیات اسفالت به محل رفته‌اند. در هیچ جای دنیا منابع طبیعی را این‌گونه از بین نمی‌برند. سالیانه توریست‌های زیادی به ایران می‌ایند اما ،  با این کار دماوند را از بین بردند. توسعه گردشگری در دماوند به اسفالت کردن جاده نیست بلکه به کنترل رفت و امد است .شعاعی گفت :  با اسفالت کردن این جاده ؛  ماشین‌ها تا ارتفاع 2900 متری از سطح دریا بالا می‌ایند و قطعا منطقه را الوده می‌کنند. این اقدام برای بلندترین قله خاورمیانه اسف‌بار است و باعث مرگ دماوند می‌شود .وی افزود :  معتقدم همان بلایی که بر سر قله‌های الوند و سبلان امد و روی انها تله کابین کشیدند ،  روی دماوند خواهد امد و با ادامه این سهل‌انگاری‌ها ،  این ذخیره‌ی ملی را از بین خواهد برد .رییس فدراسیون کوهنوردی با تاکید بر اینکه این اقدام متولیان محلی برای اسفالت کردن دامنه‌ی دماوند ضربه به توریست و گردشگری ایران است ،  خاطرنشان کرد :  این اقدام به این سادگی انجام نمی‌شود مگر با اجازه‌ی مقامات بالاتر منطقه .وی در ادامه اظهار کرد :  دادن مجوزهای غیر اصولی برای استخراج خاک پوکه در ارتفاع 3600 متری از سطح دریا باعث شده که کوه زخمی شود چرا که انها یک منطقه را چال می‌کنند و نتیجه نمی‌گیرند سپس به سراغ منطقه‌ی دیگری رفته و انجا را هم زخمی می‌کنند. این تحولات را توریست‌های خارجی از روی سایت‌ها می‌بینند که باعث ابروریزی کشور است .به گزارش ایسنا ؛  در پی این اقدام متولیان محلی ،  فدراسیون کوهنوردی و صعودهای ورزشی ضمن در نامه‌ای خطاب به وزیرکشور خواستار توقف بی‌درنگ این عملیات شده است.