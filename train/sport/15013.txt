مدیر فنی تیم‌های ملی تکواندو گفت :  دبیر فدراسیون در مورد من اظهار نظر نکند ،  چرا که او فقط وظیفه برگزاری انتخابات را دارد.به گزارش فارس ،  انتخابات فدراسیون تکواندو ساعت 10 صبح روز فردا  ( چهارشنبه )  برگزار می‌شود.هادی ساعی که یکی از کاندیداهای ریاست فدراسیون است طبق مصوبه جدید سازمان بازرسی کل کشور اجازه حضور در این انتخابات را ندارد. ساعی یکی از اعضای شورای شهر تهران است و سازمان بازرسی اعضای شوراهای شهر در انتخابات فدراسیون‌های ورزشی را ممنوع کرده است.با توجه به این موضوع حسن ذوالقدر دبیر مجمع انتخاباتی فدراسیون تکواندو از ساعی خواست قبل از ساعت 10 صبح چهارشنبه یازدهم دی ماه مجوز کتبی سازمان بازرسی کل کشور را به او تحویل دهد.در نامه ذوالقدر به ساعی امده است :  با توجه به اینکه حضور شما در مجمع انتخاباتی فدراسیون به عنوان نامزد تنها با کسب مجوز کتبی سازمان بازرسی کل کشور قانونی است و تا کنون نیز اقدامی در این خصوص صورت نگرفته ،  بدیهی است حضور جنابعالی در این مجمع با ارائه مجوز کتبی از طرف سازمان بازرسی کل کشور تا قبل از اغاز جلسه امکان‌پذیر است.هادی ساعی در گفت‌وگو با خبرنگار ورزشی خبرگزاری فارس در واکنش به صحبت‌های دبیر مجمع انتخاباتی فدراسیون تکواندو ،  اظهار داشت :  دبیر فدراسیون تکواندو نباید در مورد من اظهار نظر کند ،  چرا که او وظیفه برگزاری مجمع انتخابات را دارد و باید به فکر برگزاری انتخابات فدراسیون تکواندو باشد.وی در پاسخ به این سؤال که ایا شما برای حضور در انتخابات فردا مجوز دریافت کرده‌اید یا خیر ،  گفت :  بنده هیچ گونه مشکلی برای حضور در انتخابات فدراسیون تکواندو ندارم و فردا صبح قطعا در این انتخابات شرکت خواهم کرد.