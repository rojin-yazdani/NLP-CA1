مدیرعامل باشگاه استقلال تهران گفت :  یک هافبک خوب خارجی مد نظر داریم تا به تیم خود اضافه کنیم. در همین ارتباط چند فیلم مسابقه اخیر این بازیکن را به دقت زیر نظر گرفته‌ایم .امیررضا واعظی اشتیانی ،  مدیرعامل باشگاه استقلال تهران در گفت وگو با ایلنا افزود :  این بازیکن در هر دو خط هافبک و حمله می‌تواند بازی کند و از توانمندی بالایی برخوردار است. بنا به نظر کادر فنی برای حضور هر چه پر قدرت‌تر در مسابقات لیگ برتر و لیگ قهرمانان اسیا و کسب نتایج قابل قبول تلاش می‌کنیم در برخی نقاط اگر به بازیکن نیاز داریم ان را جذب کنیم. این بازیکن خارجی نیم فصل به جمع ما اضافه خواهد شد .وی ادامه داد :  در تلاش بودیم یک بازیکن لیگ برتری را هم جذب کنیم اما بنا به دلایلی این عمل انجام نشد. دنی اولروم هم قیمتش بسیار بالا بود که ما مجبور شدیم قید خرید او را بزنیم .مدیرعامل باشگاه استقلال تهران با مثبت خواندن اردوی این تیم در ترکیه اضافه کرد :  من همواره جریان اتفاقات اردوی ترکیه را پیگیری می‌کردم خوشبختانه کادر فنی هم از این اردو رضایت دارند. پس می‌توان گفت اردوی خوبی بوده است .واعظی اشتیانی گفت :  ما باید در خرید بازیکنان خارجی از جمله فابیوی برزیلی دقت لازم را انجام می‌دادیم چرا که پول بیت‌المال را هزینه می‌کنیم. از این پس برای خرید هر بازیکنی که مورد توجه کادر فنی بود وسواس بیشتری انجام می‌دهیم. کاری که در همه باشگاه‌های حرفه‌ای دنیا انجام می‌شود تا باشگاه نیز از این بابت متضرر نشود .وی افزود :  از فدراسیون فوتبال می‌خواهم ضمن این‌که همواره برنامه‌های تیم ملی را در اولویت قرار می‌دهد شرایط باشگاه‌ها را نیز در نظر داشته باشد و هر روز بازی‌ها را جابجا نکند ما حتی در مورد تاریخ مسابقه داربی هم اعتراضی نداریم و در هر تاریخی که سازمان لیگ برتر اعلام کند بازی خواهیم کرد اما‌ای کاش به شکلی برنامه‌ریزی می‌شد که در نزدیکی مسابقه تیم ملی انجام نمی‌شد .مدیرعامل باشگاه استقلال تهران در خصوص تاخیر 24 ساعته بازی این تیم برابر سپاهان اصفهان در هفته بیستم گفت :  ما از این مساله گلایه داریم چرا که از یک ماه قبل بلیت هواپیما و هتل محل اسکان را رزرو کرده بودیم و حالا باید بابت این قضیه هزینه بیشتری پرداخت کنیم. البته فدراسیون فوتبال اعلام کرده ضرر ما را جبران خواهد کرد. امیدواریم ان‌ها خسارت ما را بدهند .پایان پیام