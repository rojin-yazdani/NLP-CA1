جرارد مارتینو  ( تاتا )  با امضای قراردادی سه ساله هدایت تیم فوتبال بارسلونا را در دست گرفت.به گزارش ایسنا ،  مطابق انتظار و بر اساس گزارش روزنامه‌های اسپانیایی ،  مارتینوی ارژانتینی که به عنوان اصلی‌ترین گزینه‌ی هدایت کاتالان‌ها به شمار می‌رفت با امضای قراردادی سه ساله مرد اول نیوکمپ خواهدبود. تاتا همشهری لیونل مسی و اهل روساریو است. الویو پائولوروسو و خورخه پائوتاسو ،  دستیاران تاتا در بارسلونا خواهندبود. از نکات جالب حضور تاتا ،  استفاده از ادریان کوریا به عنوان دستیار است. کسی که در اولدبویز  ( در زمان کودکی مسی )  ،  مربی بهترین بازیکن حال حاضر فوتبال جهان بود.به این ترتیب این مربی ارژانتینی که پیش از این مورد حمایت مسی قرار گرفته بود ،  جانشینی ویلانووا می‌شود که به دلیل پیگیری کارهای مربوط به سرطان از سمت خود کناره گیری کرده بود.لوئیس انریکه بازیکن دهه تیم 90 بارسلونا و سرمربی سابق رم از دیگر گزینه‌های هدایت ابی و اناری‌ها بود. همچنین گاس هیدینک که از هدایت انژی ماخاچ‌کالای روسیه استعفا کرده بود ،  از گزینه‌های ضعیف محسوب می‌شد.