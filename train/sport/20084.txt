یک ساعت قبل از اینکه محسن پورسینا روی خط برنامه 90 خطاب به عادل فردوسی‌پور از برکناری رسمی انگین فیرات خبر داد ،  محمد رجایی در جلسه هیات‌مدیره حضور حمید استیلی را روی نیمکت سپاهان قطعی کرد. به نوشته روزنامه کارگزاران ،  رئیس کارخانه فولاد مبارکه البته هیچ توجهی به اصرار باقی اعضا برای انصراف از تصمیم خود نداشت و در این شرایط استدلال‌های رئیس هیات مدیره هم نمی‌توانست تغییری در اصل ماجرا داشته باشد. پورسینا معتقد بود در صورت استفاده از گزینه‌های داخلی ،  توافق با رسول کربکندی می‌تواند بهترین اتفاق ممکن باشد ،  در صورتی‌که شرایط برای محمدرضا ساکت هم به همین ترتیب بود. مدیرعامل سپاهان که برای حضور در جلسات AFC در مالزی حضور دارد در تماس‌های اولیه با ایران و بعد از اطلاع از تصمیم مدیرعامل کارخانه فولاد مخالفت خود را به طور رسمی اعلام کرد. به اعتقاد مدیرعامل سپاهان نام‌های بزرگ‌تر از حمید استیلی برای هدایت سپاهان وجود دارند و توافق او به هیچ‌وجه سنخیتی با شرایط ویژه باشگاه پرطرفدار اصفهانی ندارد. با این وجود تاکید رجایی به استفاده از استیلی همچنان ادامه پیدا کرد تا او صبح دیروز با حضور در اصفهان مذاکرات اولیه را برای اغاز کار انجام دهد. گزینه مورد علاقه مدیرعامل کارخانه فولاد سپاهان البته زودتر از ان چیزی که تصور می‌شد به توافقات نهایی دست پیدا کرد. مذاکرات او با اعضای هیات مدیره که به صورت کاملا مخفیانه و بدون اطلاع رسانه‌های گروهی در جریان بود هر چند دقیقه یک بار با تماس‌های تلفنی ساکت از مالزی همراه بود تا مدیرعامل سپاهان از اخرین مسائل مطرح شده مطلع شود هر چند به خوبی قابل پیش‌بینی بود که توافقات اولیه استیلی و رجایی انقدر سفت و سخت بود که جای صحبت خاصی را باقی نگذارد. به اعتقاد محمد رجایی در طول سال‌های قبل گزینه‌های مورد نظر باقی اعضا هدایت سپاهان را در نظر گرفته‌اند اما این بار او می‌خواهد شخصا در این زمینه تصمیم‌گیری کند. مذاکراتی که در نهایت با قطعی شدن حضور استیلی به عنوان سرمربی جدید سپاهان به پایان رسید. او در این جلسه حتی دو دستیار ایرانی خود را هم به مسوولان باشگاه معرفی کرد. مرزبان و سعید عزیزیان که بر اساس توافقات صورت گرفته با اضافه شدن یک دستیار اصفهانی از طرف باشگاه ترکیب سه نفره دستیاران او در سپاهان را تشکیل خواهند داد. با این وجود هدایت سپاهان از شنبه هفته اینده در اختیار استیلی قرار می‌گیرد و طبق تصمیم باشگاه تصمیم‌گیری‌های فنی تا شروع کار او برعهده مجید بصیرت و حسین چرخابی خواهد بود. مسئله‌ای که مورد تایید دستیاران ایرانی فیرات قرار گرفت. بصیرت با تایید برکناری فیرات درباره شرایط روزهای اینده سپاهان گفت :  هنوز اعضای باشگاه روی گزینه خاصی به جمع‌بندی نرسیده‌اند و بر اساس اخرین تصمیم‌گیری تا انتخاب سرمربی جدید من و چرخابی هدایت تیم را برعهده داریم. بصیرت البته تاکید کرده که حمید استیلی گزینه اصلی سرمربیگری سپاهان است. دستیار فصل قبل افشین قطبی در شرایطی از روز شنبه بعد از بازی با پگاه ،  هدایت سپاهان را در دست می‌گیرد که اخرین شنیده‌ها از اعتراض سپاهانی‌های قدیمی و نزدیک به باشگاه خبر می‌دهد .انها معتقدند نام‌های قابل‌توجه دیگری برای قرار گرفتن روی نیمکت خالی سپاهان وجود دارد و در این موقعیت توافق با حمید استیلی نوعی بی‌احترامی به انها محسوب می‌شود. موضوعی که خیلی زود به گوش مسوولان باشگاه رسید تا انها در اولین اقدام جلسه‌ای مشترک با رسول کربکندی برگزار کنند. جلسه‌ای که بعدازظهر دیروز در دفتر باشگاه صورت گرفت هر چند توافق نهایی با حمید استیلی به خوبی مشخص می‌کند که این نشست‌ها فرمالیته و برای ارام کردن فضای به وجود امده در جریان انتخاب سرمربی جدید سپاهان است و رقم‌زننده اتفاق خاص دیگری نخواهد بود. در حال حاضر مسوولان سپاهان منتظر بازگشت ساکت از سفر مالزی هستند تا در جلسه مشترکی که با حضور او در روز پنج‌شنبه برگزار می‌شود همه چیز به طور رسمی اعلام شود. حمید استیلی به نیمکت سپاهان نزدیک و نزدیک‌تر می‌شود هر چند به گفته منابع نزدیک به باشگاه او در جریان مذاکرات هیچ قولی مبنی‌بر قهرمانی سپاهان در بازی‌های لیگ نداده .استیلی کسب یکی از سهمیه‌های جام باشگاه‌های اسیا و قرار گرفتن در جمع تیم‌های بالای جدولی را تضمین کرده. تا شمارش معکوس برای دیدن او در سپاهان از همین حالا اغاز شود. در این میان شاید این خوشحال‌کننده‌ترین خبر برای پرسپولیسی‌ها و افشین قطبی باشد. انها که در طول فصل بارها به تحرکات او علیه پرسپولیس معترض بودند ،  می‌توانند برای یک فصل روزهای ارامی را تجربه کنند. چراکه این بار او در لباس سرمربی سپاهان تنها برنامه‌های ویژه برای بازی برگشت با پرسپولیس را مرور خواهد کرد.