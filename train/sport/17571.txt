معاون حقوقی باشگاه استقلال اعلام کرد چنانچه کمیته انضباطی فدراسیون فوتبال به حرف حق باشگاه مبنی بر تخفیف در محرومیت ارش برهانی توجه نکند و کارد به استخوانمان برسد ،  علیه تصمیمات و اعضا کمیته انضباطی به مراجع قضایی شکایت می‌کنیم.به گزارش خبرگزاری مهر ،  روابط عمومی باشگاه استقلال در نامه‌ای که برای گروه ورزشی خبرگزاری مهر ارسال کرده ،  صحبت‌های بزرگی معاون حقوقی این باشگاه خطاب به کمیته انضباطی فدراسیون فوتبال را مطرح کرد که متن این صحبت‌های را در زیر می‌خوانید.بزرگی معاون حقوقی باشگاه استقلال در خصوص محرومیت ارش برهانی گفت :  محرومیت برهانی از 3 بازی لیگ برتر به خاطر زرنگی بازیکن تراکتورسازی تبریز ،  تضییع حقوق بیت‌المال است. در تاریخ 13 اسفند 91 درخواست اعاده دادرسی را تنظیم و به کمیته انضباطی ارائه دادیم اما متاسفانه دفتر کمیته انضباطی اعلام کرد حق مکاتبه مستقیم با کمیته انضباطی را ندارید و مکاتبات شما با کمیته انضباطی باید از طریق سازمان لیگ صورت پذیرد.وی افزود :  این کاغذبازی اداری با موازین مغایرت دارد و مبنای ان یک بخشنامه است که دبیرکل فدراسیون در تاریخ 26 تیر سال 89 خطاب به هیات فوتبال استان‌ها صادر و مکاتبه مستقیم باشگاه‌های لیگ برتر با فدراسیون فوتبال را منع کرده اما دبیرکل فدراسیون باید بداند باشگاه‌های استقلال و پرسپولیس صددرصد دولتی بوده و یک نهاد غیر دولتی نمی‌تواند مکاتبه دستگاه دولتی با خود را منع کند و این با موازین حکومتی مغایر است.معاون حقوقی باشگاه استقلال خاطرنشان کرد :  در این شرایط به ناچار نامه‌ای خطاب به سازمان لیگ نوشتیم و تقاضای اعاده دادرسی را ضمیمه ان کردیم و این نامه طی شماره 4888 مورخ 91 / 12 / 24 در سازمان لیگ ثبت و با پی‌نوشت علی کاظمی دبیر سازمان لیگ به کمیته انضباطی فرستاده شد و طی نامه شماره 91 / 1195 مورخ 91 / 12 / 24 در دفتر کمیته انضباطی به ثبت رسید. بنابراین انکار وصول این نامه توسط اسماعیل حسن‌زاده رئیس کمیته انضباطی فدراسیون فوتبال در رسانه‌ها موجب تعجب مسئولان باشگاه استقلال شد.وی ضمن اشاره به اینکه رسیدگی به درخواست اعاده دادرسی این باشگاه ،  در مورد دیدار این تیم با تراکتورسازی تبریز به خاطر 200 هزار تومان مسکوت مانده ،  تصریح کرد :  کمیته انضباطی در صدور حکم شدید علیه باشگاه استقلال عجله بیش از حد داشت و بدون استماع دفاعیات باشگاه استقلال در کمتر از 24 ساعت بعد از بازی ،  حکم محکومیت را صادر کرد اما رسیدگی به درخواست اعاده دادرسی را منوط به پرداخت 2 میلیون ریال هزینه کرده که با توجه به وضعیت بحرانی مالی استقلال ،  می‌توانست ان را از مطالبات باشگاه از فدراسیون برداشت کند ولی متاسفانه در کمیته انضباطی اراده محکوم کردن بیشتر از بخشش و تشویق است.بزرگی با اشاره به مصاحبه مصطفی اکرامی یک روز بعد از صدور حکم کمیته انضباطی خاطرنشان کرد :  این مصاحبه واقعیت‌های صحنه حرکت ارش برهانی روی مصطفی اکرامی را به وضوح تبیین کرد. اکرامی در این مصاحبه تاکید کرد که هیچ اسیبی ندیده و با زرنگی و با انگیزه کمک به تیم خود خودش را زمین زده تا ارش اخراج شود.وی اضافه کرد :  محروم کردن باشگاه به انجام بازی بدون هوادار برخلاف اصل شخصی بودن جرائم و مجازات بوده و چنانچه این حکم در مورد یک باشگاه دولتی باشد ،  با محروم کردن باشگاه از درامد بلیت فروشی به حقوق بیت‌المال ضرر وارد می‌شود و در این مورد باشگاه حق مطالبه خسارت خود را از صادرکنندگان این رای محفوظ می‌دارد. سیاست باشگاه استقلال فعلا این است که اختلافات و منازعات ورزشی به محاکم دادگستری کشیده نشود و در کمیته انضباطی حل فصل شود اما اگر گوش شنوایی در این کمیته وجود نداشته باشد به استناد نظریه شماره 8130 / 7 مورخ 88 / 12 / 26 اداره حقوقی قوه قضائیه ،  علیه تصمیمات و حتی اعضای این کمیته به مراجع قضایی شکایت می‌کنیم.معاون حقوقی استقلال در پایان گفت :  همانطور که در نامه تقاضای اعاده دادرسی اورده‌ایم ،  باشگاه خدمات بازیکن را پیش خرید می‌کند. محروم کردن یک بازیکن باشگاه دولتی در حقیقت تضییع حقوق بیت‌المال است و چنانچه کمیته انضباطی به حرف حق باشگاه مبنی بر تخفیف در محرومیت ارش برهانی توجه نکند و کارد به استخوانمان برسد علیه تصمیمات و اعضا کمیته انضباطی به مراجع قضایی شکایت می‌کنیم.