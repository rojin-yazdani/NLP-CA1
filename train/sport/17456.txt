مدیر ورزشی باشگاه بارسلونا عذرخواهی سوارس از کیلینی را اقدامی بسیار خوب دانست. زوبی زارتا به ستایش از این مهاجم اروگوئه‌ای پرداخت تا نشان دهد به جذب او علاقمند است.به گزارش ایسنا ،  لوئیس سوارس ،  مهاجم تیم ملی فوتبال اروگوئه در دیدار برابر ایتالیا حرکت جنجالی را انجام داد. او با گاز گرفتن شانه کیلینی خود را از جام جهانی 2014 برزیل محروم کرد تا تیمش در مرحله یک هشتم نهایی با شکست از کلمبیا حذف شود.این مهاجم اروگوئه‌ای از رفتار خود ناراحت است. او از کیلینی عذرخواهی کرد و قسم خورد که دیگر چنین حرکت‌هایی را انجام ندهد.سوارس دو فصل پیش با ان که پیشنهادهای زیادی از تیم‌های سرشناس اروپایی داشت اما ترجیح داد تا در لیورپول باقی بماند و قراردادش را با این تیم انگلیسی تمدید کرد. بعد از حرکت جنجالی سوارس در دیدار برابر ایتالیا بسیار از رسانه‌های انگلیسی نوشتند که باشگاه لیورپول دیگر مهاجم اروگوئه‌ای خود را نمی‌خواهد و تلاش می‌کند تا در فصل جابجایی تابستانی از شر او راحت شود. بارسلونا یکی از مشتریان اصلی سوارس اروگوئه‌ای است. به نظر می‌رسید که با توجه به رفتار و شخصیت سوارس باشگاه بارسلونا به دنبال او نباشد اما انتونی زوبی زارتا مدیر ورزشی باشگاه ابی - اناری‌ها علاقه دارد که این مهاجم جنحالی را جذب کند.او در مراسم معارفه ایوان راکیتیچ گفت :  از نظر من سوارس شخصیت بزرگی دارد و ادم متواضعی است چرا که به اشتباه خود اعتراف کرد و این بسیار خوب است. کاملا روشن و اضح است که او اشتباه بزرگی را انجام داد اما با عذرخواهی که انجام داد شرایط به کلی تغییر کرد.زوبی زارتا درباره این سوال که ایا بارسلونا به جذب سوارس علاقه دارد ،  این گونه پاسخ داد :  سوارس بازیکن بزرگی است. او الان بازیکن لیورپول است و من نمی‌خواهم در این باره صحبت کنم. همه می‌داند که او از بهترین مهاجمان حال حاضر فوتبال جهان است.فیفا پس از حرکت جنجالی سوارس او را از 9 بازی ملی و چهار ماه از حضور در هرگونه فعالیت ورزشی ممنوع کرد البته احتمال دارد که این محرومیت سنگین کاهش یابد.