رجانیوز ،  پس از این مصاحبه جنجالی در رسانه ملی پیش بینی می‌شد مصاحبه غیرمنتظره رئیس سابق فدراسیون فوتبال با واکنش جدی مدیریت دستگاه ورزش رو به رو شود اما منابع خبری نزدیک به وزارت ورزش و جوانان مدعی هستند وزارت ورزش و جوانان قصد ندارد پاسخ انتقادهای محمد دادگان را بدهد چون ضرورتی برای این کار وجود ندارد. یک مقام اگاه در وزارت ورزش و جوانان در گفت و گو با خبرنگار رجانیوز در این خصوص می‌گوید :  متاسفانه اقای دادگان در برنامه تلویزیونی شبکه دوم سیما از ادبیاتی خوبی برای نقد عملکرد وزارت ورزش و جوانان استفاده نکرد ولی با این حال وزارت ورزش و جوانان تمایلی به پاسخگویی به انتقادهای دادگان ندارد. این مقام اگاه در وزارت ورزش و جوانان که تمایلی به ذکر نامش نداشت ، در ادامه گفت :  مدیریت وزارت ورزش و جوانان تمایل ندارد فضای ارام حاکم بر جامعه ورزش را با این گونه واکنش‌ها متشنج کند ،  ورزش ایران در استانه بازی‌های المپیک نیازمند ارامش و سکوت است به همین دلیل دستگاه ورزش با درنظر گرفتن این فاکتور از هرگونه اقدامی که منجر به حاشیه‌سازی شود پرهیز می‌کند ، با این حال انتظار می‌رود دوستان هم به شیوه منطقی از عملکرد مجموعه ورزش نقد کنند و از ادبیات نامتعارف استفاده نکنند. وی در بخش دیگری از سخنانش در واکنش به ادعای محمد دادگان درباره سرنوشت انتخابات اتی فدراسیون فوتبال نیز گفت :  همانگونه که وزیر ورزش و جوانان در اظهارات پیشین خود اعلام کرده است تمام افرادی که دارای توانمندی و تخصص در عرصه مدیریت هستند می‌توانند در انتخابات فدراسیون فوتبال نام نویسی کنند تا در رقابتی سالم برای پیروزی در انتخابات تلاش کنند از این رو هیچ منعی برای افراد متقاضی که تمایل به شرکت در انتخابات دارند وجود ندارد و می‌تواند پس از انجام روال قانونی برای شرکت در انتخابات اسفند ماه اقدام کنند. وزارت ورزش و جوانان به عنوان بالاترین مقام تصمیم گیرنده در ورزش نقشی نظارتی خود را در ورزش ایفا می‌کند و از ورود به جزئیات خودداری می‌کند چون مجامع فدراسیون‌ها تصمیم گیرنده در انتخابات فدراسیون‌های ورزشی به شمار می‌روند. گفتنی است ،  رئیس سابق فدراسیون فوتبال شب گذشته در یک برنامه تلویزیونی در نقد عملکرد مدیریت ورزش و جوانان در حوزه ورزش گفت :  اقای عباسی هم مثل محمد علی ابادی و علی سعیدلو تخصصی در مدیریت ورزش ندارد ،  هیچ یک از این افراد تخم دوزده برای ورزش نکرده‌اند که ما از انها به عنوان مدیران موفق یاد کنیم !  وی درباره برگزاری انتخابات فدراسیون هم انتقاداتی را متوجه وزارت ورزش و جوانان دانست و اعلام کرد دست اندرکاران وزارت ورزش و جوانان تلاش دارند گزینه مورد نظر خود در انتخابات اسفندماه این فدراسیون صاحب برتری شود.