ستاره پیشین خط حمله یوونتوس در اواخر سال میلادی جاری به جمع سفیدومشکی‌پوشان شهر تورین بازخواهد گشت.به گزارش تسنیم و به نقل از سایت فوتبال ایتالیا ،  دیوید ترزگه در ماه دسامبر به یوونتوس برمی‌گردد تا با هواداران این تیم که هرگز فرصت خداحافظی با انها را پیدا نکرد ،  به طور رسمی وداع کرده و از انها قدردانی کند.این بازیکن فرانسوی که با 171 گل زده در 320 بازی کارامدترین مهاجم تاریخ یوونتوس بود ،  ماه اگوست سال 2010 بیانکونری را ترک کرد و به تیم ارکولس اسپانیا که به تازگی به لالیگا صعود کرده بود پیوست ،  هرچند حضور او در ارکولس هم زیاد دوام نداشت ،  چرا که این تیم خیلی زود به دسته دوم فوتبال اسپانیا برگشت.ترزگه که لوچانو موجی ،  رئیس پیشین یوونتوس او را سال 2000 از موناکو به خدمت گرفت ،  اظهار داشت :  همانطور که وعده داده بودم 14 دسامبر در تورین خواهم بود. بازگشت به تورین برایم اتفاق مهمی خواهد بود ،  چون رابطه خوبی با یوونتوسی‌ها دارم و مهم‌تر از همه دوست دارم بار دیگر هواداران این تیم را ببینم. من در استادیوم یوونتوس خواهم بود تا همراه با هواداران برد تیم را جشن بگیرم.ترزگه که بعد از یک حضور کوتاه مدت در ریورپلاته ارژانتین به تیم نیوولزاولدبویز این کشور پیوست ،  قرار است در جریان بازی هفته پانزدهم یوونتوس در سری A برابر ساسولو در بین 2 نیمه به زمین برود.