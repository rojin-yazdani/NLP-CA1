به گزارش ایسنا ؛  علیرضا منصوریان درباره دیدار تیم‌های فوتبال تراکتورسازی و نفت تهران در هفته نخست رقابت‌های لیگ پانزدهم گفت :  ما روز پنجشنبه به امادگی مطلوب برای شروع لیگ می‌رسیم اما امادگی ارمانی ما از هفته پنجم به بعد خواهد بود. البته اکثر تیم‌ها چنین شرایطی را دارند .وی افزود :  در واقع پس از شروع لیگ تیم‌ها نیاز به نقطه‌ای دارند که روغنکاری شوند تا به امادگی ارمانی برسند. امادگی ارمانی مد نظر من نیز از لحاظ تاکتیکی است که از هفته پنجم به بعد اتفاق خواهد افتاد .سرمربی تیم فوتبال نفت تهران در مورد بازی با تراکتورسازی در هفته نخست لیگ پانزدهم نیز خاطر نشان کرد :  در واقع بازی با تراکتورسازی در هفته نخست لیگ پانزدهم تکرار فینال هفته پایانی لیگ چهاردهم است. امسال لیگ سخت‌تری را نسبت به دوره‌های گذشته خواهیم داشت چون لیگی را داریم که حتی تیم‌هایی که گفته می‌شد خوب بسته نخواهند شد و بلاتکلیف هستند نیز در نهایت خوب بسته شدند .منصوریان تصریح کرد :  بازی با تراکتورسازی دیگر ان حساسیت هفته پایانی لیگ چهاردهم را ندارد چون فصل گذشته حکم فینال لیگ چهاردهم را داشت اما در حال حاضر شروع مسابقات لیگ پانزدهم است. تنها یادگاری که از بازی هفته پایانی لیگ گذشته برای ما باقی مانده بازی جوانمردانه‌ای است که تیم نفت از خود به معرض نمایش گذاشت و مهمترین پیامد ان بازی نیز میهمان نوازی اذری‌ها بود .وی در پاسخ به این پرسش که با توجه به این که تراکتورسازی نسبت به فصل گذشته تغییراتی زیادی داشته ،  اما نفت اسکلت اصلی خود را حفظ کرده ،  این موضوع چقدر می‌تواند بر روی نتیجه بازی روز جمعه تاثیرگذار باشد ،  تصریح کرد :  شاید این موضوع تاثیرگذار باشد اما همانطور که گفتم اکثر تیم‌های حاضر در لیگ برتر از هفته چهارم یا پنجم به موقعیت ارمانی خود می‌رسند .سرمربی تیم فوتبال نفت تهران ،  تاکید کرد :  تراکتورسازی با اینکه تغییرات زیادی داشته اما بازیکنان خوبی را جذب کرده بویژه بازیکنان سرباز با کیفیتی را به خدمت گرفته است. ضمن این که این تیم از سرمربی خوب و با تجربه‌ای همچون اولیویرا برخوردار است که دوست خوب من بوده و پیر فوتبال است .وی خاطر نشان کرد :  با توجه به اینکه ما در اولین هفته لیگ در تبریز به مصاف تراکتورسازی می‌رویم دید منطقی نسبت به ان بازی داریم. برای ما مهم است که در شروع لیگ حداقل یک امتیاز را بدست اوریم و بازنده از میدان خارج نشویم هرچند که برای کسب سه امتیاز هم برنامه داریم .منصوریان در خصوص بازیکنان مصدوم و محروم تیمش در استانه بازی با تراکتورسازی گفت :  خوشبختانه تا این لحظه نه بازیکن محروم داریم و نه مصدوم.