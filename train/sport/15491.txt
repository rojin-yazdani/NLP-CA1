امیر واعظ اشتیانی در گفت و گویی با خبرانلاین پرده از اسرار زیادی برداشت. او اگرچه سعی می‌کرد نامی از کسی نیاورد اما در بخش‌های مختلفی از حرفهایش کد‌هایی مستقیم از افراد می‌داد .واعظ که این روزها به دلیل حمایت از مرفاوی زیر فشار رسانه هاست درباره دلایلش برای دفاع از سرمربی تیمش می‌گوید :  از روز اول انتخابم او بود. می‌خواستم ساختار تیم را بر اساس سیستمی مبتنی بر پاکی بچینم و برای همین بعد از بازی اخر لیگ قهرمانان مرفاوی را انتخاب کردم که هم دانش فنی داشت و هم انسان پاکی بود. او درباره اینکه چرا در نبودش استقلال اینگونه افت کرد و از قهرمانی دور شد هم گفت :  متاسفانه بچه‌های ما هنوز نقش‌های سیستمی شان را بلد نیستند. مدام باید وظایف به انها یاداوری می‌شد . با رفتن من انگار پدر تیم بالای سر تیم نبود و دوستان نتوانستند نقش‌های شان را درست انجام دهند. البته من برای ادای فریضه دینی رفتم و الان هم ناراحت نیستم اما هیچ وقت با این نتایج و برای اینکه بخواهم خودم را برای تماشاگران شیرین کنم  ،  زیر چتر اخراج مربی قایم شوم. اگر می‌خواستم این کار را بکنم  ،  وقتی استقلال را گرفتم فشار زیادی بود که سرمربی وقت را کنار بگذارم.من سال قبل برای تیم پرواز چارتر هم می‌گرفتم و مربی هیچ کمبودی نداشت. با این وجود دیدید که 10 امتیاز پیش افتادیم اما در هفته اخر سه امتیاز هم عقب بودیم. دوستان خودشان هم باور نداشتند قهرمان شویم . سال قبل استقلال را خدا قهرمان کرد. او همچنین در این باره که مرفاوی با استرسی که دارد سبب ناکامی استقلال می‌شود گفت :  مشکل صمد این است که شومن خوبی نیست. بلد نیست برای مطبوعاتی‌ها جذاب باشد اما ادم سالمی است و فوتبال را می‌فهمد. اما او چه تقصیری دارد که اسیر ناداوری می‌شود یا اشتباهات بازیکنان می‌شود ?  امسال شاید قهرمان لیگ نباشیم اما با افتخار می‌گوییم که قهرمان فوتبال پاک در این لیگ ناپاک هستیم. نه جادوگر استخدام کردیم و نه تیم‌های مردم را جادو می‌کنیم و نه …  واعظ که اصرار داشت جوابی به حرفهای دادکان نمی‌دهد بی انکه نامی از او اورده باشد در بخشی از حرفهایش به بحث انتقاد ورزشی‌ها از حضور سیاستمداران در ورزش اشاره کرد و گفت :  اگر سیاست بد است چرا عده‌ای می‌خواهند مدام خودشان را به یکسری از احزاب منتسب کنند. این گفته بی شک می‌تواند محمد دادکان و علاقه شدیدش به ارتباط با بعضی از کسبه بازار و جمعیت موتلفه را نشانه رفته باشد .محمد دادکان اگرچه در سفر سوریه است اما قبل از رفتن جمله‌ای گفته که پاسخی مناسب است به حرفهای امیر واعظ اشتیانی .پس از ان طوفانی که در برنامه نود به راه انداخت این روزها به همراه خانواده‌اش سفر زیارتی سوریه به سر می‌برد . او قبل از رفتن در پاسخ به ادعاهایی که از سوی واعظ و علی ابادی درباره‌اش مطرح شده بود گفت :  واقعا خوشحالم که حرف‌هایم روی انها اثر داشت و توانست ناراحت شان کند !  احتمالا چون گفتم فقط نوکری اما حسین  ( ع ) را می‌کنم و از ایشان اطاعت نکردم  ، به او برخورده است. من 37 سال پیش دانشجو بودم. به اتهام اینکه از تفکرهای امام خمینی پیروی می‌کردم به زندان رفتم. همان زمان بازیکن پرسپولیس هم بودم. ان موقع این‌ها اصلا کجا بودند ?  خدا را شکر سابقه خانوادگی مرا همه می‌دانند که پدرم از قدیمی‌های بازار تهران بوده است  ،  از انها که حالا به جمعیت موتلفه معروف هستند. حالا به من می‌گویند که خودم را به سیاسیون می‌چسبانم ?