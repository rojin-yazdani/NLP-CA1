معاون وزارت ورزش و جوانان با تاکید بر اینکه مسوولان فدراسیون ووشو بدون گلایه کار خود را پیش می‌برند ،  گفت :  تلاش‌ها و توجه به کار تیمی سبب شده تا این ورزش در مسیر قهرمانی قرار بگیرد.به گزارش مهر ،  مجمع عمومی فدراسیون ووشو روز دوشنبه با حضور معاون ورزش قهرمانی وزارت ورزش و جوانان برگزار شد که طی ان ارائه گزارش مالی فدراسیون در سال 91 و 92 از سوی خزانه دار ،  گزارش بازرس فدراسیون و تصویب گزارش عملکرد ،  گزارش مالی سال‌های 91 و 92 ،  گزارش بازرس ،  تقویم ورزشی سال 93 و بودجه فدراسیون در سال 93 مورد تصویب اعضای مجمع قرار گرفت. همچنین از هیات‌های اصفهان ،  تهران و خراسان رضوی عناوین برتر را به خود اختصاص دادند. در سال 92 نیز هیات‌های تهران ،  اصفهان و مازندران به عنوان هیات‌های برتر با اهدا جوایزی تقدیر شد. در جریان این نشست سجادی با ابراز خرسندی از حضور در جمع خانواده این رشته ،  گفت :  فکر می‌کنم ارکان اصلی هر رشته و سهامداران اصلی هر فدراسیونی ،  هیات‌های استانی هستند. وی با اشاره به اینکه هیات‌ها باتوجه به زحماتی که متحمل می‌شوند باید در تصمیم گیری‌ها سهیم باشند ،  عنوان کرد :  پیش از نیز اعلام کرده‌ام که اعضای مجمع باید از حالت تشکیلاتی خارج شوند که خوشبختانه این مساله در فدراسیون ووشو دیده می‌شود. همین سبب گردیده تا فدراسیون به موفقیت‌های چشمگیری دست یابد. معتقدم موفقیت یک نفره به دست نمی‌اید و علاوه بر مدیریت توانمند ،  نیاز به همفکری و کارگروهی است. سجادی با اشاره به اینکه ووشو با توجه به نوپا بودن در ایران به خوبی جای خود را در بین ورزش‌های موفق و مدال اور باز کرده است ،  افزود :  مدیریت قوی در این وفقیت تاثیر زیادی داشته است. دکتر علی نژاد توانسته با کار تیمی این رشته را به شرایط ایده ال برساند. وی با تاکید بر اینکه جوانان ایران به رشته‌های رزمی علاقه فراوانی دارند ،  گفت :  هرچند ووشو در ایران تازه کار است اما به خوبی از پتانسیل جوانان بهره برده و خود را به موفقیت رسانده و معتقدم از خیلی فدراسیون‌های دیگر رزمی جلوتر است. معاون ورزش قهرمانی وزارت ورزش و جوانان با تمجید از پیشرفت برنامه‌های فدراسیون ووشو گفت :  کمتر دیده‌ام که رییس فدراسیون حتی در زمانی که ورزش از بی پولی رنج می‌برد ،  گلایه‌ای داشته باشد و برنامه‌های خود را با شرایط وقف داده و در نهایت به موفقیت دست یافت. سجادی با تاکید بر نقش مهم هیات‌ها عنوان کرد :  برای ووشوکاران ایران در بازی‌های اسیایی اینچئون ارزوی موفقیت دارم. دوستان باید بدانند کسب مدال طلا در این رویداد دشوار است و اگر ووشو به موفقیت برسد ،  ثمره برنامه ریزی و تلاش است چراکه پیروزی بدون تلاش به دست نخواهد امد. مهدی علی نژاد در جریان این مجمع عنوان کرد :  در سال 92 برای حضور در 6 رویداد بین المللی حدود 9 ماه اردو داشتیم. معتقدم توفیقاتی در این سال کسب شد که در تاریخ ووشوی ایران بی سابقه بوده است. ضمن اینکه نمونه گیری‌های زیادی از ورزشکاران در مسابقات بین المللی و داخلی داشتیم که خوشبختانه تمامی انها منفی بود. برای فدراسیون ووشو مبارزه با دوپینگ دارای اهمیت است. رییس فدراسیون ووشو با اشاره به برگزاری لیگ‌های این رشته ،  عنوان کرد :  لیگ برتر ،  دسته یک ،  جوانان پسران و لیگ بانوان را برگزار می‌کنیم. معتقدم همین لیگ‌ها یکی از عوامل موفقیت تیم‌های ملی ایران است. چند سالی است ووشوکاران چینی نیز در لیگ ما شرکت می‌کنند. همین مساله در کنار رشد چشمگیر تیم‌های ملی کشورمان ،  مسوولان ووشوی چین را بر این داشته تا انان نیز لیگ خود را اغاز کنند. وی با تشکر از توجه مسوولان وزارت ورزش به فدراسیون‌ها گفت :  انصافا از زمان امدن مسوولان جدید ،  توجه به فدراسیون‌ها بیشتر شده است. ما اکنون پنجاه درصد بودجه خود را دریافت کرده‌ایم و توانستیم بخش خوبی نیز به هیات‌ها پرداخت داشته باشیم. علی نژاد با تشکر از کمیته ملی المپیک برای تحقق وعده گفت :  حدود پنج ماه برای حضور در بازی‌های اسیایی اینچئون اردو داشتیم و امیدوارم که نتایج خوبی کسب کنیم.