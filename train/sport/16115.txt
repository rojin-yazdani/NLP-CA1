بررسی عملکرد مدیرانی که در لیگ هشتم حرفه‌ای مربیان خود را عوض کرده‌اند ،  نشان می‌دهد که این تیمها در پروسه کلی لیگ نتیجه‌ای بهتر از انچه که باید می‌گرفتند ،  نگرفته اند .به نوشته قدس ،  ابومسلم خراسان ،  پیام مشهد ،  داماش گیلان و استقلال اهواز در ابتدای فصل در قعر جدول حضور داشتند. مدیران این باشگاهها با این باور که با عوض کردن مربی وضعیت انها بهتر خواهد شد ،  مدام مربی عوض کردند تا شاید این تغییرات شوک لازم را به تیم بدهد و تیمشان از منطقه خطر دور شود. البته هر گاه که مربیان عوض شدند 2  -  3 هفته‌ای نتیجه می‌گرفتند ،  اما بعد از اتمام این شوکهای زودگذر شاهد امتیاز دادن این تیمها بودیم و وضعیت به همان منوال سابق بر می‌گشت .این تیمها هنوز هم در قعر جدول به سر می‌برند ،  با این تفاوت که  ،  سایپا و راه اهن هم از جمله تیمهایی بودند که اوایل فصل در اواسط جدول حضور داشتند کسی انتظار نداشت انها صدرنشین یا قعرنشین باشند ،  اما باز هم مربیان خود را عوض کردند ،  ولی امروز می‌بینیم که انها هم شرایطی بهتر از انچه تصور می‌شد ،  ندارند و در همان اواسط جدول روزگار خود را می‌گذرانند بدون اینکه خطر سقوط یا احتمال قهرمانی داشته باشند. پس تعویض مربی در انها هم ان نتیجه‌ای که علاقه مندان به فوتبال فکر می‌کردند ،  نداشته است .این وضعیت در بین تیمهای بالای جدولی هم دیده می‌شود. تمام علاقه مندان به فوتبال بر این نکته اعتقاد داشتند که سپاهان و پرسپولیس با توجه به توان ،  سرمایه و تماشاگرانی که دارند ،  در لیگ برتر کمتر از مقام چهارم یا پنجم را به دست نخواهند اورد .سپاهان و پرسپولیس امروز هم همان جایگاهی را دارند که اول فصل برای انها تصور می‌شد. پس طبیعی بود که نیازی به این همه جار و جنجال و هزینه نباشد ،  اما همگان دیدند که این دو تیم هزینه‌های سنگینی را متقبل شدند و در نهایت هم بهره‌ای نبردند .البته در این شرایط برق شیراز کاملا متفاوت بود. انهایی که اول فصل دچار هیجانات زودگذر شده بودند ،  معتقد بودند ،  این تیم ریشه دار و پرطرفدار امید قهرمانی است ،  اما هر چه از فصل گذشت ،  برق شیراز تنزل بیشتری داشت و تعویض مربیان هم در ان تاثیری نداشت و در نهایت به عنوان اولین تیم سقوط خود را در لیگ دسته اول مسجل کرد .این بررسی نشان می‌دهد ،  تیمهای ته جدولی اول فصل هیچ بهره‌ای از تعویض مربیان خود در طول فصل نبرده‌اند ،  ممکن است این تغییر و تحولات 2 تا 3 هفته نتیجه بدهد ،  اما تیمهای دوباره به همان جایی می‌رسند که باید باشند ،  یعنی همان جایی که بضاعت تیمشان اجازه می‌دهد که باشند .این مساله هم به بستن و امادگی تیمها در اول فصل بر می‌گردد ،  جایی که بضاعت تیم مشخص می‌شود و برای شروع فصل اماده می‌شوند .اما جالب‌ترین بحث قضیه انجاست که یک مدیر عامل وقتی مربی تیمش را عوض می‌کند که خودش را از زیر فشار افکار عمومی و مدیران بالا دستی‌اش خارج کند ،  اما غافل از اینکه این مدیران محترم با این حرکات در واقع خودشان را نقض کرده‌اند ،  به هر حال مربیان را مدیران انتخاب می‌کنند و اگر نتیجه نگیرند ؛  یا انتخاب انها غلط بوده یا اینکه نتوانسته‌اند شرایط مناسب برای فعالیت مربیان فراهم کنند.