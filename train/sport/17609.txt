فدراسیون بین‌المللی وزنه‌برداری با اعلام اسامی دو وزنه‌بردار دوپینگی ایران ،  به صورت رسمی اعلام کرد هردوی این وزنه‌برداران برای دو سال محروم شدند.دکتر مونیکا اونگار مسئول بخش حقوقی فدراسیون بین المللی وزنه برداری ،  در گفت‌وگوی اختصاصی با خبرنگار اعزامی ایسنا به لهستان ،  اعلام کرد :  یاسین باقری و سهراب مرادی دو وزنه بردار ایرانی هستند که دوپینگشان مثبت اعلام شده و هر دو برای دو سال از حضور در رقابت‌های جهانی محروم شده‌اند. این موضوع مدتی است به فدراسیون ملی اعلام شده و انها در جریان هستند.وی ادامه داد :  این نمونه‌ها در رقابت‌های قهرمانی اسیا در قزاقستان گرفته شده است. در تست یاسین باقری ماده انابولیک استروئید و در تست سهراب مرادی ماده متانون یافت شده است.وی در پاسخ به این سوال که ایا فدراسیون ملی ایران درخواست انالیز نمونه دوم را داده است یا خیر ،  ادامه داد :  ما به فدراسیون اعلام کردیم که ایا می‌خواهید نمونه دوم انالیز شود که انها جوابی به ما ندادند. بنابراین دوپینگ انها مثبت اعلام شده و هر دو به مدت دو سال از حضور در رقابت‌های ورزشی محروم شده‌اند. البته هنوز یک سری دیگر از نمونه‌ها پروسه خود را می‌گذرانند که ممکن است ورزشکاران دیگری نیز محروم شوند.