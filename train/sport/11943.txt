در پی جلوگیری از ورود تماشاگران برای حضور در سالن برگزاری مسابقات انتخابی تیم ملی ژیمناستیک ،  این درگیری روی داد.  به گزارش فارس ،  بعد از ظهر روز گذشته ،  زمانی که شماری از اهالی ژیمناستیک قصد ورود به سالن اذرپی ،  محل برگزاری رقابت‌های انتخابی تیم ملی ،  را داشتند ،  بنا به دستور رئیس فدراسیون از ورود انها جلوگیری شد .این باعث ایجاد درگیری لفظی و تحصن حدود 20 تن از این افراد که متشکل از مربیان ،  پیشکسوتان و ورزشکاران بودند ،  تا پایان رقابت‌ها شد .محسن خوش طینت از مربیان و پیشکسوتان ژیمناستیک در گفت و گو با فارس اظهار داشت :  همراه شماری از پیشکسوتان ،  مربیان ،  مسئولان هیئت ژیمناستیک تهران  ( دبیر هیئت )  و ورزشکاران رده‌های سنی نوجوانان و جوانان ،  برای تماشای رقابت‌ها راهی سالن شدیم. وی افزود :  براساس اعلام مربی تیم ملی ،  این مسابقات به جهت انتخاب ترکیب تیم اعزامی به قهرمانی اسیا در قطر برگزار می‌شد. نه به شکل کتبی و نه شفاهی ،  اعلام نشده بود که این مسابقات پشت درهای بسته برگزار خواهد شد و کسی حق ورود ندارد. خوش طینت گفت :  زمانی که خواسیتم وارد شویم ،  نماینده حراست به ما گفت نمی‌توانید داخل شوید. احمد محتشمی ،  رئیس فدراسیون از راه رسید و به او گفتم نمی‌گذارند وارد سالن شویم ؛  اما در جواب از نماینده حراست خواست تا مرا بیرون کند. وی گفت :  از انها خواستم تا نامه یا ابلاغ کتبی این دستور را با ما نشان دهند ؛  ولی هیچ چیزی در این خصوص وجود نداشت و تنها دستور شفاهی رئیس فدراسیون بود. وی از داخل سالن اعلام کرده بود که مخصوصا از ورود بیداریان ،  نصیری و خوش طینت جلوگیری شود.