حبیب الله شیرازی با اشاره به برنامه‌های هیات فوتبال استان تهران از برگزاری تورنمنت تهران با حضور تیم‌های پرسپولیس ،  استقلال ،  راه‌اهن و قهرمان دسته اول تهران خبر داد .رییس هیات فوتبال استان تهران در گفت‌وگو با ایسنا ،  اظهار کرد :  با توجه به اینکه اعیادیه غدیر و قربان در پیش است ،  در نظر داشتیم با حضور چهار تیم داخلی و خارجی تورنمنتی را به مناسبت سی‌امین سالگرد پیروزی انقلاب اسلامی برگزار کنیم که با توجه به صحبتی که با رییس کمیته بین‌الملل فدراسیون فوتبال داشتیم ،  او گفت در فاصله کم باقی مانده امکان حضور تیم‌های خارجی در این تورنمنت ضعیف است .وی افزود :  هماهنگی این کار ،  گرفتن ویزا برای تیم‌های خارجی و …  باعث شد که تصمیم بگیریم این تورنمنت را تنها با حضور تیم‌های داخلی برگزار کنیم .شیرازی با بیان این که حضور چهار تیم پرسپولیس ،  استقلال ،  راه‌اهن و تیم نفتون قهرمان دسته اول تهران در این رقابت‌ها قطعی است ،  گفت :  با مدیران عامل پرسپولیس ،  استقلال و راه‌اهن شفاهی به توافق رسیده‌ایم و قرار است دعوتنامه کتبی را برای انها بفرستیم .وی افزود :  با توجه به اینکه این مسابقات به مناسبت سی‌امین سالگرد انقلاب اسلامی برگزار می‌شود ما جایزه ویژه‌ای را هم برای تیم برتر این رقابت‌ها در نظر گرفته‌ایم .شیرازی محل برگزاری این تورنمنت را ورزشگاه ازادی اعلام کرد و گفت :  برگزاری این مسابقات در ورزشگاه ازادی قطعی است و اذری هم با این مساله مخالفتی نخواهد داشت .وی در پاسخ به این سوال که چه قدر نسبت به برگزاری این مسابقات اطمینان دارید ،  گفت :  ما شعار نمی‌دهیم بلکه عمل می‌کنیم. به همین خاطر استارت کارمان را زده‌ایم و موافقت رییس و دبیر سازمان لیگ را هم گرفته‌ایم و باشگاه‌ها هم موافقت‌شان را اعلام کرده‌اند و ما مطمئن هستیم که این مسابقات برگزار خواهد شد .شیرازی در پاسخ به این سوال که چه فکری برای ساختمان مخروبه هیات فوتبال تهران کرده‌اید ،  گفت :  پیمانکار جدیدی را استخدام کرده‌ایم و از چهار روز پیش کار تخریب این ساختمان را اغاز کرده‌ایم و قرار است سه هفته تا یک ماه اینده ساختمان جدید و نوسازی را تحویل بگیریم اما تا زمان ساخت این ساختمان کارهای اداری ما در یکی از طبقات ورزشگاه شهید شیرودی انجام می‌گیرد.