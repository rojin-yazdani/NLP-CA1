روزنامه انگلیسی دیلی‌میل مدعی شد سیزدهمین دیدار جام جهانی کم حادثه‌ترین و کسل‌کننده‌ترین دیدار جام بیستم بوده است.به گزارش ایسنا ،  تیم ملی فوتبال ایران در اولین دیدار خود در جام جهانی برزیل برابر نیجریه به تساوی بدون گل رسید. در این دیدار شاگردان کی‌روش بازی تدافعی را به نمایش گذاشتند و توانستند یک امتیاز حساس را از این دیدار بگیرند.روزنامه دیلی‌میل در گزارشی اعلام کرد :  بازی ایران و نیجریه کم‌حادثه‌ترین دیدار جام بیستم بوده است که اتفاقات خطرناک خیلی کمی داشت و کسل کننده بود و به عبارت دیگر با توجه به اینکه این دیدار سیزدهمین دیدار جام بیستم بوده است نحسی عدد 13 جام بیستم را گرفت !  و در حالی که تا به این جا همه دیدارهای جام زیبا و تماشاگرپسند بود ،  دیدار ایران و نیجریه کم حادثه و بدون گل به پایان رسید.