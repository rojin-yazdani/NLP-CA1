سرپرست تیم فوتبال استیل‌اذین گفت :  شایعه برکناری حمید استیلی از سرمربیگری صحت ندارد.محمد زادمهر در گفت و گو با فارس در مورد دیدار با استقلال اظهار داشت :  در نیمه اول استیل اذین خوب بازی کرد اما در نیمه دوم استقلال بهتر بود و برنده شد .بازیکنان ما در بازی بدون توپ خوب نبودند اما زمانی که صاحب توپ می‌شدیم خوب بازی می‌کردیم.وی ادامه داد :  مربیان نیز در این هفته حریفان خود را به خوبی انالیز کرده بودند و استقلال بازی بسیار خوبی برابر ما انجام داد.سرپرست استیل اذین در مورد شایعه برکناری استیلی از سرمربیگری این تیم گفت :  این شایعه صحت ندارد و استیلی به کارش ادامه می‌دهد. تغییری در کادر فنی ایجاد نخواهد شد.زادمهر در مورد گلی که استیلی معتقد بود بازیکنانش به ثمر رسانده اما داور ان را مردود اعلام کرده است گفت :  از صحنه دور بودم اما ان طور که بازیکنان می‌گفتند توپ گل شده بود.