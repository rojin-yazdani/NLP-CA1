معاون حقوقی باشگاه پرسپولیس شایعات مربوط به مفقود شدن اسناد قراردادˈمحمد رضا خلعبتری ˈ با باشگاه عجمان را رد کرد.به گزارش ایرنا ˈمصطفی شکریˈ گفت :  خبر مربوط به مفقود شدن اسناد قرار داد خلعتبری هافبک تیم پرسپولیس با باشگاه عجمان شایعه است و مدارک مرتبط با این قرار داد در باشگاه موجود است.وی درخصوص مطالبات ˈمحمد قاضیˈ دیگر بازیکن تیم پرسپولیس افزود :  باشگاه پرسپولیس مدارک و مستندات خود را درقبال ادعای قاضی که خواستار دریافت 320 میلیون تومان طلب خود شده است را به کمیته انضباطی فدراسیون فوتبال ارسال کرد.نماینده حقوقی باشگاه پرسپولیس همچنین دردفاعیه‌ای که به فیفاارسال کرده خواستار ارسال پروندهˈمارکو سپانوویچˈبه کمیته انضباطی فدراسیون فوتبال شده است. ˈمصطفی شکری ˈ این درخواست را با توجه به مفاد قرار داد سپانوویچ از فیفا  ( FIFA )  ارسال کرده است. وی گفت :  پس از دادخواست مارکو سپانوویچ در فیفا  ،  ما لایحه دفاعیه‌ای در این خصوص تنظیم کردیم .ارزش قرارداد این بازیکن200 هزار دلار بود که 80 هزار دلار ان را دریافت کرد و در شکایت خود خواهان دریافت 120 هزار دلار دیگر شد. وی افزود :  دفاعیه ما نیز بر سه اصل استوار است ؛  اول اینکه طبق قراردادی که مورد قبول خود بازیکن است ،  اولین مرجع رسیدگی به اختلافات ،  کمیته انضباطی فدراسیون فوتبال ایران است که از کمیته تعیین وضعیت بازیکنان فیفا خواسته‌ایم این مساله را لحاظ کرده و پرونده ارجاع شود. وی ادامه داد :  نکته دوم اینکه این بازیکن طبق قرارداد و ائین نامه‌های خود فیفا اجازه نداشته است همکاری خود را یک طرفه و پیش از پایان فصل قطع کرده و قرارداد را فسخ کند که ما در این باره ادعای متقابلی را مطرح کردیم. به گفته شکری ، وقتی بازیکنی قبل ازپایان فصل همکاری خود را قطع کرده است طبعا تمام مبلغ قرارداد به وی تعلق نمی‌گیرد. ** پاداش 140 میلیونی بازیکنان پرسپولیس پرداخت می‌شود به گزارش ایرنا ،  بازیکنان تیم پرسپولیس پاداش 140 میلیون تومانی اختصاص داده شده از سوی یکی از نزدیکان ˈعلی داییˈرا ظرف 48 ساعت اینده دریافت خواهند کرد.این پاداش پس از کسب عنوان نایب قهرمانی توسط این تیم از سوی یکی از نزدیکان به دایی سرمربی این برای بازیکنان در نظر گرفته شده است .** ˈمهرداد پولادیˈ اعتراض خود را نسبت به 30 درصد جریمه قرارداد به باشگاه پرسپولیس ارسال کرد.پولادی با توجه به تصمیم مسئولان باشگاه در خصوص جریمه 30 درصدی برای کسر از قرارداد این بازیکنان با باشگاه رااعلام کرد تا این مساله در کمیته استیناف باشگاه پرسپولیس مورد بررسی قرار گیرد.** لیست قرار داد بازیکنان پرسپولیس بعد از تقاضای ˈعلی پروینˈ توسط امور مالی باشگاه مورد بررسی قرارگرفت و ظرف 48 ساعت اینده در اختیار وزارت ورزش و جوانان قرار می‌گیرد.** طلب کاروالیو دستیاروینگادا توسط باشگاه پرسپولیس پرداخت می‌شود از علی پروین خبر رسیده که طلب وی که می‌تواند خطراتی برای باشگاه پرسپولیس ایجاد کند طی هفته اینده پرداخت خواهد شد.طلب کاروالیو معادل 550 هزار فرانک است که توسط باشگاه پرداخت خواهد شد.** برخلاف شایعات چک پاداش پرداخت شده توسط هدایتی توسط بازیکنان نقد شده است. برخلاف شایعات موجود در خصوص نقد نشدن چک‌های پرداخت شده توسط ˈ حسین هدایتیˈاین چک‌ها توسط بازیکنان نقد شده است .این مساله در تماس با برخی بازیکنان تایید شد.هدایتی شبی که پرسپولیس برای نایب قهرمانی‌اش جشن گرفته بود چک‌های به مبلغ 10 میلیون تومان به بازیکنان پرسپولیس اهدا کرد.