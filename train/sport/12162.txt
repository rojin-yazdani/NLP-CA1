مدیرعامل باشگاه پرسپولیس گفت :  ژوزه مربی بزرگی است و من با قدرت از او حمایت می‌کنم.محمد رویانیان درباره حضورش در تمرین امروز پرسپولیس اظهار داشت :  امروز به تمرین پرسپولیس رفتم تا از اخرین وضعیت تیم اگاه شوم. می‌خواهم حس اتحاد ،  همدلی و رفاقت را در تیم در فاصله چند روز مانده به دربی بیشتر کنم. این یکی از وظایف من در باشگاه پرسپولیس است. رویانیان با بیان اینکه ناراحت است ،  تاکید کرد :  ناراحتی من مربوط به امروز نیست و از گذشته است و مربوط به کسانی می‌شود که در فصل نقل و انتقالات جلسه گذاشتند و گفتند ما در پرسپولیس مدیر فوتبالی می‌خواهیم. من تاکنون این حرف را نزده بودم ؛  ناراحتی من از دست افرادی است که فقط ادعا می‌کنند پرسپولیسی هستند ولی با پول ،  نفوذ و مصاحبه‌ها به دنبال تخریب روحیه پرسپولیس هستند و در قلب خود می‌خواهند ما موفق نباشیم. مدیرعامل باشگاه پرسپولیس خاطرنشان کرد :  این افراد هیچ ترسی ندارند که تخریب‌ها به بازیکنان ما لطمه بزند ،  ناراحتی من از این افراد است که می‌خواهند رویانیان موفق نشود. من کسی نیستم که بخواهم موفق شوم یا نشوم اما دوست ندارم پرسپولیس بزرگ ضربه بخورد. اقایانی که مدعی هستند پرسپولیسی‌اند نباید علیه پرسپولیس توطئه کنند. وی افزود :  اقایانی که پرسپولیسی‌اند نباید در این تیم دنبال پنهان‌کاری و علیه مدیرعامل باشگاه باشند. اگر من مدیرعامل باشگاه باشم یا نباشم ،  فرقی ندارد ؛  پرسپولیس بزرگ نباید ضربه بخورد. روزی که به پرسپولیس امدم گفتم تا اخر عمرم دست از این تیم بزرگ برنمی‌دارم. هرکجای دنیا باشم از پرسپولیس به هر نحوی که امکان دارد حمایت می‌کنم اما در این بین افرادی که فوتبالی‌اند و فقط می‌گویند ما پرسپولیسی‌ایم چرا اینقدر مخفیانه باید ما را بزنند ?  رویانیان یاداور شد :  چرا باید در اولین شکست در فصل جاری علیه مربی شورش و موضع‌گیری کنند ?  چرا الان باید دیگران موضع‌گیری کنند که ایا ژوزه باید در پرسپولیس باشد یا نباشد ?  اقایان چرا مخفیانه جلسه می‌گذارید و می‌گویید رویانیان باید از پرسپولیس برود ?  به دنبال چه هدفی هستید ?  نمره من را هواداران باید بدهند. وی عنوان کرد :  من کسی نیستم و از همه چیز مهمتر ،  پرسپولیس است. اینها نگرانی و ناراحتی‌های چند وقت اخیر من بود که در دلم نگه داشتم. من امروز امدم تا بازیکنان را از این کارها مطلع کنم و از برخی از اتفاقات‌ها برحذر بدارم. مدیرعامل پرسپولیس ضمن حمایت مجدد از مانوئل ژوزه گفت :  ژوزه را با تایید کمیته فنی به پرسپولیس اوردم. اصلا بر فرض که کمیته فنی تشکیل نشده و مانوئل را تایید نکرده باشد اما من ایشان را به پرسپولیس اوردم و پای او می‌ایستم و از وی با قدرت حمایت می‌کنم. رویانیان اضافه کرد :  شما به عملکرد مانوئل در چند سال قبل توجه کنید. 20قهرمانی در 12سال مگر مسئله کوچکی است ?  6 دوره در لیگ قهرمان شده و در جام‌های حذفی دو قهرمانی دارد ،  عنوان سومی جام باشگاه‌های جهان را دارد و با تیم خود رئال مادرید را شکست داده و 4 قهرمانی در سوپرلیگ دارد. 4 قهرمانی در جام باشگاه‌های افریقا هم در کارنامه ژوزه دیده می‌شود. ژوزه در سال 2009 مرد سال فوتبال پرتغال شده ،  ایا این کارنامه بدی است ?  او در سال 2006 بهترین مربی قاره افریقا شده ،  اینها مساله کوچکی است ?  وی گفت :  ژوزه با این کارنامه به ایران امده و ایا شایسته است که در اولین بازی با این شکل به او بتازند و همچنان ادامه بدهند ?  قطعا ژوزه از نتایج راضی نیست. من می‌توانم این افراد را تا حدودی به شما معرفی کنم ،  اینها استقلالی نیستند که ما را می‌زنند حداقل می‌توانم همین حرف را بزنم. مردم خودشان می‌دانند چه کسانی دنبال چه اهدافی هستند اما باز هم می‌گویم اینها استقلالی نیستند. استقلالی‌ها با ما در زمین بازی رقابت می‌کنند ،  کری می‌خوانند اما دست به این کارها نمی‌زنند. رقیب اصلی ما در فوتبال ایران ،  استقلال است اما انها ما را نمی‌زنند. افرادی این کار را می‌کنند که از خودمان هستند. فقط باید در این شرایط بگویم متاسفم. وی در پاسخ به این سؤال که با این شرایط چقدر به موفقیت در دربی روز جمعه امیدوار هستید ،  گفت :  خیلی امیدوارم در دربی موفق شویم. من با قدرت می‌گویم به موفقیت در دربی امیدوارم. رویانیان درباره حضور حمید استیلی در تمرین امروز پرسپولیس گفت :  شب گذشته جلسه بسیار خوبی با استیلی داشتم و با او مشورت کردم. برخی از پرسپولیسی‌ها دلسوز تیم ما هستند و همیشه سعی می‌کنم با انها دور یک میز بنشینم. برخی از پیشکسوتان از ما و پرسپولیس حمایت کرده‌اند و من از انها تشکر می‌کنم. پیشکسوتانی که عاشق پرسپولیس هستید ؛  من از شما که دلسوزانه صحبت‌های خود را انجام می‌دهید تشکر می‌کنم اما متاسفانه برخی پشت پرده‌ها هم وجود دارد که برخی از ان بی‌خبرند. امروز استیلی امد تا به بازیکنان ما روحیه بدهد و به انها خسته نباشید بگوید. مدیرعامل پرسپولیس درباره دعوت علی کریمی به باشگاه گفت :  چنین موضوعی نبوده و ما کریمی را نمی‌خواهیم که با او برخورد کنیم. کریمی کاپیتان پرسپولیس است و باید مثل همیشه ظرف امروز و فردا با او خصوصی صحبت کنم. این مسئله حادی نیست. رویانیان در پایان درباره دستیار ایرانی مانوئل ژوزه گفت :  سه گزینه داریم و در حال صحبت کردن با ژوزه هستیم. ایشان باید نظر نهایی را اعلام کند و در صورت موافقت وی اسم یکی از این مربیان را اعلام خواهیم کرد ،  مهمترین مسئله این است که ژوزه در این باره نظر بدهد.