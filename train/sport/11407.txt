برنامه شیش تاییا موضوع جادو و جادوگری در فوتبال و دیگر رشته‌ها را با حضور میهمان ویژه برنامه به چالش کشیده و نقد می‌کند.به گزارش ایسنا ،  حامد جوادزاده ،  تهیه‌کننده برنامه با بیان این‌که امروز امیرحسین بابازاده مهمان برنامه شیش‌تاییا می‌شود ،  افزود :  این گزارشگر فوتبال روایت‌های جالبی از خرافه‌های رایج در بین ورزشکاران و تیم‌های مطرح جهان و ایران را برای ما بازگو می‌کند.او با اشاره به جریان هشت‌پای پیشگوی جام جهانی تصریح کرد :  قصد داریم جادو و جادوگری در فوتبال و دیگر رشته‌ها را با حضور میهمان ویژه برنامه به چالش کشیده و نقد کنیم.تهیه‌کننده شیش‌تاییا در بخش دیگری از این گفت‌وگو با بیان این که سایت این برنامه به دلیل ترافیک بالای بازدید مخاطبان از کار افتاده است ،  افزود :  سه هفته پیش دامنه سایت را تا 5 / 3 برابر افزایش دادیم اما دوباره با استقبال غیرقابل پیش‌بینی نوجوانان غافلگیر شدیم.حامد جوادزاده با اعلام این که سایت شیش‌تاییا با هدف ارتباط با گروه مخاطب راه‌اندازی شده است ،  افزود :  بر اساس امار ارائه شده میانگین حضور هر نوجوان در این سایت 17 دقیقه بوده است ،  این امار بسیار امیدبخش است و ما را برای ادامه راه تشویق می‌کند.