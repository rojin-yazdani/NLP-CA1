بانوی ملی‌پوش کامپوند عنوان کرد که به دلیل شکسته شدن کمانش امکان تمرین ندارد.مهتاب پارسامهر در گفت‌وگو با ایسنا ،  گفت :  چند وقتی که در اردوی تیم ملی بودم رکوردهایم در حال بهبود بود ،  اما دو روز مانده تا پایان اردو کمانم شکست و دیگر نتوانستم تمرین کنم.وی ادامه داد :  با توجه به هزینه بالای خرید کمان با پس انداز خود کمانی را از المان سفارش داده‌ام که البته هنوز به دستم نرسیده است.پارسامهر گفت :  با این شرایط امکان تمرین ندارم و برنامه‌ام مشخص نیست ،  تنها بدنسازی انجام می‌دهم تا در شرایط ایده‌ال باقی بمانم.کاپیتان تیم ملی کامپوند بانوان درباره وضعیت تعلیق تیروکمان ایران گفت :  مسئولان فدراسیون گفته‌اند که تلاش می‌کنند تا این وضعیت برای تیروکمان تمام شود. از سوی دیگر خبرهایی درباره این که تعلیق در فدراسیون یک تا چهار سال طول می‌کشد وجود دارد. امیدوارم که شرایط برای تیروکمان ایران بهبود یابد.پارسامهر در عین حال تصریح کرد :  با توجه به شرایط فعلی فدراسیون قصدم شرکت در مسابقات ازاد است و اگر بتوانم خود را از نظر رکورد به سطح خوبی برسانم در این رقابت‌ها شرکت می‌کنم ،  البته برای شرکت در مسابقات ازاد هم باید شرایط تمرینی داشته باشم که در حال حاضر کمانی برای تمرین ندارم.