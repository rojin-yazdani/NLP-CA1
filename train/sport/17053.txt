به گزارش تابناک  ،  کمیته ملی المپیک پرتغال یک موج سوار زن این کشور را به دلیل پنهان کردن بارداری‌اش در جریان بازی‌های المپیک 2012 لندن ،  تا اخر عمر محروم کرد. به نوشته رویترز کارولینا بورگس به عنوان یکی از اعضای تیم پرتغال به لندن رفت ،  اما قبل از شروع مسابقه‌اش با ارسال ایمیلی انصراف خود را از شرکت در این بازی‌ها اعلام کرد. او بارداری خود را مخفی کرده بود تا بتواند هر طوری که شده به لندن برود و در انجا همسرش را ببیند. ویسنته مورا رئیس کمیته ملی المپیک پرتغال دراین باره گفت :  او اکنون مادام‌العمر محروم شده است چون از امتیاز سفر به المپیک برای دیدن همسرش استفاده کرد. بورگس ورزشکاری برزیلی الاصل است که در المپیک 2004 به عنوان یکی از نمایندگان پرتغال در بازی‌ها حضور یافت ،  اما سپس ملیتش را تغییر داد. وی با یک قایقران امریکایی به نام مارک مندلبلات ازدواج کرده است که او هم برای شرکت در المپیک لندن به انگلیس رفته بود.