بازیکن تیم ملی فوتبال معتقد است که ایران برابر ارژانیتن بدون فشار و استرس بازی خواهد کرد.به گزارش سایت فدراسیون فوتبال ،  اشکان دژاگه در خصوص دیدار تیم ملی فوتبال ایران برابر نیجریه گفت :  فکر می‌کنم که بازی بدی نبود و ما توانستیم یک امتیاز بگیریم که این امر خیلی مهم بود. خیلی خوب دفاع کردیم و این دفاع کار را برای نیجریه بسیار سخت‌تر کرد که به گل برسند. ما یکی دو موقعیت گل نیز داشتیم که متاسفانه به گل تبدیل نشد و خوشحال هستم که از اولین بازی یک امتیاز گرفتیم.وی در ادامه در خصوص عملکردش در برابر نیجریه گفت :  بازی با تیم‌های افریقایی بسیار سخت است چرا که فیزیکی بازی می‌کنند. من از عملکردم راضی نبودم و فکر می‌کردم که می‌توانم بهتر باشم. سعی کردم به تیم مخصوصا در کار دفاعی کمک کنم و خوشحالم که یک امتیاز گرفتیم. امیدوارم در بازی بعدی عملکرد بهتری داشته باشم.وی در پایان در خصوص دیدار تیم ملی ایران برابر ارژانتین گفت :  همه به خوبی از تیم ارژانتین شناخت دارند و می‌دانند که چه تیمی است. ما نیز بدون فشار به بازی می‌رویم و سعی می‌کنیم با جنگندگی بالا به یک امتیاز خوب برسیم. شاید در این دیدار یک سوپرایز داشته باشیم.