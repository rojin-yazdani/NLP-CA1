حجت‌الاسلام علیرضا علیپور در گفت‌وگو با فارس ،  عنوان کرد :  هر چه پرونده‌های برخی از مدیربرنامه‌ها ،  کارگزاران فیفا و اژانس‌ها در نقل و انتقال بازیکنان را بررسی می‌کنیم به نتایج تاسف‌بارتری می‌رسیم. من به کلیه بازیکنان ،  خانواده‌هایشان ،  مدیران باشگاه‌ها و مربیان اعلام می‌کنم که مراقب برخی افراد سودجو باشند. وی ادامه داد :  ان‌طور که به ما اطلاع داده شده برخی از اقایان مبالغی پول از بازیکنان می‌گیرند تا ان بازیکن را به یک تیم ببرند اما در عمل فقط در باشگاه قراردادی با انها امضا می‌شود و اتفاقی برای بازیکن نمی‌افتد. این مبالغ بین 7 تا 35 میلیون تومان است که بی‌مورد از بازیکنان اخذ شده است. در این مورد می‌توانم نام ناصر صرافان و اژانس اطمینان را بیان کنم که تخلفاتی در این زمینه داشته‌اند. علیپور تاکید کرد :  مشکل فوتبال ما فقط دریافت این مبالغ از بازیکنان نیست. انچه فوتبال ما را با چالش جدی مواجه کرده ،  این است که متاسفانه برخی از مدیربرنامه‌ها و همکاران انها در لیگ‌های دسته یک و پائین‌تر خواسته‌هایی را از بازیکنانی که به باشگاه‌ها منتقل کرده‌اند ،  دارند ،  خواسته‌هایی که کاملا غیرقانونی است و حتی دخالت در تعیین نتیجه فنی مسابقه کرده‌اند. رئیس کمیته نظارت ،  بازرسی و ارزشیابی سازمان لیگ در پایان گفت‌وگو با فارس اظهار داشت :  خوشبختانه این اتفاقات در لیگ برتر رخ نداده و بیشتر مربوط به مسابقات لیگ‌های پائین‌تر است. به عنوان مثال تیمی که در خطر سقوط به دسته دوم قرار داشته و یا تیمی که در مسابقات پلی‌اف برای صعود به لیگ دسته اول تلاش می‌کند ،  گاهی با خواسته‌های غیرقانونی این افراد از بازیکنان مواجه می‌شوند. در واقع انها به برخی از باشگاه‌ها و مسئولانشان اعلام می‌کنند که ما در فلان باشگاه بازیکنانی داریم و می‌توانیم نتیجه مسابقه را ان‌طور که دلخواه شماست دربیاوریم و مبالغی را نیز بابت این کار دریافت کرده‌اند. البته خوشبختانه برخی از بازیکنان در برابر این درخواست غیرقانونی مقاومت کرده‌اند.