دبیر فدراسیون دوچرخه سواری گفت :  نبود احد کاظمی در ترکیب تیم ملی اعزامی به تور لانکاوی چیزی از ارزش‌های این رکابزن کم نمی‌کنداصغر خالقی در گفت و گو با فارس ،  اظهار داشت :  پیش از اغاز اردوی امادگی عسلویه فهرست اسامی تیم ملی برای ثبت نام در تور لانکاوی به مالزی ارسال شده بود .وی افزود :  فدراسیون تصمیم گرفت تا کاظمی را با توجه به توانمندی‌هایش در بخش جاده به اردو دعوت کند تا در صورت امکان وی نیز به این مسابقات اعزام شود .خالقی گفت :  بر اساس روال هر سال میزبان بلیط‌های شرکت کنندگان را تهیه می‌کرد ؛  اما این بار اعلام کردند که تیم‌ها خودشان این کار را انجام دهند ،  با توجه به این امر ما می‌توانستیم برای کاظمی نیز بلیط تهیه کنیم ؛  اما با رایزنی‌های صورت گرفته ،  میزبان راضی شد تا در اخرین فرصت ،  ظرف 24 ساعت باقی مانده بلیط رکابزنان ایران را طبق فهرست ارسالی تهیه کند .دبیر فدراسیون عنوان کرد :  تنها دلیل عدم اعزام کاظمی به مالزی همین امر است و غیبتش در این تور چیزی از توانمندی‌های او کم نمی‌کند. مطمئنا در رقابت‌های اینده از حضور او استفاده خواهیم کرد .حسین عسگری ،  مهدی سهرابی ،  حسین ناطقی ،  امیر زرگری و حسین علیزاده شش رکابزن انتخابی تیم ملی ایران جهت اعزام به مالزی هستند .هم اکنون رکابزنان در اخرین مرحله اردوی امادگی در عسلویه تمرینات خود را زیر نظر مجید ناصری تا 18 بهمن دنبال می‌کنند .تور بین المللی لانکاوی از 21 بهمن ماه در مالزی اغاز و هفت روز پیگیری خواهد شد .تیم ملی ایران 19 بهمن راهی مالزی می‌شود.