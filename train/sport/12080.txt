هماتوری یا وجود خون در ادرار در ورزشکاران ایرانی مورد مطالعه از شیوع زیادی برخوردار است که می‌تواند در وضعیت سلامتی انان اثرگذار باشد .به گزارش ایسنا ،  مسعود حاجی رسولی و فروزان زاهدمنش تاثیر میزان هماتوری در بوکسورها و دوندگان ایرانی را مورد بررسی قرار دادند .در این تحقیق امده است :  هماتوری یا وجود خون در ادرار در حالت طبیعی امری عادی است به طوری که وجود 2 - 1 اریتروسیت در یک میدان میکروسکوپی در نمونه ادراری نشانه پاتولوژیک محسوب نمی‌شود. میزان طبیعی دفع گویچه‌هایی قرمز در ادرار حداکثر تا دو میلیون گویچه قرمز در روز است. طبق تعریف هماتوری عبارتست از وجود دو تا پنج گویچه قرمز در هر میدان میکروسکوپی با بزرگنمایی بالا .وجود هماتوری یا خون در ادرار اشخاص در یک بار ازمایش کامل ادرار ،  مساله شایعی است که ممکن است ناشی از بیماری ویروسی ،  الرژی ،  ورزش و ضربات و ترومای خفیف در هر دو جنس باشد .کسانی که در سه بار ازمایش ادار پیاپی ،  بیش از سه گویچه قرمز در ادرار داشته باشند و یا در یک بار ازمایش ،  بیش از 100 سلول خونی در ادرار انان مشاهده شود ،  باید جزو افرادی قرار داد که دارای هماتوری پایدار هستند اما ،  مطالعات نشان می‌دهد که تنها در 1 / 9 %  از 1000 مورد ،  افرادی ممکن است دارای ضایعات اورولوژیک یا کلیوی حائز اهمیتی باشند .محققان دریافتند که انتقال از استراحت به فعالیت‌های بدنی شدید می‌تواند موجب تغییرات پاتولوژیک در برخی ارگان‌ها به ویژه مسیر ادراری شود. این پدیده ممکن است در ورزش‌های غیر تماسی مانند پاروزنی ،  دویدن و یا شنا و یا در ورزش‌های پربرخورد مثل بوکس ،  فوتبال و سایر رشته‌ها به وجود اید. علت اساسی می‌تواند ناشی از تروما و ضربه و یا غیر ضربه‌ای باشد. ضربه به مسیر ادراری و یا مثانه در اثر تکرار تماس و فشار قسمت خلفی دیواره مثانه بر قسمت پایه مثانه می‌تواند موجب پارگی عروق و خونریزی در ادرار شود. به همین دلیل ورزشکاران به ویژه افرادی که حرکات فلکشن و اکستنشن فراوانی در مفصل هیپ انجام می‌دهند ،  بیش از سایرین دچار هماتوری می‌شوند .فعالیت‌های بدنی که مستلزم وارد امدن ضربات پیاپی به بدن و در واقع ترومای متوسط تا شدید است احتمال وجود خون در ادرار وجود دارد ،  با این تفاوت که خون مشاهده شده در ادرار افرادی که با تروما دچار می‌شوند ،  هموگلوبین است. مکانیسم پیشنهادی برای بروز هماتوری در ورزشکاران به ویژه دوندگان و شناگران استقامتی خالی بودن مثانه وسایش لایه‌های ان با خلف تریگون و در نتیجه بروز خونریزی‌های میکروسکوپی در داخل مثانه است. بنابراین تخلیه مثانه در شروع فعالیت‌های بدنی که امری کاملا عادیست و عدم ترشح مقادیر کافی ادرار تولیدی از طریق کلیه‌ها که احتمال دارد ناشی از کم ابی بدن و یا عدم اگاهی مربیان و ورزشکاران از نحوه مصرف اب در یک ساعت مانده به تمرین و یا مسابقه باشد می‌تواند یکی از بارزترین دلایل بروز هماتوری در ورزشکاران محسوب شود .بیشترین فراوانی گزارش‌های هماتوری مربوط به دوندگان است ولی در بازیکنان هاکی  ،  اسکی بازان استقامتی ،  بوکسورها و دوچرخه‌سواران هم وجود هماتوری گزارش شده است. مطالقعات نشان می‌دهد که 20 %  الی 90 %  از دوندگان ماراتن بعد از مسابقه دارای مقادیری خون را در ادار خواهند بود که ممکن است قابل مشاهده یا ماکروسکوپیک و یا غیر قابل مشاهده و میکروسکوپیک باشد .هماتوری ناشی از ورزش با سایر وضعیت‌ها نظیر وجود میوگلوبین در ادار و یا وجود هموگلوبین که موجب قرمز شدن و یا تغییر رنگ ادرار می‌شود و به هموگلوبین ناشی از رژه رفتن معروف است ،  تفاوت دارد. در این دو حالت فقط ترشح هموگلوبین و میوگلوبین وجود دارد و نه تمام اریتروسیت. هماتوری ورزشی معمولا یک دوره خود کنترل و خوش خیم دارد با این وجود باید بیماری‌های مجاری اداری هم با دقت مورد بررس قرار گیرند. به هر حال اگرچه خون ادراری شدید و مداوم می‌تواند صدمات مختلفی به کلیه‌ها وارد کند ولی اغلب هماتوری‌های وابسته به تمرینات بدنی موجب بروز صدمات جدی نخواهند شد .یکی از شیوه‌های تشخیص هماتوری ورزشی یا غیر پاتولوژیک از هماتوری پاتولوژیک ،  تکرار ازمایش ادار ،  پس از 72 - 48 ساعت استراحت فعال است. وجود خون در ادرار افراد پس از استراحت می‌تواند احتمال وجود ضایعات پاتولوژیک را بالا ببرد و اینگونه ورزشکاران نیازمند به پیگیری و مراقبت پزشکی بیشتری هستند .ازمودنی‌های این پژوهش را 50 نفر از بوکسورهای ملی‌پوش که در مسابقات قهرمانی کشور و جام بین‌المللی دهه فجر ،  در اصفهان به مرحله نیمه نهایی و نهایی رسیده بودند و 25 نفر از دوندگان استقامتی و صحرانوردی  ( بیش از سه هزار متر )  و 25 نفر از دوندگان دوهای سرعتی  ( ‌400 - 100 متر )  تشکیل می‌دادند .با توجه به نتایج ازمایشات اولیه تعداد 27 نفر از بوکسورها به هماتوری مبتلا بودند در حالی که دوندگان استقامتی با 18 مورد و دوندگان سرعتی با 16 مورد ابتلا به هماتوری از فراوانی بیشتری نسبت به بوکسورها برخوردار بودند در ازمایش دوم که پس از 72 ساعت استراحت به عمل‌امد در بوکسورها چهار مورد ،  در دوندگان استقامتی پنج نفر و در گروه دوندگان سرعتی دو مورد هماتوری دیده شد .این نتایج نشان دهنده شیوع بسیار زیاد هماتوری در ورزشکاران ایرانی است که به دلیل تفاوت در نوع فعالیت‌های بدنی در بوکس و دویدن می‌توان علل مختلفی را برای ان مورد توجه قرار داد. انالیز کامل ادرار نمونه‌های بوکس نشان دهنده خونریزی‌های میکروسکوپیک و تعداد بسیار زیادی هموگلوبین در ادرار انان بود که با نوع هماتوری دوندگان و درصد شیوع و فراوانی ان تفاوت دارد. این تفاوت‌ها عامل اساسی در میزان و نوع هماتوری در ورزشکاران رشته‌های مختلف ورزشی بوده و هر کدام باید مورد بررسی قرار گیرند درصدهای فراوانی شیوع هماتوری در دوندگان استقامتی با 72 %  ،  دوندگان سرعتی با 64 %  و بوکسورها با 54 %  بیانگر تاثیر نوع فعالیت‌های بدنی در ایجاد این مشکل است. ضمن انکه در ازمایشات تکراری که از افراد دارای علامت به عمل امد ،  مجددا دوندگان استقامتی با 7 / 27 %  ،  دوندگان سرعتی با 5 / 12 %  و در مرحله اخر بوکسورها با 5 / 13 %  قرار دارند که باز هم نشان دهنده تفاوت‌های براز و معنی‌داری بین نوع فعالیت‌های بدنی و احتمال ضایعه پاتولوژیک در ورزشکاران است .وجود 27 جواب مثبت ازمایش از 50 نمونه بوکسورها در مرحله اول نشان دهنده بروز و شیوع هماتوری در ورزشکاران این رشته پربرخورد است که در خلال تمرین و یا مسابقه به علت وارد امدن ضربات و ترومای شدید و متوسط و مکرر دچار همولیز می‌شوند .اما ،  در این پژوهش تنها نشانه‌ای که می‌وانست محقق و همکاران را به علت اصلی بروز هماتوری در بوکسورها که احتمال بروز تروما و صدمات ناشی از ضربات است راهنمایی کند ،  وجود تعداد زیادی هموگلوبین در ادرار انان بود. در 18 مورد از 27 مورد مثبت که در ازمایش اول مورد بررسی قرار گرفتند ،  وجود هموگلوبین به مقدار زیاد نشان دهنده وارد امدن ضربات به بدن بوکسورها به عنوان علت اصلی بروز هماتوری بود. در حالی که درمورد دوندگان این تعداد به ترتیب سه مورد از 18 مورد در دوندگان استقامتی و چهار مورد از 16 مورد در دوندگان سرعتی بود .پس از 72 ساعت استراحت مجدد از نمونه‌هایی که در ازمایش اول خون ادراری داشتند ،  ازمایش کامل ادرار به عمل امد. از 27 بوکسور ،  چهار نمونه مجددا دارای مقادیری خون در ادرار بودند. کاهش شدید تعداد افراد مبتلا به هماتوری نشان می‌دهد که نمونه‌های سالم و دارای ادرار فاقد خون به هماتوری ورزشی ناشی از تروما مبتلا بوده‌اند .در دوندگان استقامتی پنج نفر به هماتوری پس از استراحت مبتلا بودند که می‌باید مورد بررسی‌های مجدد پزشکی قرار می‌گرفتند. این تعداد 20 %  از کل تعداد نمونه‌ها یعنی 25 نفر و اگر نسبت به موارد مثبت ازمایش اول یعنی 18 نفر محاسبه شوند ،  7 / 27 %  از افراد دارای هماتوری اولیه را تشکیل می‌دادند که میزان و شیوع بسیار زیادی را نشان می‌دهد .به نظر می‌رسد علت اصلی وجود حدود 20 %  از کل نمونه‌ها در گروه هماتوری پاتولوژیک و قابل پیگیری از لحاظ پزشکی ،  می‌تواند علاوه بر عوامل محیطی نیز نوع کفش ،  زمین مسابقه ،  شرایط اب و هوایی و نیز مربوط به نحوه مصرف اب در دوندگان ایرانی باشد .بررسی محقق و همکاران نشان داد که در خلال یک مسابقه 10000 متر ،  برخی از دوندگان ایرانی حتی یک بار از اب اشامیدنی استفاده نکردند. ترومای خفیف وارده به کف پا در تمام دوندگان مسافت‌های زیاد و یا ترومای متوسط وارده به کف پا در دوندگان مسافت‌های کوتاه و متوسط می‌تواند مشابه تلقی شود. بزرگترین عاملی که می‌تواند اختلاف فاحش صفر درصد یا عدم وجود هماتوری پس از استراحت در دوندگان خارجی و 20 %  وجود هماتوری پس از 72 ساعت استراحت در دوندگان ایرانی مورد مطالعه را توجیه نماید ،  احتمالا نحوه مصرف اب ،  قبل ،  در خلال و پس از مسابقه است که می‌بایست توسط مربیان و دوندگان ایرانی مورد بازنگری دقیق قرار گیرد. به ویژه انکه وجود تعدادی کست در نمونه‌های ادراری این دوندگان ،  می‌تواند عاملی برای بروز نارسایی‌های خفیف کلیوی و یا وجود صدمات در توبول‌های کلیوی انان باشد .در دوندگان سرعتی این میزان تنها دو نفر و یا 8 %  نسبت به کل 25 نفر نمونه‌ها و یا 5 / 12 %  از 16 نفر دارای هماتوری اولیه بودند. این اختلاف فاحش را می‌توان ترومای خفیف کف پای کمتر و یا احتمالا به مصرف مقادیر کافی اب نست داد ،  زیرا دوندگان سرعتی پس از طی سریع مسافت کوتاهی ،  به استراحت پرداخته و ممکن است که برای کاهش دمای افزایش یافته بدن به مصرف اب بپردازند ،  ولی دوندگان استقامتی به تصور انکه مصرف اب موجب توقف و یا کندی حرکت خواهد شد تا پایان مسافت‌های طولانی از اب استفاده ننمایند. نوع هماتوری هم در دوندگان استقامتی و سرعتی تاحدودی تفاوت داشت که میزان هموگلوبین بیشتر در دوندگان استقامتی و سرعتی تا حدودی تفاوت داشت که میزان هموگلوبین بیشتر در دوندگان سرعتی نسبت به دوندگان استقامتی و نیز مقادیر بیشتر کست در دوندگان استقامتی نسبت به دوندگان سرعتی می‌تواند موید این مطلب باشد که شدت ضربا به کف پا در دوندگان سرعتی ،  عامل اصلی بروز هماتوری در انان است. در حالی که دویدن مسافت‌های طولانی با مثانه خالی و کم ابی بدن می‌تواند علت اولیه بروز هماتوری در دوندگان استقامتی باشد. به نظر می‌رسد که مساله هماتوری در ورزشکاران ایرانی مورد مطالعه از شیوع زیادی برخوردار است که می‌تواند در وضعیت سلامتی انان اثرگذار باشد. به ویژه انکه تشخیص افتراقی نوع هماتوری ورزشی و هماتوری پاتولوژیک و نیز بررسی علل و عوارض ان احتمالا برای مربیان و ورزشکاران مفید بوده و از شیوع این عارضه تاحدودی جلوگیری خواهد کرد.