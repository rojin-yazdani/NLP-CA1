سید غلامرضا کمانه مدیرکل تربیت بدنی وزارت اموزش و پرورش از این سمت استعفا داد . وی در گفت وگو با ایرنا با بیان اینکه استعفای وی توسط معاون پرورشی و تربیت بدنی وزارت اموزش و پرورش تایید شده است ،  گفت :  به دلیل عدم همکاری در پیشبرد برنامه‌های در نظر گرفته شده برای ورزش دانش اموزی از این سمت استعفا داده است .کمانه اظهار داشت :  باید بیش از این به ورزش دانش اموزی توجه شود اما ،  متاسفانه با ساختار فعلی نمی‌توان ورزش دانش اموزی را به سمت جلو پیش برد .وی تنها راه توسعه ورزش دانش اموزی را اجرای اصل 44 قانون اساسی و خصوصی سازی ان عنوان کرد و گفت :  اگر به راستی می‌خواهیم ورزش در سطح دانش اموزی به شکوفایی برسیم باید به طور کلی ورزش دانش اموزی را خصوصی کنیم .وی با انتقاد از عدم استقلال در تربیت بدنی اموزش و پرورش اظهار داشت :  دست اندرکاران فعال در ورزش دانش اموزی باید استقلال کافی داشته باشند تا بتوانند برنامه‌های خود را در این حوزه به پیش ببرند .به گفته کمانه ،  تنها چاره این کار ،  تغییر ساختار تربیت بدنی اموزش و پرورش است چرا که ورزش اموزش و پرورش نیاز دارد ساختاری همچون سازمان دانش اموزی داشته باشد به طوری که از بدنه وزارت اموزش و پرورش جدا باشد و به عنوان یک موسسه عمومی غیر دولتی در راستای اهداف وزارت اموزش و پرورش حرکت کند .مدیرکل سابق تربیت بدنی اموزش وپرورش اظهار داشت :  ساختار فعلی تربیت بدنی اموزش و پرورش یک ساختار اداری محدود است که اجازه هیچ کار بزرگ و بلند مدتی را به ورزش دانش اموزی نمی‌دهد .حضور 20 هزار دانشن اموز در مسابقات مرحله کشوری ،  حضور 500 دبیر ورزشی در مسابقات علمی تخصصی ورزش دانش اموزی ،  برگزاری 25 کلاس داوری و مربیگری به صورت رایگان ،  اعزام تیم‌های بسکتبال و فوتبال دانش اموزی به مسابقات جهانی  ،  پژوهشی در خصوص ساختار قامتی دانش اموزان با شرکت بیش از 380 هزار دانش اموز ،  اموزش شنا برای 120 هزار دانش اموز با عنوان طرح اشنا و قطع خرید ملزومات ورزشی توسط مرکز و ارایه اعتبارات خرید به استان‌ها از جمله اقدامات کمانه در ورزش دانش اموزی بوده است.