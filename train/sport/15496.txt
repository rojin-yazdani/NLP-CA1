ستاره پرتغالی رئال مادرید بهترین متوسط گلزنی در هر مسابقه را در تاریخ باشگاه به خود اختصاص داده است. به گزارش خبرگزاری فارس ،  کریستیانو رونالدو در چهار سال حضورش در رئال مادرید 201 گل در 199 بازی رسمی به ثمر رسانده یعنی ستاره پرتغالی به طور متوسط در هر بازی 1.01 گل به نام خود ثبت کرده است. این بهترین متوسط گلزنی در تاریخ باشگاه است که او را بالاتر از پوشکاش با رکورد 0.93 قرار می‌دهد.کریستیانو پنجمین فصلش در برنابئو را با حضور در مکان ششم بهترین گلزنان باشگاه شروع می‌کند. او می‌تواند به زودی یک رده ارتقا پیدا کند و در مکان پنجم جای بگیرد زیرا هوگو سانچز با 208 گل زده تنها هفت گل بیشتر از او زده است. در حالی که رونالدو با بازی برای رئال مادرید بهترین گلزن لیگ شد و در فصل 11 - 2010 با 40 گل زده کفش طلا را به دست اورد ؛  هرچند بهترین فصل وی ،  سومین فصلش در سانتیاگو برنابئو بود که در 55 بازی توانست 66 گل به ثمر برساند  ( متوسط 1.08 گل در هر بازی ) .وی در اخرین فصل حضورش با 12 گل زده بهترین گلزن لیگ قهرمانان اروپا شد.