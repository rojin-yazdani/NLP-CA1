عضو هیئت رئیسه فدراسیون فوتبال دلایل جدایی علی کریمی را از تیم ملی اعلام کرد.به گزارش خبرنگار خبرگزاری صدا و سیما  ؛  شهرام دبیری در گفتگو با خبرنگاران افزود :  جدایی علی کریمی از تیم ملی فوتبال هیچ ارتباطی به کی روش نداشت و از تبعیض‌های بوجود امده در تیم ملی ناراحت بود.وی گفت :  در پاداش‌های پرداخت شده ،  علی کریمی هیچ سهمی نداشت و در پرواز تیم ملی به استرالیا هم برای بازیکنان بلیت فرسکلس و برای کریمی اکونومی در نظر گرفته شده بود همین موضوع باعث دلخوری وی شد و او ترجیح داد از تیم ملی جدا شود.دبیری ادامه داد :  دلایل جدایی نمازی از تیم ملی مشخص نیست او به صورت ناگهانی تصمیم گرفت از تیم ملی جدا شود.صالح هم به دلیل این که دستیار اول کی روش نبود کار در تیم ملی را رها کرد.عضو هیئت رئیسه فدراسیون فوتبال در پایان تصریح کرد :  نشست امروز جلسه خوب و بسیار پرباری بود و مسائل مهمی به ویژه در بحث تیم ملی عنوان شد.امروز اولین بار کارلوس کی روش پاسخگوی عملکردش بود و برنامه‌های تیم ملی هم مورد بررسی قرار گرفت.