نشست مطبوعاتی فدراسیون بوکس با خبرنگاران بالاخره بعد از دو بار به تعویق افتادن در سالن امور مشترکین فدراسیون‌ها برگزار شد. به گزارش برنا ،  نشست مطبوعاتی بوکس با حضور احمد ناطق نوری رئیس فدراسیون ،  فریبرز شمس دبیر فدراسیون و غلامرضا کریمی سرمربی تیم ملی برگزار شد .در این نشست ابتدا ناطق نوری درخصوص تاریخچه بوکس بعد از انقلاب صحبت کرد و عملکرد فدراسیون طی سالهای اخیر را برای حاضرین در جلسه توضیح داد .رئیس فدراسیون به وقفه 10 ساله‌ای که بعد از انقلاب اسلامی در رشته بوکس به وجود امد ، صحبت کرد و گفت :  وقفه 10 ساله‌ای که بعد از انقلاب برای رشته بوکس به وجود امد خسارات زیادی به این ورزش وارد ساخت ؛ به نحوی که حتی پرونده‌هایی را که به گذشته این رشته باز می‌گردد ، از بین رفت تا جایگاهی که امروز بوکس باید در میان سایر رشته داشته باشد را نداشته و از نبود امکانات مناسب و بودجه کافی رنج ببرد .وی به امکانات موجود در این رشته اشاره کرد و گفت :  بوکس ایران از امکانات مناسبی برخوردار نیست.این رشته حتی یک سالن اختصاصی برای تمرین ورزشکاران خود در اختیار ندارد و بارها گفته شده است قهرمانان در کانکس‌هایی که برای انها تعبیه شده است اسکان یافته و تمرینات درون اردویی را پشت سر می‌گذارند .وی افزود :  مدیران استان‌ها به اصل بوکس توجیه نبوده و بودجه مناسبی هم در اختیار ندارند و با این شرایط نباید انتظار زیادی از این رشته داشت. البته بنده به شخصه در مجلس شورای اسلامی که خود عضو هیات رئیسه ان هستم ، بارها پیشنهاد دادم که بودجه کافی برای این رشته لحاظ شود تا بتوانیم همچون سایر رشته‌ها برای ایران افتخار افرینی کنیم ،  اما هیچ وقت توجه لازم به این ورزش صورت نگرفته است ؛ به نحوی که با صراحت می‌توانیم بگوییم بوکس به صورت خود کفا عمل می‌کند .ناطق نوری در ادامه گفت :  14 میلیون جمعیت در تهران سکونت دارند ، اما امکانات مناسبی برای فعالیت این افراد در رشته بوکس وجود ندارد. این در حالی است برای فعالیت در این رشته حتما احتیاج به رینگ و امکانات تخصصی می‌باشد .ناطق نوری به نتایج المپیک اشاره کرد و گفت :  بوکس با توجه به بضاعت خود در المپیک نتیجه قابل قبولی کسب کرد.دو نفر از سه بوکسور ما مغلوب قهرمانان اوزان خود شدند  ، اما در کل کاروان ایران نتیجه قابل قبولی کسب نکرد. البته بی انصافی است اگر نگوییم برخی از رشته‌ها مظلوم واقع شده اند. به عنوان مثال سهراب مرادی در دو 800 متر جز 8 نفر برتر بود و هما حسینی در قایقرانی برای اولین بار توانست نماینده ایران در المپیک باشد و تیم بسکتبال هم فراتر از انتظار ظاهر شد .به واقع انتظار از کشتی و وزنه برداری بود که متاسفانه نتواستند در اندازه‌های خود ظاهر شوند.ضمن اینکه کاروان ایران قبل از اعزام یکی از امیدهای اصلی خود یعنی رضازاده را از دست داد تا همین موضوع بار منفی برای ورزش ایران به همراه داشته باشد .رئیس فدراسیون بوکس اظهار داشت : البته همه ما در این ناکامی مقصر بودیم ؛ چرا که برنامه ریزی ما با دیگر کشورها که موفق به کسب مدال می‌شوند تفاوت زیادی دارد.در کشورهای پیشرفته استعدادها را از سنین پایین شناسایی کرده و مورد اموزش قرار می‌دهند و بیشتر این کار را مدارس و اموزش و پرورش انجام می‌دهد که متاسفانه در کشور ما به هیچ وجه اهمیتی به این موضوع نمی‌دهند .ناطق نوری در ادامه گفت : چینی‌ها در مدارس خود امر استعدادیابی را خیلی خوب انجام داده و تمامی شرایط را برای پیشرفت ورزشکاران خود مهیا می‌کند.این درحالی است که در کشور ما زنگ ورزش مدارس به منزله زنگ تفریح بوده و در خیلی از موارد این زنگ را در اخرین ساعات درسی لحاظ می‌کنند تا افراد به منازل خود بروند .وی در خصوص این موضوع که منوچهر مقصودی نایب رئیس فدراسیون بعد از شکست قربانی در پکن با تندی با این ورزشکار سخن گفته و در مطبوعات اعلام کرده بود که قربانی باید از بوکس برود ، گفت :  قربانی در اردو مرتکب بی انضباطی شد و از اردو بیرون رفته و تصادف کرده بود. از همین رو مقصودی با ناراحتی در خصوص قربانی سخن می‌گفت ؛ چرا که دوست نداشت قربانی به عاقبت بابک مقیمی دچار شود.مقیمی یکی از بهترین بوکسورهای ما طی سالهای اخیر بود. در جام ستارگان امریکا هم در برابر نماینده رژیم اشغالگر قدس حاضر نشد ،  اما ان‌وقت هیچ کس به او توجه نکرد. در نهایت هم با موتور سیکلت تصادف کرده و از ناحیه پا مصدوم شد تا برای همیشه از رشته بوکس کنار برود. ناطق نوری به پخش تلویزیونی بوکس و مشکلات این رشته اشاره کرد و گفت :  از سال 68 که بوکس مجددا فعالیت خود را اغاز کرد تا به امروز با مشکلات فراوانی مواجه بوده و خون دلهای زیادی برای پیشرفت این رشته خورده شده است. به طوری که بنده به شخصه مجبور شدم برای اینکه این رشته بتواند به فعالیت خود ادامه دهد ، نزد علمای بلند مرتبه رفته و فتوای انها را برای فعالیت بوکس بگیرم.درخصوص پخش تلویزیونی هم معاون سالهای گذشته صدا و سیما با پخش بوکس در رسانه ملی مخالفت کرد ، اما طی سالهای اخیر شرایط به نحوی شده است که امید می‌رود در ادامه شاهد پخش این ورزش از تلویزیون باشیم .وی به بودجه فدراسیون اشاره کرد و گفت :  در سال 86 سیصد میلیون بودجه در اختیار فدراسیون بوکس قرار گرفت که باید از این مبلغ برای تمام شهرستان‌ها نیز هزینه می‌کردیم و همانطور که از این بودجه مشخص است ، مبلغ فوق بسیار اندک بوده و نمی‌تواند پاسخگوی انتظارات بوکس باشد. سال گذشته بیش از چهار صد میلیون برای بوکس هزینه شد که از بودجه دریافتی ما بیشتر بود و ما برای اینکه بتوانیم این مقدار پول را هزینه کنیم متوسل به گدایی شدیم.در حالی که اگر یک چهارم بودجه کشتی را در اختیار ما قرار بدهند تضمین می‌کنم که به اندازه این رشته برای ایران افتخار افرینی کنیم .وی در ادامه به حضور مربیان خارجی اشاره کرد و گفت :  تصمیم داریم مربیان جوانی را از روسیه به ایران اورده و هدایت بوکسورها را به اختیار انها بسپاریم. از استان‌ها هم درخواست کردیم که داوران و مربیان جوان را به فدارسیون معرفی کنند تا با بهره گیری از این افراد بوکس را مهیای حضور دربازی اسیایی گوانگجو بکنیم .ناطق نوری در پایان گفت :  از شما خبرنگاران تقاضا دارم بهای بیشتری به بوکس بدهید و ما را برای پیشرفت این رشته حمایت کنید. امیدوارم از بوکس بنویسید ، حتی اگر انتقاد کرده و در خصوص این رشته بد می‌نویسید.حداقل گوشه‌ای از نوشته‌های خود را به این ورزش اختصاص دهید تا مشخص شود که بوکسی هم وجود دارد.