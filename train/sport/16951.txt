ناظر فدراسیون فوتبال در راه بندرعباس با سانحه شدید رانندگی روبرو شد و به شدت اسیب دید .به گزارش فارس ،  بوداغی ناظر فدراسیون فوتبال برای حضور در بندرعباس و نظارت دیدار تیم‌های تجارتخانه جنوب و ملوان انزلی روز گذشته همراه یکی از بستگان خود با اتوبوس راهی این شهر شد ولی صبح امروز قبل از رسیدن به مقصد با تصادف شدید روبرو شد .در این سانحه همراه خانم بوداغی جان خود را از دست داد و خود وی نیز با جراحات زیاد در ناحیه مفاصل در بیمارستانی در جیرفت بستری شد .ظاهرا قرار بوده وی با هواپیما به بندرعباس برود اما به دلیل نهایی نشدن این پرواز تصمیم به سفر با اتوبوس گرفت.