به گزارش خبرگزاری فارس ،  پرویز مظلومی در حاشیه تمرین امروز استقلال در خصوص اینکه با وجودی که اعلام شده در صورت غیبت ،  بازیکنان با جریمه سنگینی رو به رو می‌شوند اما امروز هم تعداد کمی در تمرین حاضر شدند ،  اظهار داشت :  یک سری از بازیکنان خارج از کشورند و یکی دو روز اینده می‌ایند و یک سری در شهرستان به سر می‌برند. سال گذشته هم به همین شکل شروع کردیم و تمرینات روز اول همیشه همین گونه است. وی افزود :  می‌دانستیم تمرین به همین شکل خواهد بود ولی شروع کردیم تا برنامه‌هایمان اجرایی شود. بازیکنان شاید پول بیشتری دارند و این 5 میلیون جریمه را جدی نگرفتند و پیش خود فکر کردند پولی نیست. البته بعضی‌ها قرارداد خود را تمدید نکردند مثل عمران‌زاده و سید صالحی اما توافق‌هایی با انها شده است. انهایی که قرارداد دارند و نیامده‌اند صددرصد جریمه می‌شوند. کار جدی از هفته اینده شروع می‌شود. این هفته تمرینات‌مان تفریحی است تا بدنساز معرفی کنیم. مظلومی در خصوص جاسم کرار و هوار ملا محمد گفت :  جاسم کرار و هوار محمد در تیم ملی عراق هستند. البته هوار با ما قرارداد ندارد و مهلت خواست که به باشگاه جواب بدهد. از سوی دیگر علی حمودی ،  نصرتی و میثم حسینی با ما قرارداد بسته‌اند. با 3 ،  4 نفر دیگر در حال مذاکره هستیم. سرمربی استقلال گفت :  به دلیل اینکه هنوز وزیر ورزش مشخص نشده تکلیف باشگاه معلوم نیست. اذوقه به استقلال برای تغذیه نمی‌رسد. امیدوارم هر چه زودتر وزیر ورزش انتخاب شود تا بدانیم چقدر بودجه داریم. پول‌هایی که بدهکاریم باید تسویه کنیم. بازیکنی که یک سال کار کرده توقع دارد با او تسویه شود. با وجود همه مشکلات فتح الله زاده تمام تلاش خود را می‌کند. امیدوارم هر چه زودتر از این بلاتکلیفی بیرون بیاییم. مظلومی تصریح کرد :  با خیلی از بازیکنان در حال مذاکره هستیم. بعضی‌ها را خود رسانه‌ها گمانه زنی می‌کنند و بعضی به دنبال بازارگرمی هستند. از لیستی که به باشگاه دادم 3 نفر جذب شدند. با یک گلر هم در حال مذاکره هستیم. اگر هم نشد محمد محمدی را داریم. با او توافق کرده‌ایم اما هنوز نهایی نشده است. وی ادامه داد :  در خط هافبک و مهاجم اگر از ایران نتوانستیم مهاجم بگیریم به برزیل سفر می‌کنم تا بازیکن خارجی بگیریم. نمی‌توانم اسمی از بازیکنان بیاورم چرا که بلافاصله تیم رقیب با قیمتی بالاتر ان را می‌گیرد. من نمی‌دانم از چه سقف قراردادی صحبت می‌شود بازیکنان هنگام مذاکره سقف قرارداد نمی‌شناسد ،  شاید منظور سقف ساختمان است. مظلومی با اشاره به اینکه سازمان لیگ در حال تلاش است که جلوی افزایش قیمت را بگیرد تاکید کرد :  شنیده‌ام که سازمان لیگ در حال برخورد با انهایی است که قیمت را افزایش داده‌اند ولی در کل گذاشتن سقف قرارداد باعث بازار گرمی می‌شود. بازیکنی که 150 میلیون قیمتش بوده اکنون سقف قرارداد را می‌خواهد. من به چیزی که تاکید دارم این است که قیمت گلر را باید ازاد کنند. اکنون بازیکنان ما در قطر با قیمت یک میلیارد و 700 میلیون تومان قرارداد می‌بندند با گذاشتن سقف قرارداد ستاره‌های خود را از دست می‌دهیم و از طرفی مجبوریم گلر را با قیمت بالا جذب کنیم. وی اظهار داشت :  وقتی چنین اتفاقی بیفتد بازیکن بغل‌دستی هم همین مبلغ را می‌خواهد. او هم مهاجم است و می‌گوید گل می‌زنم. البته با دوستان در سازمان لیگ صحبت کرده‌ایم و قرار شد جلوی افزایش قیمت گرفته شود. مظلومی ادامه داد :  در تیم‌های دولتی برای خرج کردن حساب و کتاب وجود دارد. مثلا باشگاه استقلال که 5 میلیارد بودجه گرفته تا ریال اخر ان را باید حساب و کتاب کند. در فوتبال با این برنامه ریزی نمی‌توان خصوصی سازی کرد. هر کسی که در فوتبال هزینه کرده ،  ورشکست شده و کلاهش هم بیفتد برنمی‌گردد مثل برادران شفیع‌زاده و یا افرادی که در ابومسلم کار کردند.