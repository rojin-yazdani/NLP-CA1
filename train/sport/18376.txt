دیدار پربرخورد و پرحاشیه والنسیا و راسینگ سانتاندر با تساوی بدون گل به پایان رسید.به گزارش فارس ،  در تک بازی برگزار شده از هفته بیست وپنجم فوتبال باشگاهی اسپانیا موسوم به لالیگا ،  والنسیا در خانه خود ،  مستایا ،  به تساوی صفر بر صفر برابر راسینگ سانتاندر تن داد.والنسیا در رتبه با ارزش سوم خود و کسب تنها یک امتیاز بیشتر  ( 47 )  ،  تیم‌هایی چون سویا ،  مایورکا و دپورتیوولاکرونیا را برای کسب سهمیه اروپایی بیش از پیش امیدوار کرد.در این دیدار هر دو تیم با سیستم 4 - 2 - 3 - 1 وارد میدان شدند و بزرگانی چون ،  داوید ویا ،  سیلوا ،  خواکین ،  ماتا و پابلو هیچ کار مثبتی برای اردوی خفاشان مستایا انجام ندادند. از والنسیا مادورا 13 ،  ناوارو 22 و دومینگس 65 کارت زرد گرفتند و ناوارو در دقیقه 87 اخراج شد.در لیگ برتر انگلیس نیز تیم فوتبال ویگان اتلتیک شب گذشته میزبان لیورپول بود و با تک گل دقیقه 35 رودالگا پیروز شد. لیورپول با این شکست همچنان در ارزوی رتبه چهارم جدول باقی ماند.هفته بیست و نهم رقابت‌های لیگ برتر امشب با انجام دو دیدار پیگیری می‌شود. در این رقابت‌ها ساندرلند میزبان بولتون است و پورتسموث در خانه با بیرمنگام مصاف می‌دهد.