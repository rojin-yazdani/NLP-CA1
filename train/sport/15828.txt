مرحوم برومند شب گذشته و پس از دورانی مبارزه با بیماری در بیمارستان در گذشت.به گزارش ایسنا ،  دکتر هاشمیان رئیس کمیته پزشکی فدراسیون فوتبال در این باره به سایت رسمی فدراسیون فوتبال گفت :  دکتر برومند یک هفته قبل پیش به دلیل عفونت ریه و التهاب عضله قلب به بیمارستان منتقل شده بود که متاسفانه دیشب دچار اختلالات قلبی و در نهایت حمله قلبی شد و به سرعت توسط کادر پزشکی به بخش مراقبتهای ویژه منتقل شد و علی‌رغم تلاش کادر پزشکی ،  متاسفانه این بازیکن ارزشمند و پیشکسوت فوتبال ایران دار فانی را وداع گفت. وی ادامه داد :  بر اساس دستور صریح رئیس و دبیر کل فدراسیون ،  کلیه مسائل درمانی مرحوم برومند از اغاز بستری شدن تا زمان فوت ایشان ،  از طریق کمیته پزشکی و پیشکسوتان فدراسیون پیگیری و کلیه هماهنگی‌های لازم با مسئولان و پزشک معالج بیمار از طریق کمیته پزشکی انجام شد که علیرغم تلاشهای تیم پزشکی  ،  متاسفانه فرایند درمانی ان مرحوم کامل نشد و به دلیل عارضه قلبی در ساعت 18 : 10 روز گذشته ،  جان به جان افرین تسلیم کرد. مرحوم برومند از بزرگان باشگاه و مکتب شاهین بود .شاهین باشگاهی بود که در سال 1321 به دست یک معلم بزرگ به نام دکتر عباس اکرامی با همکاری و همراهی گروهی از بهترین جوانان کشور که عمدتا دانشجو بودند ،  بنا نهاده شد و مفاخر بزرگی چون امیر مسعود برومند ،  امیر عراقی ،  شکیبی ،  فاخری ،  انصاری ،  دکتر نادر افشار و مرحوم پرویز دهداری را تربیت کرده و به جامعه فوتبال تقدیم کرده است.شاهین داری 402 تیم جوان با 62 شعبه در سطح کشور بود که دکتر اکرامی این تیم را بر پایه 3 اصل  ( اخلاق  ،  تحصیل و علم ورزش  )  استوار ساخته بود. شاهین در ان روزگار ،  تنها دفتری بود در ورزشگاه امجدیه  ( شیرودی )  که بازیکنانش برای تعلیم در انجا گردهم می‌امدند. این باشگاه برای اولین بار اموزش فوتبال را به صورت کتابی و از روی اصول ،  شروع کرد و نخستین جزوه اموزشی را که در برگیرنده اصول ورزش فوتبال بود و با استفاده از منابع جهانی تهیه و تنظیم شده بود ،  جهت یادگیری در اختیار اعضای خود قرار داد. این تیم به جهت سیستم و قدرت عجیبی که بازیکنانش در کار حمله داشتند به ندرت اجازه می‌داد حریفانش خود را از شکست نجات دهند اما بی درایتی و عدم دور اندیشی مدیران وقت باشگاه و کج سلیقگی و انفعال دستگاه ورزش وقت کشور ،  دست به دست هم داد و باعث شد بدلیل مسایلی این باشگاه منحل شود.پس از انحلال تیم شاهین ،  بازیکنان ان همچنان یکپارچگی خود را حفظ کردند و حدود یک سال بعد محرومیت را با ادامه بازیها و تمرینات خود در زمینهای خاکی سپری کردند تا این که باشگاه‌های مطرح ان روز در صدد جذب این جوانان بی رقیب بر امدند و از ان جمله باشگاه پاس خواهان کاشانی ،  کلانی و همایون بهزادی بود و بعضی باشگاه دیگر هم بقیه انان را مد نظر قرار داده بودند لذا شاهینی‌ها به تکاپو افتاند تا از تفرقه و پراکندگی مجموعه جلوگیری کنند. (  از ان جمله پرویز دلداری را میتوان نام برد  )  بنابراین بر ان شدند تا این مجموعه را در باشگاه پرسپولیس گرد هم اورند. پس از انحلال شاهین با درایت مرحوم امیر مسعود برومند و رایزنیهای مرحود دهداری ،  چند تن از بازیکنان قبلی شاهین در ترکیب دسته دومی پرسپولیس قرار گرفته و ترتیب یک مسابقه با تیم جم ابادان  (  که در ان زمان تیم صاحب نامی بود  )  را دادند و پس از ان تمامی اعضای تیم شاهین به پرسپولیس پیوستند و محبوبیت شاهین بلند پرواز را به پرسپولیس هدیه کردند. پرسپولیس بهار خود را در اغازین روزهای 1347 با مربیگری مرحوم دهداری  (  کاپیتان پیشین شاهین  ) و سرپرستی دکتر برومند اغاز کرد که تا به امروز این باشگاه فعالیت می‌کند و طرفداران بسیاری دارد.از ویژگیهای شاهینیهای قدیم این است که حتی در روزهای کهنسالی به صورت هفتگی در دفتر این باشگاه در نارمک تهران جمع می‌شوند و اتحاد خود را حفظ می‌کنند.مراسم تشییع پیکر امیر مسعود برومند بازیکن سابق تیم ملی ساعت 9 صبح روز جمعه در ورزشگاه شهید شیرودی انجام می‌شود و پس از این پیشکسوت فوتبال ایران در بهشت زهرا  ( س ) ارام می‌گیرد.مراسم ترحیم نیز روز یکشنبه 22 اسفند از ساعت 16 تا 17 : 30 در مسجد حجت ابن الحسن واقع در خیابان سهروردی برگزار می‌شود.گروه ورزش تابناک هم این ضایعه را به خانواده ان مرحوم و جامعه فوتبال تسلیت می‌گوید.