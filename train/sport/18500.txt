در حالی که لیگ روز به روز داغ‌تر و حساس‌تر می‌شود ،  بی قانونی فوتبال ایران در زمینه نقل و انتقالات بلای جان تیم‌های صدرنشین و قعرنشین لیگ شده است. طی روزهای گذشته ،  شاهد علنی شدن مذاکرات تیم‌های لیگ برتری با بازیکنانی هستیم که هر یک سهم و نقشی کلیدی در تیم‌های خود دارند و این چیزی نیست جز افتی بزرگ که به جان فوتبال ایران افتاده ! به نوشته قدس ؛  حرف و حدیث‌ها از لیست دایی شروع شد. انگار قرار است تمامی قوانین لیگ برای پرسپولیس و دایی عوض شود !  خبر چین‌هایی که از باشگاه پرسپولیس خبر می‌اورند ادعا می‌کنند در لیست علی دایی می‌توان نام‌هایی چون مهدی رحمتی ،  کریم انصاری فرد ،  سیدجلال حسینی ،  محمدرضا خلعتبری ،  جواد اشتیانی ،  میلاد زنیدپور ،  غلامرضا رضایی و  …  را دید !  مطمئنا پرسپولیس قادر نخواهد بود بیش از 5 بازیکن لیگ برتری را استخدام کند ،  اما ان چه مسلم به نظر می‌رسد دست گذاشتن این مربی روی بازیکنانی که یا در کورس قهرمانی با پرسپولیس می‌جنگند و یا طی هفته‌های پایانی لیگ مقابل این تیم قرار می‌گیرند ،  رفتاری حرفه‌ای نیست !  بازیکنی که هوایی می‌شود و به تیم اینده‌اش فکر می‌کند چگونه می‌تواند در تمامی طول فصل کیفیت واقعی خود را به نمایش بگذارد ? استقلالی‌ها هم بیکار ننشسته‌اند و از بازار کاذبی که بیشتر بازی روحی و روانی است استفاده می‌کنند. خبر مذاکره با دو بازیکن استیل اذین بدون این که نام انها فاش شود بیرون رفت و این خود نوعی رقابت روانی بود با تیمی که برای به دست اوردن سهمیه اسیا با انها می‌جنگد !  از سویی دیگر مذاکره با میلاد میداوودی و انصاری فرد هم تایید شد تا به نوعی این شایعه قدرت بیشتری بگیرد که استقلالی‌ها سعی دارند تیمی جوان برای فصل اینده خود بسازند. اما از کنار این مذاکرات زودهنگام تیم‌هایی مانند استقلال اهواز و سایپا چقدر متضرر خواهند شد ?  ! اما بازی در قعر جدول داغ‌تر است و البته بی سر و صدا !  استقلال اهواز که همواره در مشکلات مالی دست و پا زده این بار خیلی زودتر از موعد مقرر با بازیکنانی که دست بر قضا همگی همسایه‌های این تیم در قعر جدول هستند وارد مذاکره شده و هوای فکری بازیکنان کلیدی تیم‌های قعرنشین را برهم زده است. فکر این که سال اینده در یک تیم لیگ برتری به میدان بروند ،  از ذهن بازیکنانی که طعمه این تیم اهوازی شده‌اند بیرون نمی‌رود !  البته این رفتار مختص به ابی‌های اهوازی نیست !  می‌توان مذاکره‌های زودتر از موعد را در اکثر تیم‌های صدر و قعر دید ! حالا می‌توان این سؤال را از مسؤولان سازمان لیگ و هیات رییسه فدراسیون فوتبال پرسید که زمان مقرر برای اغاز مذاکره با بازیکنان چه زمانی است ?  اگر به قوانین اتحادیه فوتبال انگلستان نگاهی بیاندازیم با قانونی روبرو می‌شویم که هیچ باشگاهی پیش از پایان رقابت‌های لیگ برتر جزیره ،  حق مذاکره مستقیم با بازیکن یا مدیربرنامه‌ها و حتی باشگاه بازیکن دلخواه خود را نخواهد داشت. چنین قانونی جلوی بازی‌های هدفمند مربیان و مدیرانی که سعی می‌کنند از این راه فکر بازیکنان تیم‌های رقیب خود در جدول را بربایند جلوگیری می‌کند. ایا در روزهای حساس کنونی نیازمند چنین قانونی نیستیم ? علی کفاشیان به صراحت اعلام کرده اساسنامه فدراسیون و قوانین داخلی سازمان‌های زیرمجموعه فدراسیون را اصلاح خواهد کرد. شاید یکی از اساسی‌ترین تصمیمات رییس همیشه خندان فدراسیون فوتبال ما همین مقابله با مذاکره‌های هدفمند و بی موقع با بازیکنان لیگ باشد.