رفیق دوست درباره‌ی مشکل اقتصادی فوتبال کشور گفت  :  اقتصاد دولتی در ورزش مشکل اصلی است و تنها با یک برنامه‌ی پنج ساله حل می‌شود  .مشاور اقتصادی اتحادیه فوتبال در گفت و گوی جالب با رادیو افزود :  متاسفانه صنایع و باشگاه تمایلی به اقتصاد خصوصی ندارند و الان این مشکل اصلی ماست و تنها راه حل بهتر شدن وضعیت اقتصادی فوتبال این است که دولت با دادن وام‌های طولانی به باشگاه‌ها کمک کند و دوم اینکه شهرداری‌ها در بخش ساخت و ساز در جهت خوصی سازی به باشگاه‌ها کمک کنند .رفیق دوست در مورد هزینه‌ی پرداختی از تبلیغات به باشگاه‌ها گفت :  حدودا 6 میلیارد هزینه پرداختی از حق پخش و تلویزیون میان باشگاه‌ها عادلانه تقسیم نمی‌شود بنابراین باشگاه‌ها هم انگیزه‌ای در این خصوص ندارند. وی ادامه داد :  ما باید شبکه خصوصی برای پخش مسابقات داشته باشیم و درست است که این خلاف مقررات نظام است اما می‌توانیم شبکه‌ای را با عضویت سازمان تربیت بدنی ،  صداو سیما و فدراسیون‌های مربوطه برگزار کنیم که صدا و سیما و سازمان تربیت بدنی 66 درصد ان را سهیم باشند. که بدین طریق باشگاه‌ها ظرف کمتر از سه سال می‌توانند روی پاهای خود بایستند. گفتنی است ،  او که به واسطه مسائل اقتصادی و برخی اخبار به همراه نام خانوادگی‌اش شناخته می‌شود ،  تا چندی پیش رئیس کمیته بازاریابی اتحادیه فوتبال بود ،  به یک باره از این پست به عنوان مشاور تغییر جایگاه داد. دانلود