سرانجام پس از یک دوره مذاکره طولانی ،  خوزه باسانتا به باشگاه فیورنتینا پیوست. باشگاه فیورنتینا تایید کرد که خوزه ماریا باسانتا از فصل اینده ،  پیراهن این تیم را می‌پوشد. این هافبک 30ساله که برای تیم ملی کشورش در جام جهانی 2014 به میدان رفت ،  پس از موافقت سران باشگاه مونترری مکزیک ،  به فوتبال ایتالیا پیوسته است. تیم شهر فلورانس با اشاره به نهایی شدن این انتقال در وب سایت خود ،  اعلام کرد که باسانتا ،  ازمایشات پزشکی این تیم را هم با موفقیت پشت سر گذاشته است. تیم تحت هدایت وینچنزو مونتلا ،  برای خرید خوزه باسانتا ،  2.5 میلیون یورو هزینه کرده است.