با انتخاب منصور رشیدی به عنوان مربی دروازه‌بان‌های تیم ملی ،  اکنون شمارش معکوس برای انتخاب دومین دستیار ایرانی قطبی اغاز شده است. حدود دو سال قبل که رقابت بین افشین قطبی و علی دایی برای رسیدن به نیمکت تیم ملی به نقطه اوج رسیده بود ،  دایی با گفتن یک جمله به یادماندنی و البته کنایه‌امیز ،  لزوم ارتباط با مدیران فدراسیون فوتبال و دستگاه ورزش برای رسیدن به چنین پستی را متذکر شد و گفت :  هرکس لابی‌اش قوی‌تر باشد سرمربی تیم ملی می‌شود. امروز به نظر می‌رسد برای عنوان دستیاری سرمربی تیم ملی هم متوسل شدن به چنین ساز و کاری یک روال معمول تلقی می‌شود.به نوشته تهران امروز ؛  در صف طولانی مربیان جوانی که برای دستیاری قطبی و حضور در کادر فنی تیم ملی لحظه‌شماری می‌کنند ،  گفته می‌شود علیرضا منصوریان شانس بیشتری دارد. منصوریان که پیش از این و بلافاصله پس از پایان دوران بازیگری ارتباط و تعامل خوبی با مدیران شناخته شده فوتبال ایران برقرار کرده ،  به واسطه توصیه چهره‌های بانفوذ فدراسیون فوتبال بیشتر از مربیانی مثل تقوی ،  مجید صالح و پیروانی به نیمکت تیم ملی نزدیک شده است. دوستی دیرینه او با تیمسار ملاحی که عضو هیات رئیسه سازمان لیگ است روند انتخاب این مربی به عنوان دستیار ایرانی قطبی را تسریع کرده است. جدایی غم‌انگیز منصوریان از پاس و خاطرات تلخی که پس از چند ماه مربیگری در این تیم ،  در ذهن او باقی مانده ،  سردار ملاحی را برای جبران مافات به تلاش وا داشته است. ملاحی با تایید منصوریان از توصیه‌هایش به مدیران ارشد فدراسیون فوتبال خبر می‌دهد :  علیرضا منصوریان در دوران بازیگری فوتبالیست متعهدی بود و اکنون یک مربی ارزشی به حساب می‌اید. ایشان دوره‌های متعدد مربیگری را طی کرده و به نظر من گزینه‌ای بهتر از منصوریان برای دستیاری قطبی وجود ندارد. به هر حال صحبت‌هایی انجام شده اما فدراسیون فوتبال هم برای خودش فاکتورهایی دارد و ما تابع تصمیمات انها هستیم. لابی کردن برای رسیدن به نیمکت تیم‌های ملی و باشگاهی یا مدارج بالای مربیگری در فوتبال ایران به یک سنت تبدیل شده است. چنانکه حتی در مورد سازوکار رسیدن شخص قطبی به نیمکت تیم ملی هم ابهاماتی وجود دارد. در این گیر و دار عده‌ای به قصد ایجاد پایگاه مناسب در تیم ملی نقش خود را در انتخاب افراد مختلف پررنگ جلوه می‌دهند. بعد از سردار ملاحی ،  کاظم اولیایی که به عنوان مدیرعامل اسبق استقلال ،  منصوریان را به فوتبال ایران معرفی کرد ادعای توصیه او به قطبی و فدراسیون را مطرح می‌کند :  چندماه پیش وقتی افشین قطبی و دستیارانش برای تماشای یکی از بازی‌های پاس به همدان امده بودند ،  بنده به اتفاق اقای پورحیدری ،  منصوریان را به مربیان تیم ملی توصیه کردیم. بعدها این موضوع را با مسئولان فدراسیون در میان گذاشتم اما به دلیل بازی‌های حساس تیم ملی در ان مقطع ،  پاسخ روشنی دریافت نکردیم. مدیرعامل سابق باشگاه پاس ،  اولین مدیری بود که حکم سرمربیگری منصوریان را صادر و عاقبت در اخرین روزهای مدیریتش او را از این سمت عزل کرد. اولیایی امروز با یک چرخش عجیب ،  همکاری منصوریان با افشین قطبی را به نفع فوتبال ملی می‌داند :  واقعیت این است که منصوریان به واسطه روابط عمومی فوق‌العاده‌اش و محبوبیتی که نزد هواداران استقلال دارد می‌تواند به تیم ملی کمک کند. به اعتقاد من فدراسیون فوتبال باید با انتخاب او به عنوان دستیار قطبی ،  یک مربی ایده‌ال را برای اینده فوتبال ایران پرورش دهد. به موازات منصوریان ،  مجید صالح هم شانس پیوستن به کادر فنی تیم ملی را دارد. اما مساله این است که لابی‌های پشت پرده نقش شاخصه‌های فنی و شایستگی افراد را در سایه قرار داده. از جمله معروف دایی هنوز هم مورمورمان می‌شود. به‌ویژه وقتی راز نشستن خود دایی و قطبی روی نیمکت تیم ملی در همین یک جمله نهفته باشد.