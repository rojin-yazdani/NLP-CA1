منصور فقیریار دروازه‌بان افغان که در سال 2013 میلادی به عنوان پدیده فوتبال افغانستان شناخته شده بود ،  به عنوان بهترین ورزشکار المان نیز انتخاب شد.به گزارش فارس در کابل ،  منصور فقیریار دروازه‌بان افغان که در سال 2013 میلادی به عنوان پدیده فوتبال افغانستان شناخته شده بود ،  بهترین ورزشکار المان نیز شناخته شد.فقیریار در اصل تبعه افغان بوده و هم‌اکنون تابعیت المانی داشته و در تیم الندنبرگ بازی می‌کند.فقیریار چندی پیش در بازی‌های جنوب اسیا با تیم ملی افغانستان برای نخستین بار در تاریخ فوتبال این کشور به قهرمانی رسید.وی همچنین توانست پس از شرکت در مسابقات فوتبال جنوب اسیا به عنوان بهترین دروازه‌بان و ارزشمندترین بازیکن کشورهای جنوب اسیا معرفی شود.پس از چندی ،  این دروازه‌بان افغان توانست در لیست 10 بازیکن برتر اسیا قرار گیرد ،  لیستی که بازیکنان معروفی از کشورهای ایران ،  کره جنوبی ،  عراق ،  امارات ،  ژاپن و چین نیز حضور داشتند.چندی پیش ،  منصور فقیریار نامزد بهترین بازیکن المان در تلویزیون ان.دی.ار ان کشور و وارد رقابت تازه‌ای شد.تلویزیون ان.دی.ار المان همه ساله برای بهترین و محبوب‌ترین بازیکن فوتبال ان کشور جایزه‌ای در نظر می‌گیرد.در سال 2013 برای اولین بار فقیریار در این رقابت با ماکس کروز و ارنولد به رقابت پرداخت.مردم المان در این رقابت به بهترین و محبوب‌ترین بازیکن فوتبال مورد علاقه خود رای می‌دهند.در این رقابت منصور فقیریار توانست با کسب بیش از 15 هزار رای در مقام اول ،  ماکس کروز با کسب بیش از 3800 رای در جایگاه دوم و ارنولد نیز در مقام سوم این رقابت قرار گرفت.