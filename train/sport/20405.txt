فوتبال ایران مدتها بود که در یک تورنمنت معتبر قاره‌ای موفق به فتح جام نشده بود.از جام ملت‌ها و بازی‌های اسیایی و لیگ قهرمانان اسیا که قهرمانی در انها به رویا تبدیل شده است که بگذریم به مسابقاتی مثل غرب اسیا می‌رسیم که شاید این دوره اخرین حضور ایران در مسابقاتی به این نام باشد. چراکه فوتبال ایران با تصویب‌ای اف اسی به منطقه مرکزی اسیا منتقل شده و از این پس حریف مستقیم و منطقه‌ای اعراب محسوب نمی‌شود.با این حال فتح همین جام درجه دوم توسط امیدها هم می‌تواند در استانه مسابقات انتخابی المپیک بسیار حائز اهمیت و روحیه بخش باشد.اما نکته مهم در این مسابقات ،  موفقیت جوانان زیر 23 سال ایران با هدایت کادرفنی ایرانی است ؛  کادر که از سرمربی و دستیارش گرفته تا مدیرفنی‌اش بومی هستند و از قضا در زمره مخالفان و منتقدان جدی کارلوس کی روش ! این گروه ایرانی شامل محمد خاکپور بعنوان سرمربی و محمد مایلی کهن بعنوان مدیر فنی تیم ،  نماینده ان دسته از مربیان داخلی محسوب می‌شوند که معتقدند بیش از حد به سرمربی پرتغالی میدان داده شده و هزینه‌ای که برای استخدام او صرف شده اصلا عقلانی و منطقی نیست و نیازی به مربی با این قیمت نداریم. انها نحوه برخورد کی روش با همکاران ایرانی‌اش را هم نمایانگر نوعی توهین می‌دانند و نتایجی که وی کسب کرده را به هیچ وجه ویژه براورد نمی‌کنند و معتقدند با این همه اردو و بودجه ،  هر مربی ایرانی هم می‌توانست چنین نتایجی کسب کند.حالا قهرمانی امیدها با هدایت مربیان داخلی ،  هم فدراسیون را تحت فشار تازه‌ای قرار می‌دهد و هم مرد پرتغالی را که طی چندماه اخیر به رغم مرخصی‌های طولانی دست از حمله به مواضع منتقدینش برنداشته و همچنان به انها می‌تازد به عقب می‌راند. این جنگ مستقیم در رسانه‌ها در نحوه تعامل دو طرف برای استفاده از بازیکنان مشترک تیم امید و بزرگسالان نمود پیدا کرده است و احیانا در دی ماه اتی که تیم برای کسب سهمیه المپیک به قطر باز خواهد گشت ،  به اوج خود خواهد رسید.شاید بهتر باشد و حتی لازم باشد قبل از اینکه دیر شود ،  مدیران فدراسیون با تمهیدات ویژه ،  در این برهه حساس تدابیری برای پیشگیری از تشکیل جبهه جدید در فوتبال ایران بیندیشند. جبهه‌ای که دودش تنها به چشم فوتبال ملی خواهد رفت.*مدیرمسوول سایت خبری تحلیلی تابناک ورزشی