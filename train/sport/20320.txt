برند شوستر پس از شکست خانگی تیمش برابر سویا از عدم نگرانی خود نسبت به دیدار هفته اینده برابر بارسلونا خبر داد .به گزارش ایسنا ،  سرمربی المانی رئال مادرید پس از شکست 4 بر 3 این تیم برابر سویا در ورزشگاه خانگی گفت :  چندین اشتباه در طول بازی داشتیم اما فکر می‌کنم از سوی دیگر عملکرد خوبی هم به ویژه در نیمه دوم از خود نشان دادیم. کمی زمان برد تا توانستیم خودمان را در بازی پیدا کنیم و شرایط بسیاری بر ضد ما بود اما تمامی اینها به بد اقبالی مربوط نمی‌شود. شوستر ادامه داد :  سویا در نیمه دوم پیش قدمی کرده و بازهم دروازه ما را باز کرد. ما از طریق روبن بیشتر از سمت راست حمله کردیم چرا که خیلی طول کشید تا درنته خود را در بازی پیدا کند. دست کم توانستیم به پیروزی نزدیک شویم. شخصیت بالای خود را به نمایش گذاشتیم اما نتوانستیم به پیروزی دست پیدا کنیم. سرمربی المانی رئال مادرید در ادامه پیرامون اسیب دیدگی‌های بازیکنان تیمش گفت :  ما انقدر به متحمل شدن اسیب دیدگی‌های جدید عادت کرده‌ایم که این مساله که روبن و مارسلو دیدار بعدی را به سبب 5 اخطاره بودن از دست خواهند داد ،  به گونه‌ای باعث تسلی خاطرمان می‌شود. شوستر در مورد مسائل فنی دیدار برابر سویا نیز خاطرنشان کرد :  فکر نمی‌کنم امشب هیچگونه مشکل تاکتیکی داشتیم. دوگل نخست انها روی دفاع بد ما و نه به دلیل تاکتیک‌ها بد ما به ثمر رسید. بازی را خوب اغاز کردیم و چند فرصت گلزنی داشتیم اما گل زودهنگام سویا ضربه بزرگی به تیم ما زد. انها در هنگام حمله بسیار تاثیرگذار بوده و از چهار موقعیت گلزنی که داشتند سه بار دروازه ما را باز کردند. برند شوستر در پایان صحبت‌های خود با خبرنگاران با اشاره به دیدار هفته اینده تیمش برابر بارسلونا در خانه حریف یاداور شد :  کمتر از هربازی دیگری نگران مصاف با بارسلونا در نوکمپ هستم. بارسلونا در شرایط ارمانی فوق العاده‌ای به سر می‌برد و انها هر مانعی را از پیش روی خود بر می‌دارند. ما می‌خواهیم بهترین نمایش ممکن را برابر انها نشان دهیم.