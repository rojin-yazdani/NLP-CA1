نایب رئیس فدراسیون فوتبال گفت :  در مورد پرونده متخلفان فوتبال باید یا درست حرف زد یا عاقلانه سکوت کرد .مهدی تاج در گفت و گو با فارس درباره تلاش فدراسیون فوتبال برای رسیدگی به پرونده متخلفان فوتبال عنوان کرد :  تلنگر مبارزه با مفاسد و ناهنجاری‌های ورزشی زده شده اما نتایج این رسیدگی‌ها به زودی اعلام نمی‌شود .وی با بیان اینکه 10 روز فرصت برای اهالی فوتبال در نظر گرفته شده تا در این مدت اطلاعات خود در مورد این مسائل را با مسئولان فدراسیون در میان بگذارند ادامه داد :  مذاکره با عده‌ای اغاز شده است. اگر فدراسیون فوتبال در این تحقیقات به نتیجه‌ای برسد فقط از طریق بیانیه این مورد را اعلام می‌کند .تاج اضافه کرد :  با اعلام شدن اسامی به صورت مخفی یا به صورت گنگ کاملا مخالف هستم و این مورد را تایید نمی‌کنم. برای جلوگیری از مفاسد باید حساب شده عمل کرد. هر گونه محرومیت بعد از تکمیل شدن اطلاعات متناسب با جرم صورت گرفته اعمال می‌شود .نایب رئیس فدراسیون فوتبال با بیان اینکه ستادی در فدراسیون برای رسیدگی به این پرونده ایجاد شده خاطرنشان کرد :  برای رسیدگی به هر پرونده‌ای قوانینی وجود دارد. در ماده 12 الی 20 ائین نامه فدراسیون فوتبال امده در صورت تخلف اهالی فوتبال حق عضویت در فوتبال لغو می‌شود یا عده‌ای دیگر بر اساس جرم در کمیته انضباطی به پرونده شان رسیدگی می‌شود. عده‌ای هم بر اساس منشور اخلاقی و شماری هم از سوی مراجع دیگر قضایی مورد برخورد قرار می‌گیرند .تاج تاکید کرد :  اگر هر موردی را در این باره بخواهیم اعلام کنیم فقط از طریق بیانیه اعلام می‌کنیم. در حال حاضر هیچ مربی ،  بازیکن و مدیری ممنوع الفعالیت نیست. انچه که در فوتبال تخلف به حساب می‌اید مربوط به دلالی ،  تبانی و دزدی و اخلاقی است و بقیه موارد مبرا از فوتبال است .رئیس کمیته تیم‌های ملی تصریح کرد :  بعد از اینکه تحقیقات ما تکمیل شد و نتیجه را اعلام کردیم دیگر هیچکس حق ندارد در مورد ان صحبت کند. اگر هر کسی حرف داشته باید در این 10 روز که فرصت داده‌ایم بگوید. اگر کسی دلش می‌سوزد و حرفی دارد که می‌تواند به ما کمک کند باید اکنون بگوید .تاج با بیان اینکه مهم نیست چه ارگانی و یا چه افرادی از این موضوع حمایت کنند گفت :  مهم احساس تکلیف است. ما در مورد این پرونده در چارچوب وظایف فدراسیون عمل می‌کنیم. قصد سخت گیری نداریم. در اموزه‌های دینی هم داریم که نباید سخت گیری کرد. حضرت علی  ( ع )  می‌فرمایند بخشیدن اشتباهات را به خود و دیگران بیاموزید .نایب رئیس فدراسیون فوتبال افزود :  اگر به این موضوع رسیدگی نمی‌کردیم عواقب وخیمی متوجه فوتبال می‌شد. مهم نیست که جرقه پیگیری این موضوع از سوی چه کسی زده شده است. ما باید فوتبالی داشته باشیم که برازنده جمهوری اسلامی ایران باشد. خیلی از حرف و حدیث‌هایی هم که در مورداین متخلفان زده می‌شود را بدون تحقیق نمی‌توانم قبول داشته باشم .وی یاداور شد :  همه باید بدانند پرونده سنگین است و نباید کسی توقع داشته باشد فدراسیون در این پرونده بدون در نظر گرفتن ابروی افراد و بدون کار کارشناسی نتایج را اعلام کند. در عین حال که به این موضوع اهمیت می‌دهیم با خاطیان برخورد قاطعی خواهیم داشت .تاج در پاسخ به این سئوال که از ایجاد موانع برای رسیدگی کامل به این موضوع هراسی ندارد گفت :  کسی که از شکست خوردن می‌هراسد به شکست خود اطمینان دارد. ما تا جایی که در توان داریم این پرونده را جلو خواهیم برد.