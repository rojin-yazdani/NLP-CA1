روز مرگ تختی بی‌شک روزی تاریخی است ؛  روزی که یک ملت علی رغم خواست حکومت ملتهب شده و این التهاب در پوسته جامعه نمایان گردید. التهاب تنها تصاویر تختی و دیوار نوشته‌ها و حتی اعلامیه‌های ان زمان برخی جریانات از جمله جبهه ملی برای جهان پهلوان نبود. در روز مرگش اشخاص فراوانی انچنان پریشان حال و مغموم شدند که خود را کشتند که از ان میان هفت تن مشخصا مرگشان به واسطه خودکشی در پی مرگ تختی به ثبت رسیده است . به گزارش خبرنگار ورزشی تابناک ،  او تنها یک پیکره نبود ،  بلکه خونش در رگ دیگران نیز می‌جوشید و همین باعث شد پیش از سرد شدن جسدش ،  عده‌ای تاب و توان تحمل نیابند و خودکشی کنند . از همان زمان خرد کردن تختی که پیش‌تر گوشه‌هایی از ان اشاره شد ،  اغاز گردید و این همسرش بزرگ‌ترین کسی بود که پس از تختی ،  از این حاشیه‌ها شدیدا اسیب دید و دست اخر که دریافت رسانه‌ها نمی‌خواهند بپذیرند که تختی انچنان اختلافی با وی نداشته که دست به خودکشی بزند ،  لب فرو بست و چند دهه این سکوت را حفظ کرد تا مرگ جهان پهلوان همچنان در پرده‌ای از ابهام قرار داشته باشد . اگرچه از همان زمان تاکنون شواهد و قرائن از جمله خواست رژیم برای حذف تختی به واسطه نگاه سیاسی و دیدگاه ضد رژیمش ،  مرگش در هتلی جنب یکی از دفاتر مرکزی ساواک ،  ناپدید شدن برخی شاهدان و مطلعین از جرئیات این واقعه پس از انتشار خبر مرگ و تناقضات فراوان اشکار در پرونده و همچنین شخصیت استوارش حکایت از قتلش میدهد ،  اما برای برخی اشخاص این باور وجود داشته که تختی خودکشی کرده است . گروهی نویسنده خودفروش در همان زمان تمام توانمندی‌هایشان را در نگارش متونی ادبی برای توجیه خودکشی تختی بکار بستند و گروهی همچون جلال ال احمد و شاملو نیز در مقام دفاع از وی برامدند. ال احمد نوشت :  همیشه اینجوری است سیاوش‌ها و سهراب‌ها را می‌کشند چون تحملشان را ندارند بعد در مرگشان نوحه می‌خوانند مگر نه اینکه حتی سیاوش و رشک مانندی بود ?  و از اب و اتش گذشت ? وعاقبت ?  حالا ما فقط عزای در مرگش را داریم نه شور وشادیش حیات و از این قبیل  …  از ان همه جماعت هیچکس حتی برای یک لحظه به احتمال خودکشی فکر نمی‌کرد اخر جهانپهلوان باشی ودر بودن خودت جبران کرده باشی نبودن‌های فردی واجتماعی دیگران را و انوقت خودکشی  …  و شاملو نیز او را در مقام سیاوش و ارش گذاشت و نوشت :  در عزای جهان پهلوان سوگوارم هر چند که بر مرگش بسیار گریستم یک بار در خلوتی خالص با عباس که مرثیه‌اش را می‌خواند یک بار هنگامی که غره از همت خود وارد حیاط مسجد فخر الدوله شدم ولی دمی بعد قطره‌ای بی مقدار عظمت اندوه این سرور مردان بودم وبارهای دیگر اما هنوز بغض نگشوده گلویم را بسته است واین هذیان جز هق هق عاجزانه‌ای در انتظار ان گشایش نیست .مددی !  چه بگویم سخنی نیست  … . جهان پهلوان من به فضیلت وبه شجاعت برتر از سقراط بود جهان پهلوان رستگار شد ارش قلمرو حیات خود شد از مهلکه جست واز مردن نهراسید حتی در جایی که مزد گورکن از بسیاری چیزها افزون‌تر است  …    البته نویسندگان تنها گروهی نبودند که از قتل و خودکشی تختی می‌گفتند و از انها مهم‌تر برخی از رفقا و حریفان دیروز تختی که امروز حکم پیشکسوت را دارند ،  نیز حضور داشتند که بزرگی تختی را تنها به واسطه مدال‌اوری‌اش می‌دانستند و حسادت در لحن این گفتارشان که مگر ما چه از تختی کم داریم که اینچنین تختی تختی می‌کنند …  ما هم اگر خودکشی می‌کردیم همین می‌شد . شاید از منظری گفتار این پیشکسوتان صحیح باشد که از تختی مدال‌اورتر کم نبود و نیست لکن تختی بدان جهت تختی شد که مدال پهلوانی را با مردم‌داری ،  جوانمردی و ظلم ستیزی گرفت و الا کم اشخاصی هم دوره تختی نبوده‌اند که درخشان‌تر در میادین قهرمانی حاضر شده‌اند اما مردم هیچ گرایشی به انها ندارند . پس از انکه یکی از مجلات ،  برای انکه نشان دهد تختی خودکشی ،  او را با ادبیاتی ناپسند از یک کارمند ساده ضعیف‌تر و کوچک‌تر کرده بود ،  حسین شاه‌حسینی همدوره تختی و رئیس دستگاه ورزش دولت موقت که ترجیح می‌دهیم به علت عدم تکمیل اطلاعات ،  به پشت پرده ارتباطش با تختی وارد نشویم ،  در مصاحبه‌ای کوتاه با رادیو گفت وگو از مرگ تختی می‌گوید و در پاسخ به این پرسش که تختی توسط رژیم شاه به قتل رسید یا خودکشی کرد ?  عنوان می‌کند :  انچه مسلم است ،  تختی کشته نشد تا تنها یک فرض باقی بماند ؛  خودکشی !  مازیار ناظمی مجری پرسابقه ورزشی کشور در پی طرح این موضوعات ،  یادداشتی در این خصوص نوشته که بند اخر ان تلویحا قتل تختی را توسط عوامل رژیم شاه تایید می‌کند.این یادداشت که فایلی صوتی نیز ضمیمه ان است ،  امده است : برداشت عامه :  یک روز جهان پهلوان تختی می‌رود سالن کشتی اونجا برادر شاه بوده و مردم حسابی یل ایران را تشویق میکنند و بعد رژیم شاه تصمیم می‌گیرد تختی را بکشد و بعد شب هفدهم دی او را با امپول هوا در هتل اتلانتیک کشتند.برداشت کمی تخصصی‌تر :  حسین حصاری کشتی نویس پیشکسوت به من گفت  :  بعد از فعالیتهای سیاسی‌اش ،  ساواک تختی را تحت فشار گذاشت و حتی او را به سالن کشتی هم راه نمی‌دادند از طرفی ازدواج تختی هم ناموفق بود و هم سطح خانوداگی و هم تحصیلات  ،  میگفت مثلا زمانی که کل تحصیلات خانواده تختی روی هم دیپلم نمی‌شد ،  همسر تختی لیسانس داشت ! برداشت مثلا مستند :  یه ویژه برنامه برای سالمرگ تختی می‌ساختم محمود ملاقاسمی کشتی گیر همدوره تختی در بخشی از برنامه  (  که پخش نشد  )  گفت :  از مسابقات جهانی برمیگشتیم توی هواپیما تختی یه دفعه خیلی جدی به من گفت :  چی میشد اگه این هواپیما به زمین می‌خورد و همه راحت میشدیم !  ?  تختی روحیه قبول خودکشی را داشت.برداشت نهایی :  برنامه گفت و گوی ورزشی رادیو گفت و گو  ،  میهمان ما حسین شاه حسینی همدوره تختی و از دوستان صمیمی و حزبی او ،  اینجا را دیگر بشنوید . انچه مسلم است هیچ فرضیه سومی به جز قتل و یا خودکشی تختی در این سال‌ها مبنی بر مرگ طبیعی وجود نداشته و تمامی نوشتارها در دفاع از یکی از این دو مقوله که عمدتا قتل بوده ،  به نگارش درامده است.  با این وجود اگر خبر قتل تختی که به نظر طبیعی‌ترین حالت ممکن تلقی می‌شود ،  را به کناری بنهیم و گفته‌های برخی اشخاص که تعداد اندکی از انها رابطه نزدیکی با این زنده‌یاد را داشته‌اند ،  بپذیریم تختی در اثر فشار زمانه دست به خودکشی زده است ،  ایا باز کردن این پرونده و تشریح ان منفعتی برای مملکت به همراه دارد ?  !   ایا در صورتی که شاه‌حسینی را به عنوان فردی بی‌طرف و اگاه به تمامی جزئیات مرگ تختی بدانیم ،  که بعید به نظر می‌رسد چنین باشد ،  به راستی چه ضرورتی وجود دارد که با مسلم شدن خودکشی تختی ،  این موضوع را رسانه‌ای کرد ?  ایا چنین گفته‌های تلمیحی از سر دوستی و علاقه شدید به تختی بیان شده تا جایگاهی که در حد یک شهید در نزد عموم مردم دارد ،  شکسته شود ?  ایا اصولا گفته‌های شخصی همچون شاه‌حسینی می‌تواند در این مطلب حساس حجت باشد ?  !  ایا جز این است که حتی بخش فارسی بی بی سی ،  در گزارشی که در سالگرد این بزرگمرد منتشر می‌کند ،  بحث قتل را به میان می‌کشد و از انگیزه‌های رژیم را برای نابودی وی بر می‌شمارد ?  ایا مقتول یا شهید تلقی شدن تختی یک سیاست انگلیسی است و او یک انگلیسی است که غول رسانه‌ای این کشور نگاهی مشابه عموم مردم ایران ارائه می‌کند یا باوری است که برخی ان را نپذیرفته‌اند و روزنامه‌نگاران جزیره باید ان را به ما متذکر شوند ?  !   با این تفاسیر چرا باید به خود حق دهیم گاه و بی‌گاه سراغ جزئیات مرگ اسطوره‌ای را بگیریم که استخوان‌هایش در قبرستان ابن باویه پوسیده و تنها نگاه و منشش باقی مانده است ?  !  ایا بهتر نیست در هنگامه‌ای که همسر و فرزندش به عنوان نزدیک‌ترین اشخاص به او سکوت کرده‌اند ،  واقعیات این ماجرای پرابهام را کاملا مسکوت گذاشته‌اند و برخلاف برخی گفته‌ها در هیچ جا تلویحا یا به صراحت خودکشی تختی را تایید نکرده‌اند ،  در دوره زمانی که اسطوره‌هایمان را بزرگ نمی‌داریم ،  به انها رحم کرده و حداقل انها را لجن‌مال نکنیم ?  ایا بهتر نیست پرونده مرگ تختی را هر چند مدت یک بار نیمه‌گشوده نکنیم و خواسته یا ناخواسته با اطلاعات ناقصی که از مرگش موجود است ،  عامل تخریب بی‌حاصل شخصیت محبوب‌ترین چهره ورزش کشور در چند ده سال گذشته نباشیم ?