به گزارش خبرگزاری تسنیم ،  در استانه جدال دو تیم چلسی و ارسنال در جام خیریه سرمربی این دو تیم بار دیگر به جان هم افتاده‌اند. سرمربی فرانسوی توپچی‌های لندن پیش از این گفته بود که در چند سال اخیر قهرمانی در لیگ برتر برای ارسنال غیرممکن بوده ،  چون چلسی و چند تیم بزرگ دیگر جزیره پول‌های خوبی بابت جذب بازیکنان موردنظرشان خرج کرده‌اند. در حالی این ادعا توسط ونگر مطرح شده که ارسنال از سال 2013 تاکنون 145 میلیون پوند برای جذب بازیکنان جدید صرف کرده که از ان جمله می‌توان به مسعوت اوزیل ،  الکسیس سانچس و پتر چک اشاره کرد.ژوزه مورینیو هم در پاسخ به ادعای ونگر به او گفت که اگر شما رقمی را که باشگاه‌ها در سه یا چهار سال گذشته در فصل نقل‌وانتقالات صرف خرید بازیکن کرده‌اند ،  جمع بزنید به رقم شگفت‌انگیزی می‌رسید. اقای خاص در کنایه به سرمربی توپچی‌ها تصریح کرد که برای حساب کردنش هم نیاز به یک ماشین حساب است و این ساده‌ترین راه ممکن برای این کار است.ارسن ونگر ،  در پاسخ به اظهارات سرمربی فرانسوی چلسی به خبرنگاران گفت :  اگر یک روز به بازیکنانی که ما در ارسنال پرورش داده‌ایم ،  نگاه و ان را با رقمی که باشگاه‌های دیگر برای جذب بازیکنان صرف کرده‌اند مقایسه کنید ،  سورپرایز خواهید شد. نظریه‌های مختلفی نسبت به من مطرح است ،  برخی می‌گویند در بازار نقل و انتقالات پول خرج نمی‌کنم و برخی هم می‌گویند بیش از اندازه خرج می‌کنم. به هر حال انها را به حال خود می‌گذارم تا اظهارنظر کنند.وی همچنین با تاکید بر اینکه ارسنال پیش از اینکه ادن ازار از لیل به چلسی ملحق شود ،  به دنبال به خدمت گرفتن این هافبک بلژیکی بود ،  گفت که توپچی‌ها تنها چند میلیون برای جذب ازار کم اوردند.تیم‌های فوتبال ارسنال ،  قهرمان فصل اخیر جام حذفی انگلیس و چلسی ،  قهرمان فصل گذشته لیگ برتر در تاریخ دوم اگوست 2015  ( 11 مرداد )  در ورزشگاه ومبلی لندن به مصاف هم می‌روند تا تکلیف قهرمان نودوسومین دوره جام خیریه  ( سوپرجام انگلیس )  مشخص شود.انتهای پیام /