مالدیو که در انتخابی جام جهانی 2014 در روزهای 23 و 28 جولای در تهران و مالدیو برابر ایران بازی می‌کند ،  دیدار با هند را برای تدارک بیشتر برگزار کرد.به گزارش برنا ،  هندی‌ها ابتدا با گل دقیقه 18 سانیل چتری پیش افتادند ،  اما مختار نصیر در دقیقه 44 گل تساوی را زد. دیه‌گو کروچیانی مربی ارژانتینی مالدیو که از نتیجه رقم خورده راضی نبود ،  بعد از بازی گفت :  دوست داشتم با حریف بهتری و قدرتمندتری روبرو می‌شدیم و می‌توانستیم برنامه خود برابر ایران را امتحان کنیم. ما در بازی خانگی مقابل ایران فقط دنبال برد خواهیم بود.لازم به ذکر است که کارلوس کی‌روش سرمربی تیم ملی کشورمان از نزدیک این مسابقه را تماشا می‌کرد.