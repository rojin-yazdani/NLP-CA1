مشاور عالی سازمان لیگ اعلام کرد :  15 میلیارد تومان از قرارداد 60 میلیارد تومانی تبلیغات محیطی در سال اول به طور کامل دریافت شده است.به گزارش مهر ،  محمدرضا ساکت در مورد درامدزایی سازمان لیگ در سال 93 - 94 ضمن بیان مطلب فوق اظهار کرد :  درامدزایی در سازمان لیگ یکی از هدف‌های اصلی است که از سوی هیات رئیسه و ریاست محترم سازمان لیگ پیگری شده است.وی افزود :  حق پخش تلویزیونی هم امسال با چالش‌های زیادی روبه رو بود که با میانداری مسئولان امسال به طور موقتی حل شد و برای سال‌های اینده هم حق پخش تلویزیونی در لایحه بودجه به طور رسمی مشخص شده اما طبق گزارش کمیته اداری مالی سازمان لیگ صدا و سیما بابت قرارداد امسال هنوز رقمی را پرداخت نکرده است در حالیکه مبلغ 22 میلیارد و نیم باید پرداخت می‌شد. فدراسیون و سازمان لیگ در حال پیگیری این مساله هستند تا با مساعدت مسئولان صدا و سیما این مشکل حل شود.مشاور عالی سازمان لیگ همچنین تصریح کرد :  در مورد درامدزایی از طریق تبلیغات محیطی طبق گزارش کمیته اداری - مالی سازمان لیگ بابت اسپانسر قرارداد سال گذشته حدود 10 تا 11 میلیارد تومان از مبلغ قرارداد وصل نشده است که از سوی بخش حقوقی سازمان لیگ این موضوع در حال پیگیری است.وی که با سایت سازمان لیگ صحبت می‌کرد ،  ادامه داد :  در مورد حق پخش تلویزیونی در دو سال 93 - 94 و 94 - 95 طبق مصوبه هیات رئیسه سازمان لیگ و کمیسیون بازاریابی فدراسیون فوتبال مزایده عمومی استاندارد و کاملا قانونمند با نظارت مستقیم هیات ریسه فدارسیون فوتبال ،  سازمان لیگ و نماینده سازمان بازرسی کل کشور ،  حراست وزارت ورزش ،  حراست فدراسیون فوتبال برگزار شد.ساکت ادامه داد :  نحوه برگزاری مزایده از طریق جراید اطلاع رسانی عمومی شد و پیشنهاد دهندگان در دو پاکت الف و ب پیشنهادهای خود را ارائه کردند ،  در پاکت الف توانایی‌ها و سوابق پیشنهاد دهنده و در پاکت ب مبلغ پیشنهادی ذکره شده بود. این پاکت‌ها در حضور پیشنهاد دهندگان بسته و لاک و مهر شد و حراست در روز بازگشایی پاکت‌ها و تعیین برنده مزاید ،  این پاکت‌ها را در حضور اعضای هیات رئیسه و رئیس فدراسیون فوتبال ،  نماینده بازرسی کل کشور و حراست وزارت ورزش باز کرد.وی اضافه کرد :  ابتدا اهلیت پیشنهاد دهندگان برررسی شد و سپس قیمت‌ها مقایسه شد تا برنده مزایده را با مبلغ 160 میلیارد تومان برد. به این ترتیب که در سال اول 60 میلیارد تومان و در سال دوم 100 میلیارد تومان به سازمان لیگ پرداخت کند. این مساله در حضور همان نمایندگانی که اسم بردم تعیین و صورتجلسه به امضای حاضران رسید که تا این لحظه 15 میلیارد تومان از مبلغ 60 میلیارد تومان قرارداد سال اول به طور کامل پرداخت شده و اسناد ان در فدارسیون فوتبال هم موجود است. سازمان لیگ اکنون به طور جدی پیگیر پرداخت مابقی رقم قرارداد در سال اول است.مشاور عالی سازمان لیگ در ادامه تاکید کرد :  سازمان لیگ همواره به دنبال درامدزایی است از سوی دیگر به باشگاه‌ها نیز توصیه کرده که به سمت درامدزایی حرکت کنند ولی طبق اساسنامه سازمان لیگ قرارداد حق پخش تلویزیونی و تبلیغات محیطی به صورت متمرکز از سوی هیات رئیسه به سازمان لیگ واگذار شده است.وی با اشاره به فعالیت‌های دیگر سازمان لیگ خاطرنشان کرد :  اتاق فکرهایی در سازمان لیگ جهت بررسی عملکرد باشگاه‌ها در تیم‌های پایه نوجوانان ،  جوانان و امید تشکیل شده و همچنین عملکرد لیگ‌های یک و دو و سه هم مورد ارزیابی از سوی کارشناسان قرار می‌گیرد. کمیته اموزش فدراسیون فوتبال هم همکاری بسیاری خوبی با سازمان لیگ در جهت برگزاری کلاس‌های اموزشی تخصصی و صدور مدارک به مربیان دروازه‌بانی ،  بدنسازی و حتی مدیران عامل باشگاه‌هاست تا سازمان لیگ رویکرد اموزشی هم داشته باشد.ساکت با اشاره به عقد قرارداد خواهرخواندگی با کشورهای دیگر گفت :  سازمان لیگ در حال عقد قرارداد خواهر خواندگی با لیگ‌های ژاپن ،  کره جنوبی ،  قطر و ایتالیا و برخی دیگر از کشورهاست. در ضمن در مورد اصلاح ساختار اداری مالی هم کارهای خوبی انجام شده است.