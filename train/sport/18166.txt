استقلال از بین نکونام و تیموریان یکی را می‌خواهد. اندو به استقلال نزدیک شده و جدایی شماره 6 نزدیک استروزنامه تماشا  :  امیر قلعه نویی و علی فتح الله زاده مدام از تمدید قرارداد با کاپیتان تیم ملی صحبت می‌کنند اما شنیده می‌شود انها منتظر اندو تیموریان هستند. افراد نزدیک به باشگاه استقلال ادعا می‌کنند که در ورت توافق با تیموریان علاقه‌ای به ادامه حضور نکونام نخواهند داشت.نکونام در این روزها به صورت اختصاصی در اکادمی تیم‌های ملی تمرین می‌کنند. با توجه به برگزاری نشست دانش افزایی مربیان و مدیران لیگ برتری در هتل المپیک  ،  مجید جلالی روز گذشته با کاپیتان تیم ملی صحبت کرد. صحبت‌هایی که گفته می‌شود خروجی‌اش به عقد قرارداد کاپیتان تیم ملی با تراکتورسازی منجر می‌شود.جواد نکونام و امیر قلعه نویی از اواسط فصل گذشته با هم به مشکل خوردند و اگر نکونام در استقلال بماند  ،  این مشکلات ممکن است بیشتر به چشم بیاید. نکونام در این مدت بارها طعنه‌های غیرمستقیمی به قلعه نویی زده و ظاهرا سرمربی استقلال از این مسئله ناراحت است.نکونام به تراکتورسازی می‌رود  ?  مهمترین مشکل برای تمدید قرارداد با نکونام  ،  پول است. هر چند فتح الله زاده مدعی است که نکونام طلبش را بخشیده اما شنیده می‌شود که شماره 6 هنوز 700 میلیون تومان طلب دارد. فتح الله زاده همچنین برای فصل جدید هم باید رقم قابل توجهی به کاپیتان تیم ملی پرداخت کند. با امدن اندو به استقلال مشکلات مدیرعامل حل می‌شود چون هم یک هافبک دفاعی خوب جذب کرده‌اند و هم پرداخت طلب نکونام را به تعویق می‌اندازند.احتمالا طلب نکونام به جمع بدهی‌های پیشین استقلال اضافه می‌شود و او هم مثل بازیکنان سابق استقلال باید چند سال دنبال گرفتن طلب خود باشد. با این شرایط در صورت امضای قرارداد با اندو به نظر می‌رسد که باشگاه استقلال تمایلی به ادامه همکاری با کاپیتان تیم ملی نداشته باشد.علی فتح الله زاده روز گذشته گفت که با نکونام جلسه برگزار می‌کند  :  قرار است امشب با جواد نکونام جلسه داشته باشم و در خصوص همه چیز با او صحبت کنم. مطمئن هستم که در این جلسه به جمع بندی نهایی خواهیم رسید. او درحالی این صحبت‌ها را می‌کند که گفته می‌شود نکونام چند روزی از دسترس خارج بوده است. با اینحال مدیرعامل استقلال به اوج نیوز گفت نکونام را پیدا کرده است  :  خدا را شکر جواد را پس از چند روز بی خبری پیدا کردیم. او امروز به دفتر من می‌اید تا صحبت‌های نهایی را برای تمدید قراردادش انجام بدهیم. احتمالا فتح الله زاده با زدن این حرف‌ها قصد دارد مسئولیت رفتن نکونام را از گردن خود بردارد و کاپیتان تیم ملی را روبروی هواداران قرار دهد.