وضعیت بازیکنانی که با تخلف به کارت پایان خدمت یا معافیت دست یافته‌اند  ،  هنوز به سرانجام مشخصی نرسیده و با نزدیک شدن به زمان جام ملت‌ها  ،  فشارها برای بخشیده شدن این متخلفان بیشتر و بیشتر می‌شود. به گزارش تابناک  ،  بعد از صحبت‌های کارلوس کی‌روش و درخواست عاجزانه او از مسئولان نظامی و انتظامی برای بخشیدن بازیکنانی نظیر مهرداد پولادی و اضافه شدن ان‌ها به تیم ملی بود که می‌شد تصور کرد  ،  این فشارها و مصاحبه‌ها در روزهای اتی بیشتر و بیشتر هم خواهد شد. علی کفاشیان  ،  یکی از کسانی است که بر این باور دارد  ،  دستیابی فوتبالیست‌ها به کارت‌های پایان خدمت با این روش‌ها  ،  غیر قانونی نیست و تخلف محسوب نمی‌شود. حمید رسایی  ،  نائب رئیس کمیسیون اصل نود که درگیر پرونده فساد در فوتبال است و در جریان کامل اتفاقات پرونده کارت‌های پایان خدمت جعلی هست  ،  شب گذشته در برنامه تلویزیونی ورزش از نگاه دو گفت  ،  تعریف ما و فدراسیون از مساله فساد کاملا متفاوت است. برای مثال مسائلی از قبیل کارت‌های پایان خدمت جعلی یا فرارهای مالیاتی بازیکنان از سوی علی کفاشیان تخلف محسوب نمی‌شود. خود علی کفاشیان هم شب گذشته در یک ویدئوی ضبط شده  ،  نظر خود را در خصوص ماجرای کارت‌های پایان خدمت جعلی چنین بیان کرد  :  این بچه‌ها بچه‌هایی بودند که در حوزه‌های دیگر فعالیت نکردند. خلاف نکردند. این هم که رفتند این کارت‌ها را گرفتند برای این بود که بتوانند در حوزه ورزش خودشان بیشتر فعالیت کنند. کسب و کار این‌ها همین مدت محدود و کم جوانی ان‌هاست و اگر بخواهند محروم شوند تا یک عمر محروم شده‌اند که این فکر نمی‌کنم مجازاتی باشد که برای این‌ها در نظر گرفته شده باشد. من امیدوارم که به نحوی مثل بقیه این‌ها هم دیده شوند و بتوانند فعالیت اجتماعی خود را انجام دهند و بعدها بتوانند ان مجازاتی را که برایشان هست اعمال کنند .همه منطق مدافعان از بازیکنان متخلف همین است. اینکه چون عمر ورزشی ان‌ها کوتاه است در دوران ورزشی با ان‌ها کاری نداشته باشند تا فوتبالشان را بازی کنند و بعد از ان مجازات‌های لازم را اعمال کنند. اما اینجا همچنان همین سؤال همیشگی پیش می‌اید که مگر سایر جوانانی که در مشاغل دیگر فعالیت دارند از چنین حقی برخوردار می‌شوند  ?  مثلا می‌توان گفت  ،  یک پزشک را که با تخلف به سربازی نرفته بعد از چهل سالگی جریمه کنند  ?  نکته دیگری که در خصوص پرونده کارت‌های پایان خدمت جعلی وجود دارد  ،  این است که کارت‌های پایان خدمت بازیکنان متخلف اصالت قانونی دارد  ،  ولی مدارکی که برای دریافت ان ارائه شده جعلی است. مثلا اینکه یکی پدرش در جبهه حضور نداشته و با جعل سند حضور در جبهه برای پسرش کارت پایان خدمت گرفته است. فرض بر اصالت داشتن کارت‌ها هم دلیل نمی‌شود که بازیکن منکر این شود که با علم به متوصل شدن به روش‌های غیرقانونی به این کارت دست پیدا کرده است.ماده 535 از کتاب پنجم قانون مجازات اسلامی در این خصوص می‌گوید  :  هر کس اوراق مجعول مذکور در مواد  (  532  )   ،   (  533  )  و  (  534  )  را با علم به جعل و تزویر مورد استفاده قرار دهد  ،  علاوه بر جبران خسارت وارده به حبس از شش ماه تا سه سال یا به سه تا هیجده میلیون ریال جزای نقدی محکوم خواهد شد . همچنین ماده 538 از همان کتاب قانون می‌افزاید  :  هر کس شخصا یا توسط دیگری برای معافیت خود یا شخص دیگری از خدمت دولت یا نظام وظیفه یا برای تقدیم به دادگاه گواهی پزشکی به اسم طبیب جعل کند به حبس از شش ماه تا یکسال یا به سه تا شش میلیون ریال جزای نقدی محکوم خواهد شد . تورق کوتاهی در کتاب قانون مجازات اسلامی به روشنی مشخص می‌کند که قانون برای چنین متخلفانی چه حکمی در نظر گرفته است  ؛  اما مشکل از جایی شروع می‌شود که در اجرای قانون میان شهروندان فرق قائل شویم. صرف توجه به اینکه این متخلفان بازیکن فوتبال هستند و به خاطر همین مساله فعلا باید با ان‌ها مماشات شود یا انگونه که رئیس فدراسیون فوتبال می‌گوید  ،  این بچه‌ها که کاری نکردند که موجب کشته شدن روح قانون و ایجاد تبعیض میان شهروندان می‌شود. تابناک با توجه به مهم بودن این موضوع در میان علاقه‌مندان به فوتبال و با در نظر گرفتن دیدگاه‌های مختلف در خصوص نحوه برخورد با این متخلفان  ،  نظرسنجی را روی سایت قرار داد نظر مخاطبان را در خصوص نحوه برخورد با متخلفان جویا شود. به رغم اینکه در میان گزینه‌ها مواردی چون تنها بخشش فوتبالیست‌های ملی‌پوش  ،  بازی در تیم‌های نظامی و تخفیف در مجازات با توجه به عمر مفید دوران فوتبالی‌شان اما 87.‌3  %  شرکت‌کنندگان در نظرسنجی به گزینه برخورد قانونی با متخلفان مانند سایر شهروندان رای دادند که نشان می‌دهد  ،  افکار عمومی با چه شدتی خواهان اجرای عدالت در این مورد بخصوص هستند. بنابراین بهتر است مسئولان فدراسیون فوتبال و مدافعان فوتبالیست‌های متخلف هم اندکی به نظر افکار عمومی در این ماجرا احترام بگذارند و یک بار هم که شده کنار بنشینند و شاهد اجرای عدالت در خصوص این تافته‌های جدا بافته باشند.