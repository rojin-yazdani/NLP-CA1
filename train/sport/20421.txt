محمد سررشته داری مدیر روابط عمومی باشگاه استقلال موضع رسمی این باشگاه را در خصوص بازی فینال جام حذفی اعلام کرد و ضمن بیان مطلب فوق گفت :  حالا که ما فینال جام حذفی را برده‌ایم باید یکسری از حرف‌ها را مطرح کنیم چون امکان دارد زیر قهرمانی استقلال پنهان شود.‌وی در گفتگو با مهر در همین خصوص افزود :  شرایط فینال به گونه‌ای رقم خورد ،  که همه چیز به نفع تیم شاهین بوشهر باشد از میزبانی ورزشگاه حافظیه شیراز به دلیل نزدیکی این شهر به بوشهر گرفته تا قرار دادن سکوی قهرمانی در سمت جایگاه هواداران شاهین.‌مدیر روابط عمومی باشگاه استقلال اظهار داشت :  حتی ضربات پنالتی در دروازه‌ای زده شد که هواداران شاهین پیرامون ان قرار داشتند.‌وی با بیان اینکه در زمینه بلیت فروشی این دیدار اتفاق عجیبی افتاد که در تاریخ فوتبال ایران بی نظیر است گفت :  یک روز قبل از برگزاری بازی فینال 4 هزار بلیت این دیدار در شهر بوشهر به هواداران شاهین فروخته شد و در روز بازی هواداران این تیم از عدد 4 هزار به بالا اقدام به خرید بلیت کنند. همچنین حضور باعث شده بود که بسیاری از هواداران استقلال پشت درهای بسته ورزشگاه حافظیه شیراز قرار گیرند. سررشته داری تاکید کرد :  ما به شدت از نحوه برگزاری فینال جام حذفی ناراضی هستیم و همه چیز در این بازی به سود شاهینی‌ها بود. این مطالب را در حال به عنوان موضع رسمی باشگاه استقلال بیان می‌کنم که این تیم قهرمان جام حذفی شده و امیدواریم که در فینال‌های بعدی شاهد چنین مسائلی نباشیم. وی با بیان اینکه باشگاه استقلال به طور رسمی از هواداران تیم تشکر می‌کند گفت :  مدیرعامل باشگاه استقلال گفته است که در اولین فرصت مناسب جشن قهرمانی این تیم در رقابت‌های جام حذفی را خواهیم گرفت. شب گذشته بازیکنان  ،  کادر فنی و مسئولان باشگاههای استقلال در مراسمی که توسط یکی از دوستان مظلومی به دلیل قهرمانی استقلال در جام حذفی تدارک دیده شده بود شرکت کردند و این مراسم به هیچ وجه هیچ مربوط به جشن قهرمانی باشگاه استقلال نیست. مدیر روابط عمومی باشگاه استقلال در خاتمه گفت :  از همه هواداران که ما را برای برگزاری مراسم جشن قهرمانی دعوت کرده‌اند تشکر می‌کنیم اما متاسفانه به دلیل فشردگی بازیهای استقلال در رقابتهای لیگ قهرمانان اسیا و لیگ برتر نمی‌توانیم در این مراسم‌ها حضور پیدا کنیم.