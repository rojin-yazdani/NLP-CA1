خوان لاپورتا ،  یکی از نامزدهای ریاست باشگاه بارسلونا ،  تاکید کرد در صورت انتخابش به عنوان رئیس جدید این باشگاه ،  لیونل مسی از بودن در نوکمپ احساس بهتری خواهد داشت.‌به گزارش ورزش سه  ،  لاپورتا بین سال‌های 2003 تا 2010 ریاست باشگاه بارسلونا را برعهده داشت و در این فاصله بود که مسی به دنیای فوتبال معرفی و به بهترین بازیکن دنیا تبدیل شد.‌لاپورتا معتقد است که رضایت مسی نقش مهمی در موفقیت‌های بارسا دارد و معتقد است که با انتخاب خودش ،  این شرایط بیش از همیشه فراهم خواهد بود. او به خبرنگاران گفت :  فصل گذشته صحبت‌هایی در مورد فروش لئو مطرح بود اما با انتخاب من ،  او بسیار راحت‌تر خواهد بود. لاپورتا همچنین بار دیگر جوزپ ماریا بارتومئو را مورد انتقاد قرار داد و گفت :  بارتومئو و ساندرو روسل از جمله افرادی هستند که مانع پیشرفت کشور می‌شوند. نظرسنجی‌ها نشان می‌دهد که شانس رای اوردن بندیتو و فریکسا پایین است. غیرممکن است انها پیروز انتخابات شوند. اگر من جای انها بودم ،  از کمپین بارتومئو /  روسل یا از کمپین خودم ،  حمایت می‌کردم.