 		همراه ما باشید تا به شما بگوییم به دلایل محکم و قوی جیلبریک کردن به سود دستگاه شما نیست.به گزارش باشگاه خبرنگاران جوان؛ اصولا شرکت اپل سیاست بسته‌ و سخت‌گیرانه‌ای روی محصولات خود اعمال می‌کند؛ سیاستی که تا حد زیادی به بالا بردن امنیت کاربران کمک می‌کند اما هستند افرادی که با این موضوع به‌راحتی کنار نمی‌آیند و از iOS انتظارات بیشتری دارند.جیلبریک کردن درواقع شبیه روت کردن اندروید است. در حالت عادی دستگاه‌هایی که از سیستم عامل iOS استفاده می‌کنند تنها قادرند اپلیکیشن‌ها را از فروشگاه اپ استور نصب کنند، اما با جیلبریک کردن یا شکستن قفل iOS این امکان برای کاربر فراهم می‌شود که بتواند اپلکیشن‌های دیگری هم روی گوشی خود نصب کند که به دلایلی از اپ استور پس زده شده‌اند و همچنین با اضافه کردن توییک بتواند ویژگی‌ها و قابلیت‌های دستگاه خود را ارتقا بخشد.با اینکه در ذهن خیلی‌ها جیلبریک به سود کاربر تمام می‌شود، در این مطلب خواهیم گفت که چرا جیلبریک کردن دستگاه‌های اپل کار درستی نیست.سلام به ناپایداریبا جیلبریک کردن دستگاه خود باید منتظر ری‌استارت شدن‌های اتفاقی و اشکالات غیرمنتظره باشید. با جیلبریک کردن به‌نوعی دستگاه خودتان را هک می‌کنید و در کدهای آن تغییراتی ایجاد می‌کنید؛ درنتیجه ممکن است احتمال ناپایداری سیستم عامل و ناسازگاری و درست کار نکردن بعضی ویژگی‌ها و اپلیکیشن‌ها بالا برود.خداحافظ امنیتبا وجود اینکه جیلبریک کردن راه شما را برای نصب اپلیکیشن‌های بیشتر از مارکت‌هایی مثل Cydia باز می‌کند، باید توجه داشته باشید که اپل بر این اپلیکیشن‌ها هیچ‌گونه نظارتی ندارد؛ درنتیجه بدافزارهای مختلف خیلی راحت می‌توانند دستگاهتان را آلوده کنند و به اطلاعات شخصی شما دسترسی پیدا کنند.آپدیتی که نمی‌رسدوقتی دستگاه شما جیلبریک شود، دیگر نمی‌توانید آپدیت‌های جدید منتشرشده برای iOS را به‌سرعت دریافت کنید، چون باید صبر کنید تا نسخه جدید نیز جیلبریک شود. به این ترتیب شما همیشه از سایر کاربران عقب می‌مانید و نمی‌توانید جدیدترین ویژگی‌ها را روی دستگاه خود داشته باشید.گارانتی، پر!جیلبریک نیز، مانند روت کردن، گارانتی دستگاهتان را باطل می‌کند. پس اگر مشکلی برای آیفون یا آیپد شما پیش بیاید و برای تعمیر آن را به مراکز مجاز ببرید، در صورتی که متوجه جیلبریک شدن دستگاه شما شوند، ممکن است از تعمیر رایگان آن خودداری کنند.نیاز به تخصصمعمولا راه‌وروش جیلبریک کردن خیلی سخت نیست و هرکسی می‌تواند آن را انجام دهد. اما همیشه احتمال ایجاد مشکل و خراب شدن دستگاه (هرچقدر هم کم) وجود دارد. در این شرایط اگر تخصص لازم را نداشته باشید، ممکن است در عمل کردن به راه‌حل‌های پیشنهادشده هم به مشکل بربخورید.مصرف بیشتراپلیکیشن‌هایی که از خارج اپ استور دانلود و نصب می‌کنید، ممکن است به استانداردها و میزان مصرف باتری دستگاه خیلی اهمیت ندهند و از این نظر بهینه نباشند. پس این روزها که طولانی بودن عمر شارژ دستگاه بسیار بااهمیت است جیلبریک کردن ممکن است به ضرر شما تمام شود.همه‌چیز رایگان نیستاگر فکر می‌کنید که با جیلبریک کردن دیگر لازم نیست برای استفاده از اپلیکیشن‌ها پول بپردازید، اشتباه می‌کنید! بیشتر اپلیکیشن‌ها و توییک‌های خوبی که در Cydia هستند پولی‌اند و حتی ممکن است قیمتی بالاتر از قیمت متوسط اپلیکیشن‌های اپ استور داشته باشند.این 7 مورد از اصلی‌ترین دلایلی‌اند که ممکن است شما را از جیلبریک کردن بازدارند، اما، همان‌طور که در ابتدای مطلب گفتیم، جیلبریک با خود مزایایی هم به همراه دارد. در روزهای آینده به شما خواهیم گفت چرا جیلبریک کردن آیفون یا آیپد ممکن است از بعضی جنبه‌ها به سود شما باشد. 		 	