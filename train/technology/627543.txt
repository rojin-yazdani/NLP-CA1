 		ایسنا نوشت: محققان دانشگاه پیر و ماری کوری فرانسه با استفاده از حدود 2000 اتم سزیم موفق به ساخت کوچکترین آینه جهان شده‌اند که 200 برابر نازکتر از موی انسان است.جزئیات این آینه مقیاس نانویی که دستاورد بزرگی برای محاسبات نوری محسوب می‌شود، در مجله Physical Review Letters منتشر شده است.این آینه از سطوح بازتابی مشابه موادی برخوردار است که به دهها میلیون اتم نیاز دارند.این آینه از یک فیبر نوری در مقیاس نانو با قطر 400 نانومتر استفاده می‌کند که زنجیره اتم‌های سزیم بر روی آن در تراز درست برای بازتاب نور قرار می‌گیرند.به دلیل اندازه بسیار کوچک این آینه، زنجیره اتم‌ها باید به دقت در نیمی از طول موج پرتوی نور گسترش یابند و از این رو باید رنگ نور نیز بطور خاص انتخاب شود.محققان با استفاده از این آینه توانستند برای مدت کوتاهی پرتوی نور را نگهدارند و نوعی دیود نوری ایجاد کنند که می‌توانست پالس‌های نور را ذخیره و بازیابی کند.محققان امیدوارند این دستاورد در نهایت بتواند برای ساخت مدارهای فوتونی مبتنی بر نور برای افزایش سرعت محاسبات استفاده شود. 		 	