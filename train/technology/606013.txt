 		وزیر ارتباطات و فناوری اطلاعات گفت: سرورهای شبکه اجتماعی تلگرام به ایران انتقال می یابد.به صدا و سیما، وزیر ارتباطات و فناوری اطلاعات در مشهد، با اشاره به پروژه انتقال سرورهای شبکه اجتماعی تلگرام به داخل کشور گفت: سیاست دولت و شورای عالی فضای مجازی این است که اهتمام ویژه‌ای به این مساله قائل شویم که مردم اطمینان داشته باشند، اطلاعات حریم شخصی آنها حفظ شود.محمود واعظی در ادامه افزود: موضوع انتقال سرورهای شبکه اجتماعی تلگرام، در شورای عالی فضای مجازی مطرح شده است و معمولا نوعی ارتباط بین‌المللی بین وزارت ارتباطات و افرادی که به نوعی در حوزه سایبر فعالیت دارند، وجود دارد.وی در خصوص مطرح شدن شایعه طبقه‌بندی شدن کاربران شبکه اجتماعی تلگرام توسط این وزارتخانه اظهار داشت: چنین ایده‌ای تاکنون مطرح نشده است.واعظی اذعان کرد: این اطمینان در مورد شبکه‌های اجتماعی که سرورشان در خارج از کشور هستند، وجود ندارد و لذا در دولت تصمیم بر این گرفته شده که از شبکه‌های اجتماعی داخل کشور حمایت داشته باشیم.وزیر ارتباطات و فناوری اطلاعات در ادامه با اشاره به موضوع افشای اطلاعات شخصی کاربران ایرانسل بیان کرد: در تعهداتی که هنگام اخذ قرارداد با اپراتورها منعقد می‌شود، موضوع امنیت اطلاعات کاربران مورد تأکید جدی قرار لذا اطمینان وجود دارد که در تمام بخش‌های این اپراتورها امنیت بالایی باشد و دسترسی به آنها از طریق هک کردن ممکن نیست 		 	