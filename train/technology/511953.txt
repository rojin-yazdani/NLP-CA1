 		ربات هایی که توسط وو یولو اختراع شده اند نه تنها قابلیت راه رفتن دارند 
بلکه از توانایی های دیگری مانند نوشتن، نقاشی کردن و برداشت محصول نیز 
برخوردار هستند.به گزارش باشگاه خبرنگاران،﻿وو یولو، کشاورزی در منطقه تانگژو، پکن، بیش از 30 سال است که خود را وقف اختراع و ساخت ربات کرده است. وو نخستین ربات خود با قابلیت راه رفتن را هنگامی که تنها 17 سال داشت اختراع کرد و تاکنون 60 ربات خلق کرده است.طی چهل و یکمین دوره اکسپو جهانی 2010 در شانگهای از وو یولو نیز برای به نمایش گذاشتن ربات های خود در این رویداد دعوت به عمل آمده بود.ربات هایی که توسط وو یولو اختراع شده اند نه تنها قابلیت راه رفتن دارند بلکه از توانایی های دیگری مانند نوشتن، نقاشی کردن و برداشت محصول نیز برخوردار هستند. به طور معمول، اختراع ربات ها نیازمند آموزش عالی و دانش فنی است اما وو یولو درس و تحصیل را در سال سوم دبستان رها کرده است.به گفته یولو، پشتکار و علاقه شدید به رباتیک کمک حال وی بوده است تا زندگی متفاوت از دیگر کشاورزان چینی در منطقه خود داشته باشد.وو یولو در حال حاضر با چند شرکت تولیدکننده ربات در چین همکاری می کند و با کمک پسرش که دانشجوی رشته رایانه است، ربات های جدید وی می توانند وظایف پیچیده‌تری را انجام داده و در حوزه های مختلفی به کار گرفته شوند.   	 		 			 				 			 		 	 		 			 				 			 		 	 		 			 				 			 		 	 		 			 				 			 		 	 		 			 				 			 		 	     		 	