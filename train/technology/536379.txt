 		فناوری ساعتهای هوشمند به سرعت در حال توسعه است و حالا تازه ترین محصول این عرصه روانه بازارهای جهانی شده است.به گزارش مهر، شرکت سامسونگ که تنها در یک سال از ۵ مدل ساعت هوشمند رونمایی کرد حالا با ارایه Gear S۲ باز هم برای رقبایی نظیر اپل و ال جی خط و نشان پررنگی کشیده است.بسیاری از بر این باورند که این محصول، بهترین ساعت هوشمند سامسونگ تا این لحظه به شمار می آید.یکی از ویژگیهای این ساعت هوشمند، امکان استفاده از اپلیکیشن های متنوع آن، نه صرفا از طریق صفحه نمایشگر لمسی بلکه به واسطه حرکت دادن لبه چرخنده دور آن است. این نوآوری کار را برای صاحب ساعت ساده می کند به طوریکه هر چرخش لبه در حکم یک «کلیک» به حساب می آید.در این ساعت هوشمند جدید اعلانات (نوتیفیکیشن ها) در قسمت چپ و ویجت ها نیز در سمت راست نمایشگر لمسی ظاهر می شوند.محصول جدید سامسونگ مجهز به صفحه نمایشگر ۱.۲ اینچی است که پیکسل های آن به ازای هر اینچ عدد امیدوارکننده ۳۰۲ است.صفحه نمایشگر ساعت آنقدر بزرگ و شفاف است که استفاده از انبوه اپلیکیشن های آن کاری لذت بخش باشد.از دیگر ویژگیهای این محصول جدید که نه در ساعت هوشمند اپل و نه در سایر محصولات اندرویدی دیگر دیده می شود تعبیه صفحه کلید مختص نمایشگر است. این ابتکارعمل در نسخه قدیمی این ساعت یعنی Gear S نیز به چشم می خورد.سامسونگ مدعی است که تخلیه کامل شارژ باتری این ساعت بین دو تا سه روز زمان می برد.فروش جهانی این محصول جدید با قیمت ۳۰۰ دلار (۳۵۰ دلار برای نسخه کلاسیک) آغاز شده است. 		 	