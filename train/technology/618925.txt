 		واتس‌اپ به زودی این امکان را برای کاربران اندروید فراهم می‌سازد که ویدیوها را در قالب گیف بفرستند.به گزارش ایسنا به نقل از تک‌تایمز، جدیدترین آپدیت واتس‌اپ بالاخره کاربران اندروید را قادر می‌سازد که ویدیوها را در قالب گیف‌ بفرستند و بدین ترتیب مکالمه‌های خود را جذاب‌تر کنند.گیف‌ها در حال حاضر در حال رشد هستند و به راهی برای برقراری ارتباط بین کاربران اینترنتی تبدیل شده‌اند. شبکه‌های اجتماعی مانند فیس‌بوک و توییتر و سایت‌های متعدد و همچنین سایر پلتفرم‌ها و  همچنین پیام‌رسان‌ها مانند تلگرام، همین حالا هم از فایل‌های گیف پشتیبانی می‌کنند و واتس‌اپ تا حدودی از این قافله عقب مانده است.اگرچه واتس‌اپ در حال حاضر گیف‌ها را برای اندروید پشتیبانی نمی‌کند، خبر خوش این است که در آینده‌ای نزدیک این قابلیت را فراهم می‌کند. آخرین نسخه بتای واتس‌اپ برای اندروید این شامل این قابلیت است و این بدان معناست که زمان زیادی طول نمی‌کشد که این قابلیت در دسترس عموم قرار گیرد.بنابراین کاربران واتس‌اپ در اندروید برای اینکه بخواند گیف بفرستند راه دیگری ندارند جز اینکه دستگاه‌های خود را روت (اعمال تغییرات ریشه‌ای) کنند، البته اندروید گزارش داده که با آخرین نسخه بتای ۲.۱۶.۲۴۴ واتس‌اپ بر دستگاه‌های روت‌نشده هم تولید و فرستادن گیف امکان‌پذیر است.برای این کار، در صفحه‌ای که مکالمه انجام می‌دهید به بخش دوربین رفته، ویدیویی را ضبط کنید. واتس‌اپ به شما این انتخاب را می‌دهد که ویدیوی خود را ویرایش کنید و اگر آن را به شش ثانیه یا کمتر برسانید، می‌تواند آن را به گیف مبدل کند و شما قادر خواهید بود ویدیوی خود را در قالب گیف بفرستید.اگر هم قصد دارید ویدیویی را که هم‌اکنون در گوشی‌تان وجود دارد به گیف تبدیل کنید، می‌توانید همین فرآیند را دنبال کرده، ویدیوها را تا شش ثانیه و کوتاه‌تر ویرایش کرده و به گیف تبدیل کنید. 		 	