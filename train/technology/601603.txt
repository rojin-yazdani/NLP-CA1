 		همشهری آنلاین نوشت: سازمان فضایی چین با آزمایش قدرتمند‌ترین راکتی که تاکنون ساخته است و کپسول سرنشین‌دار خود، که با هدف خدمات‌رسانی به ایستگاه فضایی آینده این کشور ساخته شده‌اند، یک قدم به اجرای برنامه بلندپروازانه فضایی خود نزدیک‌تر شد.براساس گزارش نيوساينتيست، راكت مارس7 براي اولين‌بار از سكوي پرتاب جديد در ونچانگ در جنوب چين پرتاب شد. در آينده اين راكت متوسط، فضاپيماي باري تيان‍ژو را براي تامين تجهيزات ايستگاه فضايي چين با خود به فضا خواهد برد و علاوه بر اين نسل جديدي از كپسول حمل فضانوردان را نيز به همراه خواهد داشت.فضانوردان چيني درحال حاضر از كپسول شنژو براي سفر به مدار زمين استفاده مي‌كنند،‌نسخه‌اي از كپسول سايوز روس‌ها كه با تغيير در طراحي و ساخت مي‌تواند تعداد فضانوردان بيشتري را حمل كرده و به فواصل دورتري از فضا سفر كند. نسخه‌اي كه به تازگي در پرتاب آزمايشي مورد بررسي قرار گرفته ابعادي كوچكتر از نسخه اصلي كپسول دارد.به گفته دفتر مهندسي پروژه‌هاي فضايي سرنشين‌دار چين، اين كپسول جديد و كوچك با هدف جمع‌آوري داده‌هاي آيروديناميكي و دمايي درحين بازگشت به زمين ساخته شده‌است تا فناوري‌هاي كليدي از قبيل سازه محافظتي حرارتي قابل‌ا‌نفصال و توليد مواد فلزي سبك‌وزن به تاييد برسد.اين كپسول آزمايشي براي 20 ساعت در مدار زمين بود و پس از آن با كمك چتر نجات در بيابان باديان ژاران در مغولستان مركزي فرود آمد. به گفته مقامات فضايي چين فرود سالم اين كپسول زمينه طراحي و توسعه نسل بعدي فضاپيماهاي سرنشين‌دار را فراهم خواهد‌آورد. راكت مارس 7 همچنين تعدادي ماهواره مطالعاتي را نيز به همراه خود به مدار برده‌است.چين قصد دارد آزمايشگاه فضايي تيانگونگ 2 را در اواخر سال 2016 به فضا پرتاب كند و پس از آن تا سال 2018 فرصت دارد تا ايستگاه فضايي بادي‌اش را تكميل كند. اين كشور قصد دارد از كشورهاي ديگر براي همكاري در اين پروژه دعوت كند. 		 	