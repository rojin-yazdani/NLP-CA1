 		درحال حاضر بازی رایگان کلش آف کلنز، یکی از ابزارهای کلاهبرداری مجرمان سایبری شده استبه گزارش روزنامه ایران، با توجه به اینکه دراین بازی، برای رسیدن به اکانت‌های بالاتر نیاز به صرف زمان است، برخی علاقه مندان این بازی که زمان یا حوصله ندارند، به دنبال خرید مراحل بالاتر این بازی هستند. همین امر موجب شده تا برخی کاربران که به اکانت‌های بالا رسیده‌اند اقدام به فروش اکانتشان کنند.در این تبلیغات دروغین علاقه مندان را تشویق به خرید می‌کنند و بعد از دریافت وجه که به صورت اینترنتی واریز می‌شود اکانتی برای خریدار ارسال نمی‌شود یا اکانت ارسالی عمل نمی‌کند. باید توجه داشت این معاملات در بستر اینترنت و غیرحضوری انجام می‌شود. کلاهبرداران نیزجرایمشان را به صورت وسیع ولی در مبالغ خرد انجام می‌دهند که همین موضوع موجب می‌شود مالباخته تمایلی به طرح شکایت نداشته باشد.درحال حاضر در برخی موارد شاهد هک و نفوذ به اکانت‌های بازی کلش آف کلنز هستیم چراکه مجرمان، اکانت فردی که در این بازی پیشرفت داشته را هک کرده وبدین ترتیب به ایمیل فرد دسترسی پیدا می‌کنند و از این طریق اکانت فرد را به شخص سوم می‌فروشند.   		 	