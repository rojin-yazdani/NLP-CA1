 		ساعتی هوشمند با قابلیت استفاده همزمان به صورت ساعت و گوشی تلفن همراه باعث حیرت و شگفتی کارشناسان شده است.به گزارش  باشگاه خبرنگاران؛ شرکت نپتون به تازگی یک ساعت هوشمند طراحی کرده است که می‌تواند مانند یک گوشی تلفن همراه هوشمند برای کاربران مورد استفاده قرار گیرد. گفتنی است، این ساعت هوشمند به نام Smartband دارای یک صفحه نمایش لمسی 2 و 4 دهم اینچی و 4 گیگابایت حافظه است. بررسی‌ها نشان می دهند، از این ساعت هوشمند می‌توان برای برقراری تماس‌های تلفنی، ارسال پیام و همینطور پیگیری وضعیت سلامت افراد استفاده کرد. از جمله دیگر امکانات این ساعت هوشمند قابلیت نمایش فیلم به انواع نقشه‌ها و همینطور گرفتن عکس است. این ساعت هوشمند 498 دلار قیمت دارد. از جمله نکات منحصر بفرد این ساعت هوشمند دو قسمتی بودن آن است که یک قسمت آن بر روی دست بسته می‌شود و قسمت دیگر صفحه نمایش لمسی 5 اینچی است که می‌تواند در جیب قرار گیرد و هنگامی که کاربر بخواهد اطلاعات را در سطح بزرگتر ببیند از آن استفاده کند. این دستگاه قابلیت استفاده از اینترنت پرسرعت با سرعت‌های نسل 3 و 4 اینترنت را دارد و همینطور از اینترنت بدون سیستم wi-fi و سیستم Gps و بلوتوث نیز استفاده می‌کند. در این ساعت هوشمند از یک پردازنده 4 هسته‌ای استفاده شده است و لقب باهوش ترین گجت پوشیدنی دنیا را در اختیار دارد.  		 	