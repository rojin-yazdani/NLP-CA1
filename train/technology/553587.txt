 		وزیرارتباطات و فناوری اطلاعات در یکی از شبکه های اجتماعی خود نوشت: پیامک های ارسالی به نام وزارت ارتباطات و اعلام برنده شدن افراد و درخواست رمز کارت بانکی کلاهبرداری است؛ مردم هوشیار باشند.به گزارش ایرنا، محمود واعظی در شبکه اجتماعی تبیان نوشت: برخی افراد سودجو با سوءاستفاده از نام وزارت ارتباطات و ارسال پیامک به کاربران اعلام می کنند که آنها در مسابقه یا قرعه کشی این وزارتخانه برنده شدند و با دریافت رمز کارت بانکی کاربران، قصد کلاهبرداری از آنان را دارند.وی تاکید کرد: این گونه پیامک ها هیچ ارتباطی به وزارت ارتباطات و فناوری اطلاعات ندارد و کلاهبرداری است؛ از این رو مردم هوشیار باشند.گفتنی است، کلاهبرداری با نام وزارت ارتباطات در سابق نیز وجود داشته است به گونه ای که در سال 1392 نیز وزارت ارتباطات و فناوری اطلاعات و شرکت های وابسته در اطلاعیه ای اعلام کردند: هیچ گونه قرعه کشی ندارند و استفاده از نام این مجموعه ها با هدف سودجویی و کلاه برداری است. 		 	