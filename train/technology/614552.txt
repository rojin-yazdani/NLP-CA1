 		شرکت گوگل بطور مخفیانه در حال طراحی سیستم‌عامل جدید موسوم به فوشیا است که گفته می‌شود می‌تواند روی همه دستگاهها به کار گرفته شود.به گزارش ایسنا به نقل از انگجت، گوگل هنوز اطلاعات زیادی در مورد این سیستم‌عامل ارائه نکرده و تنها این جملات را به شکل مرموزی اعلام کرده است: صورتی+ بنفش = فوشیا (یک سیستم عامل جدید)بنظر می‌رسد که این نرم‌افزار منبع باز در حال حاضر در مرحله تجربی قرار داشته باشد، اما می‌تواند به فناوری‌های بزرگتری منجر شود.گزارش‌ها حاکی از آن است که این سیستم‌عامل جدید می‌تواند روی طیف گسترده‌ای از دستگاهها، از سیستم‌های تعبیه‌شده گرفته تا رایانه‌های رومیزی و لپ‌تاپ‌ و تلفن همراه نصب شود.هسته فوشیا شامل ویژگی‌های اصلاح شده سیستم‌عامل گوگل کروم مانند حالت کاربر و مدل امنیتی مبتنی بر قابلیت است. این سیستم‌عامل جدید از گرافیک پیشرفته و همچنین از هر دو سی‌پی‌یو 32 و 64 بیتی آرم (ARM) و رایانه شخصی 64 بیتی مبتنی بر اینتل پشتیبانی می‌کند.این نرم‌افزار از زبان برنامه‌نویسی دارت که مختص گوگل است، استفاده می‌کند و همچنین اینکه دارای یک هسته مگنتا (Magenta) است که بر پایه پروژه هسته کوچک (littlekernel) است.گفته می‌شود که این سیستم‌عامل به عنوان جایگزینی برای اندروید و کروم ارائه خواهد شد.نام فوشیا از یک گیاه به نام گل گوشواره یا فوشیا گرفته شده که گل‌های آن به شکل زنگ‌های سرازیر و به رنگ قرمز، ارغوانی یا صورتی و شبیه گل انار است. 		 	