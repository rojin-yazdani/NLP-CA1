 		ترفند جدید کانال های تلگرامی برای سودجویی از کاربران، آموزش قراردادن عکس متحرک برای پروفایل تلگرام است.به گزارش باشگاه خبرنگاران، آموزش هک تلگرام به صورت 100% تضمینی، عکس های لورفته بازیگران زن سینما و از این دست پیام ها که در گروه ها و کانال های تلگرامی فراوان یافت می شوند؛ تبلیغات پوچ که کاربران با کلیک روی آنها فقط در کانال مقصد عضو می شوند.باید گفت نه آموزش وجود دارد و نه تصاویر لورفته ای، این بار برخی از کانال های پیام رسان محبوب ایرانی ها اقدام به انتشار یک پیام تبلیغاتی کرده اند که اصلا در تلگرام همچین امکانی وجود ندارد.ترفند گذاشتن عکس متحرک برای پروفایل تلگرام، این پیام تبلیغاتی تنها برای افزایش اعضای کانال ها و البته بعضا سودجویی های بیشتر است چرا که در پیام های تبلیغاتی از نصب یک نرم افزار سخن گفته شده، نرم افزاری که احتمالا با نصب آن اطلاعات شخصی شما به دست سودجویان می افتد.   		 	