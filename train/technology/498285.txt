 		شرکت گوگل از زمانبندی رسمی رویداد Google I/O 2015 پرده برداشت. این رویداد مهم در روزهای ۷ و ۸ خردادماه برگزار می‌شود.به گزارش جام جم به نقل از فارنت، در میان تیرزهای تبلیغاتی مرتبط به این مراسم، وجود یک برنامه بسیار قابل توجه خواهد بود. Android for Work نام برنامه‌ای است که در ساعت ۲.۳۰ بعدازظهر روز ۷ خرداد برگزار شده و طی آن Android M رونمایی خواهد شد.معمولاً در بخش «تغییرات جدید در اندروید» گوگل به معرفی ویژگی‌های جدید و بهبودهای صورت گرفته نسبت به نسخه‌های قبلی پرداخته می‌شود. بنابراین انتظار می‌رود در جریان کنفرانس گوگل شاهد نسخه جدید سیستم عامل اندروید نیز باشیم.در Google I/O سال گذشته، شرکت گوگل از اندروید Android L پرده برداشت که بعدها توسعه پیدا کرده و حالا ما از آن با عنوان Android 5.0 Lollipop استفاده می‌کنیم. از زمان انتشار Android L یکسال می‌گذرد و از آنجایی که اکنون تنها ۱۰ درصد از دستگاه‌های اندرویدی از نسخه آبنبات چوبی اندروید بهره می‌برند، احتمالاً شاهد پیش‌نمایشی از نسخه جدید اندروید خواهیم بود، نه چیزی بیشتر. 		 	