 		سرعت بیش از حد و عدم داشتن آمادگی روانی و همینطور تداخل سیستم‌های آیرودینامیکی سبب شد تا کمک خلبان مشهورترین فضاپیمای توریستی جهان جان خود را از دست دهد.به گزارش باشگاه خبرنگاران جوان؛ شرکت هواپیمای ویرجین گالاکتیک اعلام کرده است در عرض 18 الی 24  ماه آینده اولین پرواز توریستی فضا پیمای این شرکت به همراه مسافران داوطلب انجام خواهد شد. گفتنی است، در عین حال مسئولین ویرجین گالاکتیک اعلام کرده‌اند که تا پایان سال 2015 یک آزمایش جدید پروازی با سفینه فضایی جدید در حال ساخت این شرکت انجام خواهد شد‌. بررسی‌ها نشان می‌دهند، در عین حال کارشناسان و مسئولین با بررسی دقیق‌تر سانحه سقوط و بقایای برجای مانده سفینه فضایی دریافته‌اند باز کردن زودهنگام سیستم ترمز سفینه توسط کمک خلبان که جان خود را از دست داده عامل سقوط فضا پیما بوده است. در این فضا پیما نوعی سیستم به نام Feathering کار گذاشته شده است که برای افزایش یا کاهش سرعت فضا پیما عمل می‌کند، و د‌ر هنگام بروز سانحه به دلیل فعال شدن زود هنگام سیستم قفل ترمزها و در اثر بر هم کنش ارتفاع داده و در نهایت در اثر برخورد با زمین منفجر و قطعه قطعه شده است. مهندسین قطعات فضا‌پیما را از صحرای موهاوی ایالت کالیفرنیا جمع آوری کرده و در آزمایشگاه‌های تخصصی به بررسی چرایی وقوع این حادثه پرداخته‌اند.کارشناسان استرس کادر پروازی داخل سفینه به ویژه کمک خلبان را هنگامی که سفینه سرعت بسیار بال گرفته را در بروز این سانحه موثر می‌دانند. در این فضا پیما باله دم به نحوی طراحی شده است که هنگامی که فضا پیما با یک سرعت ویژه حرکت می‌کند بتواند سبب افزایش یا کاهش سرعت آن شود. علاوه بر استرس و استفاده زود هنگام از سیستم ترمز، جنس قطعات به کار رفته در این فضا پیما که اکثرا کائوجو و مواد فلزی مرکب است نیز سبب سبکی بیش از حد سفینه و شتاب گرفتن بیش از حد آن نیز شده است. پس از سانحه سقوط فضا پیما عده زیادی از داوطلبان و حتی افرادی که بلیط 250 هزار دلاری سفر به فضا با آن را گرفته بودند از انجام این ماجراجویی سر باز زدند تا جایی که مالک شرکت ویرجین گالاکتیک ریچارد برانسون اعلام کرد او به همراه اعضای خانواده خود اولین مسافران این سفینه فضایی خواهند بود.  		 	