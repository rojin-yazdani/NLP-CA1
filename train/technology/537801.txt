 		مایکروسافت با معذرت‌خواهی 20 دقیقه رایگان به هر کاربران می‌دهد.به گزارش خبرآنلاین، مایکروسافت مالک اسکایپ برای رفع قطعی تلاش زیادی کرد و درنهایت کاربران بدترین روز قطعی خود را سپری کردند تا اینکه بالاخره سرویس‌ها به حالت عادی بازگشت.به همین خاطر مدیران اسکایپ اعلام کردند: بعضی وقت‌ها تنها معذرت‌خواهی از مردم کافی نیست! به همین دلیل آن‌ها 20 دقیقه مکالمه رایگان صوتی-تصویری را به کاربران هدیه کردند.کاربران می‌توانند این مکالمه را بین 60 لاین تعریف‌شده زمینی و 8 لاین موبایل تعریف‌شده در سراسر جهان استفاده کنند و مدت استفاده از زمان دریافت پیام معذرت‌خواهی 7 روز تعیین‌شده است.چند روز آینده کاربران پیام مکالمه رایگان را دریافت خواهند کرد.اسکایپ سرویس ویدئو کنفرانس، ارسال پیام و مکالمه صوتی-تصویری روی VOIP است که در سال 2003 توسط پریت کاسه سالو و جان تالین (اهل استونی) با زبان دلفی، سی و سی پلاس پلاس نوشته شد و اکنون 38 زبان زنده دنیا را پشتیبانی می‌کند و ماه می 2011 مایکروسافت آن را به قیمت 8.5 میلیارد دلار خرید. در سال 2010 بیش از 660 میلیون کاربر جهانی و 100 میلیون کاربر فعال ماهانه داشت. در سال 2014 گفته شد ترافیک اسکایپ به اسکایپ با رشد 36 درصدی نسبت به 2013 بالغ‌بر 214 میلیارد دقیقه مکالمه شد. معلمان اغلب محیط‌های آموزشی و دانشگاه‌های از راه دور از سرویس اسکایپ بهره زیادی می‌برند و هنوز 44 درصد از کاربران اسکایپ در دفتر استونی مستقر هستند. 		 	