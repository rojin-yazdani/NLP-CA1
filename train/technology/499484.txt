 		شرکت اپل همیشه به دنبال راههایی برای ارتقای دوربین آیفون بوده است و تازه ترین گزارشها حاکی است که این شرکت در گام بعدی به دنبال دو تایی کردن دوربین آیفون است.به گزارش ایسنا به نقل از تک رادار، براساس اختراعی که در اداره اختراعات آمریکا به ثبت رسیده اپل به دنبال قرار دادن دو دوربین در پشت آیفون 7 است.یکی از این دوربینها قرار است یک دوربین تله فوتو و دیگری یک دوربین با زاویه نرمال تا واید است که در حال حاضر روی مدلهای آیفون قرار دارد.در این گزارش جزئیات زیادی درباره دیافراگم، فاصله کانونی و مشخصات احتمالی دیگر این دو دوربین مطرح شده اما هنوز هیچ چیز در این باره قطعی نیست.تنظیم دو دوربین متفاوت در پشت گوشی یک کار خارق العاده است. ما این موضوع را پیشتر در اچ.تی.سی .وان ام 8 که یکی از بهترین دوربین‌های سالهای اخیر را داشته، دیده‌ایم.این اختراع در اکتبر 2013 به ثبت رسیده و احتمالا در آیفون 6 اس یا آیفون 7 بکار گرفته خواهد شد.  	