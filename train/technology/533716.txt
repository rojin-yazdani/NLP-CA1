 		گزارش‌ها حاکی از این است که شرکت اپل در حال سرعت دادن به کار روی پروژه ای برای ساخت یک خودرو برقی است.به گزارش ایسنا، روزنامه وال استریت ژورنال اعلام کرد شرکت اپل یک جدول زمانی برای یک پروژه موسوم به تیتان تعریف کرده که شامل ساخت یک خودروی برقی است.این روزنامه افزود: اپل سال 2019 را برای بهره برداری از این پروژه تعیین کرده البته این تاریخ می‌تواند زمان پایان طراحی این خودرو توسط طراحان اپل باشد نه زمانی که خودرو آماده فروش خواهد شد.اپل از اظهارنظر درباره این گزارش که به نقل از منابع آگاه ناشناس بود خودداری کرده است.شرکت اپل در ماه‌های اخیر کارشناسانی را در صنعت خودروسازی و باطری استخدام کرده است.مقامات یک شرکت تست خودرو در سانفرانسیسکو تایید کرده‌اند که اپل خواستار استفاده از مرکز آنها شده است.  	