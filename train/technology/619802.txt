 		شرکت ایسر از نخستین لپ‌تاپ گیم منحنی جهان در نمایشگاه بین‌المللی رادیو برلین(IFA 2016) رونمایی شد.به گزارش ایسنا به نقل از گیزمگ، این ویژگی انحنا در نمایشگر لپ‌تاپ Predator 21 X به نمایش درآمده است. شرکت ایسر همچنین از این فرصت برای رونمایی از سه مانیتور گیم جدید خود استفاده کرده که همه آن‌ها از فناوری پیگیری چشم برخوردارند.این لپ‌تاپ بازی دارای یک نمایشگر بزرگ 21 اینچی منحنی است. ترکیب این انحنا با اندازه بزرگ صفحه نمایش این دستگاه می‌تواند تجربه خارق‌العاده‌ای را برای بازی ایجاد کند اما ایسر با استفاده از فناوری پیگیری نگاه شرکت توبی، به دنبال آن است که کاربران را در انجام کارهایشان متمرکزتر سازد.   	 		 			 				 			 		 	 		 			 				 			 		 	 		 			 				 			 		 	    این فناوری از یک حسگر و نرم‌افزار مادون‌قرمز استفاده کرده و به کاربران اجازه می‌دهد که دشمنان حاضر در بازی را تنها با نگاه کردن به آن‌ها از بین ببرند.این دستگاه با یک پردازشگر core i7 اینتل کار می‌کند و از دو کارت گرافیک GeForce GTX 1080 شرکت اینتل نیز برخوردار است. کیبورد این لپ‌تاپ دارای کلیدهای مکانیکی با اندازه کامل به همراه سوئیچ‌های Cherry MX است.نمایشگاه IFA با نام مستعار نمایشگاه رادیو برلین، یکی از قدیمی‌ترین نمایشگاههای صنعتی در آلمان است که امروزه یکی از نمایشگاههای تجاری پیشرو جهان برای نمایش لوازم الکترونیکی مصرفی و لوازم خانگی به شمار می‌رود. غرفه‌داران در این نمایشگاه به ارائه آخرین محصولات و پیشرفت‌های خود به عموم مردم می‌پردازند. 		 	