 		شرکت پاناسونیک اولین سری تلویزیون نامرئی OLED با وضعیت خاموش کاملا شفاف را تولید کرد.به گزارش ایسنا، در نمونه نخست تلویزیون نامرئی پاناسونیک که در ژانویه امسال رونمایی شد از فناوری LED جهت تشکیل تصویر استفاده شده است. مشکل اصلی سری نخست این تلویزیون شفافیت ناقص صفحه نمایشگر در وضعیت خاموش بود.محققان شرکت پاناسونیک با طراحی مجدد پنل و استفاده از فناوری OLED نه تنها کیفیت تصویر را افزایش دادند بلکه با خاموش‌شدن تلویزیون، نمایشگر به یک شیشه کاملا شفاف تبدیل می‌شود.تلویزیون نامرئی پاناسونیک در نگاه اول درست شبیه یک شیشه معمولی است، اما با فشاردادن تنها یک دکمه، نمایشگر واقعی تلویزیون روشن شده و تصاویر با کیفیت و مطلوب نمایان می‌شود.مدیر بخش تحقیقات و نوآوری شرکت پاناسونیک عنوان کرد: خوشبختانه با مطالعات انجام شده در شرکت پاناسونیک باز هم شاهد یک نوآوری شگرف در صنعت نمایشگرهای مسطح هستیم.وی در ادامه افزود: تلویزیون جدید پاناسونیک در کنار قابلیت نامرئی شدن، معرف نسل جدید نمایشگرهای فوق پیشرفته آینده است. شرکت پاناسونیک قصد دارد تا این نمایشگر را با نرم‌افزار کنترل حرکات دست به بازار عرضه کند.    	 		 			 				 			 		 	 		 			 				 			 		 	 		 			 				 			 		 	      		 	