 		صفحه نمایش G4 نسبت به نسل گذشته خود از 50 درصد کنتراست بالاتر و 25 درصد روشنایی بیشتر برخوردار است.پرچمدار جدید LG مدتی قبل در یک مراسم رسمی رونمایی گردید و برخلاف ظاهر به نسبت یکسان با G3، از نظر سخت افزاری و قابلیت ها تفاوت بسیاری با یکدیگر دارند و در این شرایط است که G4 می تواند نسل گذشته خود را با خاک یکسان کند. البته در بخش طراحی ظاهری نیز تفاوت هایی دیده می شود که در این مطلب به همه این موارد توجه خواهیم کرد و قرار است به معرفی 9 قابلیت جدید در این اسمارت فون قدرتمند بپردازیم.1- صفحه نمایش QHD با روشنایی و شفافیت بیشتر: صفحه نمایش G4 نسبت به نسل گذشته خود از 50 درصد کنتراست بالاتر و 25 درصد روشنایی بیشتر برخوردار است. همچنین LG توجه و دقت بیشتری روی نمایش بهتر رنگ ها به کار برده که در نتیجه رنگ ها فراتر از تصویر شما به نمایش در خواهند آمد.2- طراحی پیشرفته و ارتقا یافته: هر چند در حالت کلی، طراحی G4 تفاوتی با نسل گذشته خود ندارد، اما در بحث کیفیت با بهبود های قابل توجهی روبرو هستیم. طراحی G4 هیجان انگیز تر و جذاب تر از جی 3 به نظر می رسد و زوایای آن انحنای بیشتری را شامل می شود. صفحه نمایش نیز همانند بدنه با انحنای مختصری مواجه گردیده تا به مراتب شرایط آسان تری برای استفاده طولانی مدت آن فراهم شود. روکش سرامیکی قرار گرفته روی بدنه پلاستیکی پرچمدار جدید کره ای ها، در نهایت با چرم گیاهی دباغی شده پوشش داده می شود که رنگ بندی متنوعی برای روکش چرم آن در نظر گرفته شده است.3- پردازنده 6 هسته ای با چیپ ست Snapdragon 808: چیپ ست 20 نانومتری اسنپ دراگون 808 درون خود از یک پردازنده شش هسته ای شامل دو هسته Cortex-A57 با فرکانس 1.8 گیگاهرتز و چهار هسته Cortex-A53 با فرکانس 1.44 گیگاهرتز به همراه واحد گرافیکی Adreno 418 پذیرایی می کند. شاید در نگاه اول مشخصات چیپ ست 808 در مقایسه با 810 چندان قابل توجه نباشد، اما مشکلاتی مانند حرارت بالا و ایجاد گلوگاه در آن دیده نمی شود.4- سنسور 16 مگاپیکسلی دوربین: سنسور ارتقا یافته جی 4 با حساسیت 16 مگاپیکسل نسبت به دوربین G3 از نظر مشخصات فنی و همچنین تصاویر ثبت شده، شرایط بهتری دارد. تصاویر ثبت شده با این سنسور از جزئیات و عمق تصویر بالاتری برخوردار است و این مورد می تواند شما را شگفت زده کند.5- دریچه دیافراگم بازتر: دیافراگم f/2.6 در مقایسه با f/1.8 در جی 3 به خوبی نشان دهنده دریافت 80 درصد نور بیشتر به داخل لنز است تا تصاویر شفاف تر از گذشته ثبت شود. سنسور پرچمدار LG در حال حاضر رقیب جدی برای سامسونگ گلکسی اس 6 و اس 6 اج به شمار می رود که از دیافراگم f/1.9 بهره می برند.6- اجرای بسیار سریع اپلیکیشن دوربین: اپلیکیشن دوربین در مدت زمان بسیار کوتاه شش دهم ثانیه اجرا می شود که از این لحاظ با برخی از پرچمداران دیگر می تواند رقابت کند. همچنین با دو بار فشردن کلید کم کردن صدا در قسمت پشت گوشی می توانید اپلیکیشن دوربین را به سرعت اجرا کنید.7- سنسور طیف رنگ: یکی از مشکلات فلاش دوربین در تصاویر، وجود نور سفید یا زرد در تصویر نهایی است که نتیجه کار را غیر واقعی جلوه خواهد داد. اما ال جی با در نظر گرفتن دو فلاش با رنگ های سفید و زرد سعی در ایجاد تعادل در رنگ می شود. در نتیجه تصاویر شما به شرایط نور و طیف رنگ محیط واقعی نزدیک تر می شود و البته دو رنگ قرمز و سفید با دقت بیشتری ثبت می شود.8- رابط کاربری نسل چهارم LG با سیستم عامل اندروید 5.1: جدید ترین نسخه و نمونه تغییر یافته رابط کاربری کمپانی کره ای با نام LG UX 4.0 به همراه سیستم عامل اندروید 5.1 با بهره گیری از سبک طراحی Material و رنگ های روشن برای G4 در نظر گرفته شده تا تجربه متفاوتی را برای کاربران به ارمغان آورد. در رابط کاربری جدید همانند تاچ ویز نسل جدید سامسونگ، خبری از اپلیکیشن های غیر کاربردی نیست و با رابط سبک تری سر و کار دارید.9- طول عمر بیشتر باتری نسبت به G3: با وجود برابر بودن ظرفیت باتری، مدت شارژدهی باتری جی 4 نسبت به نسل گذشته به میزان 20 درصد افزایش یافته است. این در حالیست که هر دو اسمارت فون قدرتمند ال جی از باتری با ظرفیت مشابه 3000 میلی آمپر بهره می برند. پس از تست های صورت گرفته، به نظر می رسد که ادعای ال جی درست از آب در آمده است.منبع: مجله سخت افزار 		 	