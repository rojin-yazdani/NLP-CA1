 		طی حکمی از سوی دبیر شورای عالی فضای مجازی کشور امیر خوراکیان معاون محتوای مرکز ملی فضای مجازی شد.به گزارش روابط عمومی مرکز ملی فضای مجازی، دکتر سید ابوالحسن فیروز آبادی دبیر شورای عالی و رئیس مرکز ملی فضای مجازی کشور طی حکمی امیر خوراکیان را به سمت معاون محتوای مرکز ملی فضای مجازی کشور منصوب کرد.بنابراین گزارش، خوراکیان پیش از این سابقه فعالیت در حوزه های فرهنگی و فناوری اطلاعات و ارتباطات را همچون معاون هماهنگي و رئيس حوزه رياست موسسه انقلاب اسلامي دفتر حفظ و نشر آثار حضرت آيت الله العظمي خامنه اي،‌ رییس سازمان فرهنگی هنری شهرداری تهران، مشاور عالي فرهنگی مدیرعامل سازمان تامین اجتماعی و دبیر شورای فرهنگی اجتماعی سازمان تأمین اجتماعی، عضو هیات مدیره شرکت انتشارات علمی فرهنگی،عضو هیات مدیره موسسه مطبوعاتی همشهری، عضو راهبردی هسته اجرایی فناوری اطلاعات و ارتباطات (ICT) آستان قدس رضوی و معاون تبليغات و ارتباطات اسلامي آستان قدس رضوي داشته است.همچنین طراحی و تاسیس پايگاه زيارت مجازي (www.razavi.ir) و طراحی و تاسیس فرهنگسرای مجازی برای اولین بار در کشور نیز از دیگر اقدامات وي بوده است. 		 	