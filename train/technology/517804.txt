 		درآمد گوگل در فصل دوم سال مالی جاری بالغ‌بر 17.7 میلیارد دلار شد که رشد سالانه 11 درصد و رشد 3 درصدی نسبت به فصل اول را نشان می‌دهد.به گزارش خبرآنلاین، راث پورات مدیر عملیات گوگل/ CFO دو عامل «موبایل» و «یوتیوب» را دلیل افزایش درآمد دانست. به گفته وی روزبه‌روز میان بیزینس دسکتاپ و موبایل شکاف بیشتری ایجاد می‌شود و درآمدهای تبلیغاتی گوگل از بخش جستجو از طریق موبایل نقش تعیین‌کننده‌ای در کل درآمدها داشته است.همچنین امید کردستانی (پس از مدتی وقفه کاری، دوباره به گوگل بازگشته است) مدیر اداره بیزینس گوگل دراین‌باره می‌گوید مطابق آمار میزان سرچ از طریق موبایل در 10 کشور بیشتر از دسکتاپ شده است و تلاش‌ها برای بخش جستجو از طریق موبایل به ثمر نشسته است. به گفته وی 30 درصد از جستجوها مبتنی بر مکان کاربر بوده یعنی کاربر مثلاً تلاش کرده تا نزدیک‌ترین پمپ‌بنزین را بیابد و این یعنی وقتی کاربر از روی موبایل جستجو می‌کند، به دنبال یافتن سریع‌تر و مناسب‌ترین است تا اقدام (به خرید و ...) کند.کردستانی، مدیر ایرانی گوگل، همچنین تأکید کرد تلاش‌ها در سایر بخش‌ها مانند Google Photos، Now On Tap و Google Pay در افزایش موفقیت‌های گوگل بی‌تأثیر نبوده است که در کنار گوگل پلی و نصب اپلیکیشن‌های مختلف و پلتفرم گیم (سریع‌ترین رشد) را باید به آن اضافه کرد.افزایش 16 درصدی تبلیغات روی یوتیوب از طریق فرمت تبلیغاتی Trueview و دوبرابر شدن زمان تماشای کلیپ‌های یوتیوب دلیل دیگری است که به گفته کردستانی توانسته موفقیت‌های زیادی را عاید گوگل کند. به گفته کردستانی درمجموع تبلیغات روی یوتیوب 40 درصد رشد داشته و متوسط بازدید از یوتیوب برای 18 الی 49 ساله‌ها به 40 دقیقه افزایش پیداکرده است.مدیر ایرانی گوگل از پروژه‌هایی مانند Nest، Fiber و Google Life Science که در حال بازبینی توسط اداره فدرال است به‌عنوان پروژه‌های درآمدزای بعدی گوگل یادکرد. 		 	