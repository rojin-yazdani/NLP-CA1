 		کیتی پری خواننده پاپ آمریکایی با 90 میلیون فالوئر در توئیتر رکوردی تازه ثبت کرد.به گزارش خبرآنلاین، پری پیش از این نیز در شبکه اجتماعی توئیتر بیشترین تعداد دنبال‌کننده را داشت، اما اکنون با گذر از مرز 90 میلیون فالوئر رکوردی تازه در این شبکه اجتماعی ثبت کرده است.پس از پری با بیشترین فالوئر در این شبکه اجتماعی باز هم در رده‌های دوم و سوم نام دو خواننده یعنی جاستین بیبر و تیلور سوئیفت دیده می‌شود که به ترتیب 83 میلیون و 79 میلیون دنبال‌کننده دارند.حساب کاربری رسمی توئیتر خبر 90 میلیونی شدن حساب کاربری این خواننده را با یک توئیت اعلام کرد.این خواننده حتی از رئیس‌جمهور آمریکا باراک اوباما نیز دنبال‌کنندگان بیشتری دارد. اوباما در توئیتر بیش از 75 میلیون فالوئر دارد.توئیت‌های این خواننده با وجود بیش از 90 میلیون خواننده در بهترین حالت بیش از 100 هزار بار ریتوئیت شده است. 		 	