 		ارزش سهام گوگل بعد از ارائه گزارش خوب مالی مربوط به سه ماهه دوم سال ۲۰۱۵، برای اولین بار از ۷۰۰ دلار گذشت.به گزارش تسنیم، افزایش 101.22 دلاری ارزش سهام گوگل که معادل 17 درصد رشد است، رکورد تاریخی را برای این شرکت به ثبت رساند. این کمپانی از آوریل 2008 همواره شاهد رشد قابل توجهی در ارزش سهام خود بوده و قله آن مربوط به ثبت ارزش 615.03 دلار برای ارزش هر سهم در فوریه 2014 می‌شود.ارزش ثبت شده کنونی که برای این کمپانی دستاورد تلقی می‌شود، بالغ بر 65 میلیارد دلار به ارزش گوگل افزوده است؛ بنابراین ارزش کنونی برند گوگل 478 میلیارد دلار است.وال استریت ژورنال گفته با توجه به اینکه این رکورد روز جمعه برای گوگل به دست آمده، حدودا چهار میلیارد دلار به ثروت لری پیج و سرگئی برین به عنوان مؤسسان گوگل افزوده است.همچنین خبرگزاری فرانسه درباره چرایی این رشد ارزش سهام گفته است که افزایش 60 درصدی مدت زمان تماشای ویدئوهای شبکه تصویری یوتیوب توسط کاربران از طریق گوشی‌های هوشمند عامل چنین رشد بی‌سابقه‌ای در ارزش سهام این کمپانی آمریکایی بوده است.البته این خبرگزاری اذعان کرده که سود 65 میلیارد دلاری در یک روز، بالاترین رقم سود یک شرکت در تاریخ آمریکا است. 	