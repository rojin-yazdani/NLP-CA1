 		دو شرکت اپل و سامسونگ می گویند قصد دارند سیم کارت الکترونیک را جایگزین سیم کارت فیزیکی کنند که از دو دهه پیش در تلفن های همراه به کار گرفته می شود.به گزارش فارس، این دو شرکت در حال مذاکره با اپراتورهای تلفن همراه هستند تا با کمک یکدیگر استانداردهای جدیدی را برای استفاده از سیم کارت ها وضع کنند.با این کار، سیم کارت ها به شکل فعلی وجود نخواهند داشت و این پدیده تنها ماهیتی الکترونیک پیدا می کند و لذا تغییر اپراتور تلفن همراه برای کاربران نیز بسیار ساده تر می شود.«embedded SIM» یا «e-SIM» به گونه ای طراحی می شود که تغییر اپراتور تلفن همراه را با اعمال برخی تغییرات بر روی سیم کارت از طریق یک رابط کاربری نرم افزاری ممکن می کند. انتظار می رود این فناوری از سال 2016 در دسترس باشد.اپل اولین شرکتی است که در این زمینه فعال شده و سال گذشته آی پدهای تازه ای را عرضه کرد که دارای «Apple SIM» بودند و با استفاده از آنها می توان به سادگی اپراتور موبایل را تغییر داد.(فارس) 		 	