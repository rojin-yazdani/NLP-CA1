عینک جدیدی که توسط محققان طراحی شده مجهز به پرتو مادون قرمز است و تمامی رگ‌های بدن را نشان می‌دهد.به گزارش ایسنا  ،  پرستاران با عینک Eyes - On می‌توانند در وقت صرفه‌جویی کرده و با این فناوری که اطلاعات دیجیتالی را روی اطراف کاربر قرار می‌دهد ،  رگها را به سرعت پیدا کنند.افرادی که یافتن رگ‌های انان دشوار است و حتی با چندین ضربه پیدا نمی‌شود ،  می‌توانند به این دستگاه برای کاهش درد و یافتن رگ اعتماد کنند.به گفته شرکت سازنده Evena Medical ،  این دستگاه از فناوری تصویربرداری سه‌بعدی چند طیفی برای ایجاد ترکیبی یکپارچه از جهان فیزیکی و دیجیتالی استفاده می‌کند. ویژگیهای Eyes - On به ارائه سیاهرگها که برای چشم غیرمسلح قابل مشاهده نیست ،  می‌پردازند.پژوهشها نشان داده که حدود 40 درصد از تزریقهای درون وریدی نیازمند چندین بار تلاش برای مکانیابی و دسترسی به رگ هستند که نه تنها وقت ارزشمند را اتلاف کرده بلکه همچنین موجب تاخیر در درمان شده و بیمار را نیز ناراحت می‌کند.این فناوری هیچ اسیبی به بازوها و بدن نمی‌رساند. رگ‌های شما حاوی میزان زیادی دی‌اکسیدکربن ،  اکسیژن و هموگلوبین است و به دلیل جذب نور مادون قرمز تصویر رگ‌های زیر پوست شما قابل مشاهده خواهد بود.در واقع از این دستگاه می‌توان در هرجایی از جمله بیمارستان‌ها و درمانگاه‌های پاتولوژی برای راحتی بیمار هنگام ازمایش خون و یا اهدای خون استفاده کرد.در حال حاضر این دستگاه فقط در استرالیا استفاده می‌شود.