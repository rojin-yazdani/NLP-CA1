 		کارآفرینی میلیاردر که ثروت خود را در دوران رونق اینترنتی به دست آورده‌است، یک قدم به تبدیل کردن ماه به یک فرصت تجاری دیگر نزدیک‌تر شده‌است.به گزارش همشهری آنلاین شركت خصوصي مون‌اكسپرس كه توسط ناوين جاين تاسيس شده‌است، به تازگي تاييده سازمان هوانوردي آمريكا را براي فرستادن فرودگري بدون سرنشين به ماه دريافت كرده‌است. در اين صورت مون اكسپرس به اولين شركت در تاريخ فضانوردي زمين تبديل خواهد شد كه تاييديه ترك مدار زمين و فرود روي يك جرم كيهاني را دريافت كرده‌است.براساس معاهده فضاي بيروني كه در دهه 1960 و همزمان با شدت گرفتن رقابت فضايي ميان كشورهاي جهان تصويب شده و به امضا رسيد، شركت‌هاي غير دولتي را متعهد كرده‌است تا براي خارج شدن از مدار زمين از نهاد‌هاي دولتي شناخته شده از جانب معاهده مجوز دريافت كنند.مون اكسپرس با هدف بهره‌برداري از منابع ماه،‌ مواد معدني كه نمونه آن روي زمين نيز وجود دارد از جمله تيتانيوم و پلاتينيوم قصد سفر به ماه را دارد. به گفته جاين، ماه طي چهار ميليارد سال گذشته درحال ذخيره‌سازي مواد معدني موجود در سيارك‌ها بوده‌است، موادي كه براي تجارت ارزشمندند.درصورتي كه همه نقشه‌ها طبق برنامه پيش روند،‌در سال 2017 راكتي با قيمت كمتر از 5 ميليون دلار،‌فرودگر كوچك خود را به سمت ماه خواهد برد و پس از فرود آمدن روي ماه به جستجو و جمع‌آوري منابع موجود در ماه بپردازد تا از آن نه تنها در راستاي منافع بشر در زمين استفاده شود،‌ بلكه اين منابع را به سنگ‌بنايي براي سكونت انسان در مريخ تبديل كند.از ديگر اهداف شركت مون اكسپرس تجاري‌سازي سفر به ماه است تا روزي ساكنان زمين به جاي سفر به هاوايي بتوانند به ماه سفر كنند. اين شركت درصورتي كه بتواند روي ماه فرود آيد جايزه 20 ميليون دلاري ايكس‌پرايز شركت گوگل را نيز دريافت خواهد كرد،‌جايزه‌اي كه قرار است به اولين شركتي اهدا شود كه بتواند روي ماه فرود آيد،‌500 متر حركت كرده و تصاوير و ويديوهايي با وضوح بالا به زمين ارسال كند. 		 	