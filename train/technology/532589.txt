 		همزمان با توسعه فناوری ساعتهای هوشمند، امکان استفاده از آنها برای کنترل عملکردهای مختلف خودرو فراهم شده است.به گزارش خبرگزاری مهر، محققان شرکت Viper اپلیکیشنی موسوم به SmartStart ۴.۰ با قابلیت جفت سازی با سیستم عامل های iOS و اندروید ارایه کرده اند که کنترل و تنظیم بسیاری از عملکردهای خودرو را با تکیه بر ساعتهای هوشمند شرکت اپل و سایر ساعتهای هوشمند اندرویدی امکانپذیر می سازد.اگرچه پیشتر اپلیکیشن هایی برای جفت سازی ساعتهای هوشمند با بعضی مدلهای خاص از برخی برندهای محدود خودروسازی ارایه شده است اما ویژگی اپلیکیشن SmartStart ۴.۰ در این است که امکان کنترل هر خودرویی را با استفاده از ساعتهای هوشمند فراهم می سازد.از جمله کاربردهای این فناوری جدید می توان به مکان یابی خودرو، قفل کردن و بازکردن قفل در خودرو و روشن کردن از راه دور خودرو بدون نیاز به استفاده از سویچ آن هم تنها با استفاده از تلفن همراه اشاره کرد.در عین حال وقتی راننده با سرعت غیرمجاز رانندگی می کند، هشداری را از اپلیکیشن دریافت می کند تا با کاستن از سرعت خودرو، احتمال بروز هرگونه تصادفی به حداقل برسد.این فناوری جدید فعلا برای سیستم عامل iOS ارایه شده و به زودی برای سیستم عامل اندروید نیز آماده خواهد شد. 		 	