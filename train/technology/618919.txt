 		شبکه ملی اطلاعات در برنامه کوتاه‌مدت، دستاوردهایی را به همراه دارد و از جهت دسترسی به خدمات، مقرون به صرفه بودن، افزایش پوشش و افزایش کیفیت، با طی شدن فازهای سه‌گانه، تغییراتی نیز در این بخش‌ها حاصل می‌شود.به گزارش ایسنا، شبکه ملی اطلاعات بالاخره پس از گذشت سال‌ها از مطرح شدن و به نتیجه نرسیدن، امسال در هفته دولت به بهره‌برداری رسید. این شبکه دستاوردهایی در برنامه اقدام کوتاه‌مدت دارد که در این گزارش به این دستاوردها برای کاربر نهایی اشاره شده است.در مرحله «استقرار شبکه»فاز اول شبکه ملی اطلاعات (P۱) که از آن با عنوان «استقرار شبکه» یاد می‌کنند و هفته دولت ۱۳۹۵ راه‌اندازی شد، برای کاربر نهایی نتایجی را به همراه دارد.در زمینه دسترسی به خدمات برای کاربر نهایی در فاز اول شبکه ملی اطلاعات، می‌توان به خدمات دولت الکترونیک و سایر خدمات دیجیتال، خدمات ویدیویی (VOD) داخلی در کل کشور، دسترسی به اینترنت و خدماتی نوین از قبیل پرداخت موبایل اشاره کرد.از لحاظ مقرون به صرفه بودن برای کاربر نیز دسترسی پهن‌باند ثابت و سیار و دسترسی به محتوا و خدمات داخلی در سراسر کشور از جمله دستاوردهای فاز اول شبکه ملی اطلاعات است.در زمینه افزایش پوشش برای کاربر، در فاز اول شبکه ملی اطلاعات می‌توان دسترسی پهن‌باند سیار در کلان‌شهرها و شهرهای بزرگ و همچنین دسترسی پهن باند ثابت در کل کشور را نام برد.همچنین در زمینه افزایش کیفیت برای کاربر نهایی در فاز اول شبکه ملی اطلاعات می‌توان به دسترسی پهن‌باند سیار در شهرهای بزرگ، دسترسی به محتوا و و خدمات پهن‌باند داخلی و دسترسی به اینترنت اشاره کرد.در مرحله «رشد شبکه»فاز دوم شبکه ملی اطلاعات (P۲) نیز که عنوان «رشد شبکه» را به خود گرفته و به گفته وزیر ارتباطات و فناوری اطلاعات و رئیس سازمان فناوری اطلاعات، دهه فجر ۱۳۹۵ راه‌اندازی می‌شود، برای کاربر نهایی دستاوردهایی دارد.از  لحاظ دسترسی به خدمات برای کاربر در فاز دوم شبکه ملی اطلاعات می‌توان خدمات ویدیویی HD‌ داخلی با هزینه مقرون به صرفه در کلان‌شهرها و خدمات الکترونیکی عمومی را نام برد.در زمینه مقرون به صرفه بودن، دسترسی به محتوا و خدمات پهن‌باند داخلی در سراسر کشور از دستاوردهای فاز دوم شبکه برای کاربر نهایی است.از جهت افزایش پوشش برای کاربر نهایی در فاز دوم شبکه ملی اطلاعات نیز می‌توان به دسترسی پهن‌باند سیار و ثابت در شهرهای بزرگ اشاره کرد.در زمینه افزایش کیفیت در فاز دوم شبکه ملی اطلاعات برای کاربر نهایی نیز مانند فاز اول شبکه، می‌توان به دسترسی پهن‌باند سیار در شهرهای بزرگ، دسترسی به محتوا و و خدمات پهن‌باند داخلی و دسترسی به اینترنت اشاره کرد.در مرحله «بلوغ شبکه»همچنین فاز سوم شبکه ملی اطلاعات (P۳) یا «بلوغ شبکه» که به گفته مسئولان در روز جهانی مخابرات سال ۱۳۹۶ به بهره‌برداری می‌رسد، دستاوردهایی را برای کاربر نهایی خواهد داشت.از نظر دسترسی به خدمات برای کاربر نهایی می‌توان به خدمات ویدیویی HD و خدمات ابری پهن‌باند داخلی با هزینه مقرون به صرفه در شهرهای بزرگ اشاره کرد.دسترسی به محتوا و خدمات پهن‌باند داخلی در سراسر کشور از دستاورهای مقرون به صرفه بودن فاز سوم شبکه ملی اطلاعات برای کاربر نهایی است.از جهت افزایش پوشش برای کاربر نهایی در فاز سوم شبکه ملی اطلاعات، طبق وعده‌های داده‌شده، دسترسی پهن باند سیار در کلیه شهرها فراهم شده و دسترسی پهن باند ثابت نیز در کل کشور به بهره‌برداری می‌رسد.همچنین از نظر افزایش کیفیت در فاز سوم شبکه ملی اطلاعات برای کاربر نهایی، دسترسی پهن‌باند سیار در کلیه شهرها و دسترسی به محتوا و و خدمات پهن‌باند داخلی و دسترسی به اینترنت مشاهده خواهد شد.بدین ترتیب با گذشت مرحله به مرحله شبکه ملی اطلاعات می‌توان شاهد این تغییرات برای کاربر نهایی بود. 		 	