 		محققان موفق به توسعه یک لامپ هوشمند جدید شدند که با کارآیی شگفت‌انگیز خود می‌تواند محیط خانه را متحول کند.به گزارش ایسنا به نقل از گیزمگ، این لامپ بلوتوثی هوشمند که  SMFX نام دارد از میزان مصرف انرژی بسیار پایینی برخوردار بوده و می‌تواند تا 27 سال عمر کند.این لامپ هوشمند با هر سرپیچی جفت شده و با کلیدهای برق موجود در خانه‌ها نیز روشن و خاموش می‌شود.مصرف انرژی این لامپ هوشمند تنها به اندازه  10‌درصد از میزان مصرف انرژی یک لامپ استاندارد بوده و می‌تواند تا  40000 ساعت کار کند.لامپ هوشمند جدید همچنین دارای یک اپلیکیشن همراه است که برای استفاده از عملکردهای پیشرفته این فناوری، می‌توان اپلیکیشن مخصوص آن را دانلود کرد که همچنین با استفاده از این اپلیکیشن، روشن و خاموش می‌شود.علاوه بر این، لامپ جدید  دارای  16 میلیون طیف رنگ و یک تایمر بوده و می‌تواند انواع نورها مانند نور صبحگاه و عصر را برای کاربران شبیه سازی کند.همچنین برای مجالس و میهمانی‌های مختلف می‌توان این لامپ را بر روی حالت Disco Mode قرار داد تا با تابش‌های متنوع و هیجان انگیز فضایی پر شور و نشاط را برای شما رقم بزند.این لامپ شگفت انگیز دارای حمل و نقل و فروش بین‌المللی بوده و قیمت آن در حدود 40 دلار است.    	 		 			 				 			 		 	 		 			 				 			 		 	 		 			 				 			 		 	 		 			 				 			 		 	      		 	