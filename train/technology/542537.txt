 		در سال 2016 میلادی دهها میلیون نفر در سراسر جهان برای دسترسی به سایت‌هایی همچون فیس بوک، توییتر، مایکروسافت گوگل و جیمیل دچار مشکل خواهند شد.به گزارش فارس، علت این مشکل آن است که رایانه یا گوشی مورد استفاده کاربران قادر به قرائت محتوای گواهی های امنیتی جدید نخواهند بود.سایت های یاد شده برای حفظ امنیت کاربران همگی از پروتکل https استفاده می کنند و الگوریتم رمزگذاری SHA1 قلب این پروتکل و امنیت وب را تشکیل می دهد. اما این الگوریتم قرار است ظرف یک سال آینده بازنشسته شود و برخی نیز معتقدند ضعف های امنیتی آن موجب کنارگذاشتنش خواهد شد.نهادها و سازمان های صادرکننده گواهی های SHA1 به همین علت قصد دارند از صدور گواهی های جدید این چنینی از تاریخ اول ژانویه سال 2016 خودداری کرده و به جای آن از گواهی های SHA2 استفاده کنند. SHA2‌ دارای الگورتیم قدرتمندتری است و انتظار می رود بتوان برای سال های متمادی از آن استفاده کرد. اما مشکل اصلی ناسازگاری رایانه ها، گوشی ها و مرورگرهای بخش قابل توجهی از کاربران اینترنت با SHA2 است.همین مساله باعث شده تا کارشناسان در مورد عدم امکان دسترسی میلیون ها نفر به خدمات بانکداری آنلاین، حساب های ایمیل، شبکه های اجتماعی و ... از ابتدای سال 2016 هشدار بدهند. پیش از این تصور می شد استفاده از SHA1 تا سال 2018 ادامه می یابد، اما با تشدید مشکلات امنیتی و حملات هکری SHA1 تا پایان سال 2015 مورد استفاده خواهد بود.هم اکنون اکثر سایت ها به استفاده از الگوریتم رمزگذاری قوی تر SHA2 روی اورده اند و تنها 24 درصد سایت ها معادل با تقریبا یک میلیون سایت از SHA1 استفاده می کنند.امید می رود تا پایان سال 2015 میلادی تعداد این سایت ها به کمتر از ده درصد کل سایت های اینترنتی برسد. اما دهها میلیون نفر به علت استفاده از نرم افزارها، مرورگرها، رایانه ها و گوشی های قدیمی تر دچار مشکل خواهند شد. سیستم عامل Windows XP SP2 و آندروید Android 2.2 و نسخه های قدیمی تر از آن از گواهی های SHA2 پشتیبانی نمی کنند. پیش بینی می شود میزان این مشکلات در کشورهایی همچون چین، هند و برخی کشورهای آفریقایی حادتر باشد.حتی اگر تنها یک درصد از کاربران اینترنت از مرورگرهای قدیمی استفاده کنند در سال 2016 بیش از 70 میلیون نفر نمی توانند به سایت های مختلف دسترسی یابند. 		 	