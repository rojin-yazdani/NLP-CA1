 		حساب رسمی تلگرام در توییتر نوشت:کلیه اطلاعات کاربران ایرانی تلگرام در آمستردام قرار دارد و این پیام رسان با هیچ دولتی وارد معامله نشده است.به گزارش باشگاه خبرنگاران جوان ؛ در حالی که ﻣﺤﻤﺪ ﺣﺴﻦ ﺍﻧﺘﻈﺎﺭﯼ ﺩﺑﯿﺮ سابق ﺷﻮﺭﺍﯼ ﻋﺎﻟﯽ ﻓﻀﺎﯼ ﻣﺠﺎﺯﯼ در برنامه‌ای تلویزیونی ضمن اشاره‌ای کلی به میزبانی اطلاعات کاربران ایرانی گفته بود که ۳۰ درصد ﺍﻃﻼﻋﺎﺕ این کاربران ﺩﺭ ﺩﺍﺧﻞ ﻭ ۷۰ درصد ﺩﺭ ﺧﺎﺭﺝ ﺍﺯ ﮐﺸﻮﺭ میزبانی می‌شود؛ گروهی از کاربران توییتر صحت این موضوع را در خصوص اپلیکیشن تلگرام از مدیر این شبکه جویا شدند و وی میزبانی اطلاعات کاربران تلگرام در ایران را تکذیب کرد.حساب رسمی تلگرام در توییتر نیز نوشت کلیه اطلاعات کاربران ایرانی تلگرام در آمستردام قرار دارد و خواهد داشت و این پیام رسان با هیچ دولتی وارد معامله نشده است.همچنین مدیر تلگرام در پاسخ به سوالی در مورد حذف رباتهای غیراخلاقی گفت که حذف این نوع محتوا در کلیه شبکه های اجتماعی امری طبیعی است.دبیر وقت شورای عالی فضای مجازی، 21 شهریور ماه جاری با شرکت در برنامه تلویزیونی نگاه یک، ضمن تاکید بر راه‌اندازی زیرساخت‌های میزبانی اطلاعات کاربران اینترنت در داخل کشور، گفت: اکنون 30 درصد اطلاعات کاربران ایرانی در داخل و 70 درصد آن در خارج از کشور میزبانی می شود. 		 	