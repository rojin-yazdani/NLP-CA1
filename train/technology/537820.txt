 		رایانه جدیدی با داشتن صفحه نمایش بزرگ ۳۴ اینچی و خمیده رونمایی شده که توجهات بسیاری را به خود جلب کرده است.به گزارش مهر، رونمایی از محصول جدید HP در حالی است که در سال های اخیر این کمپانی در تلاش بوده تا با عرضه محصولات متفاوت علاوه بر اینکه بتواند نگاه مخاطبان بیشتری را به خود جلب کند، از دنیای رقابت نیز بازنماند.کمپانی HP محصول جدید خود با نام Envy Curved را در حالی رونمایی کرده که یک سیستم All-in-One بوده و به دلیل برخورداری از ویژگی های جدید و متفاوت پیش بینی می شود با استقبال کاربران مواجه شود. All in one به رایانه های یکپارچه ای اطلاق می شود که فضای کمی را نسبت به رایانه های رومیزی و معمولی اشغال کرده و طرفداران بسیاری دارند.این رایانه به صفحه نمایش ۳۴ اینچی خمیده و رزولوشن ۱۴۴۰*۳۴۴۰ پیکسل مجهز شده تا صفحه نمایش متفاوتی را در اختیار کاربران قرار دهد. کمپانی HP محصول جدید خود Envy Curved را با مشخصات سخت افزاری متفاوتی عرضه خواهد کرد. کاربران می توانند محصول جدید را با داشتن پردازنده های مختلف Intel Core i۵ و i۷ ، پردازنده گرافیکی یکپارچه یا پردازنده گرافیکی مجزای  Nvidia GeForce GTX ۹۶۰A و ۸ یا ۱۶ گیگابایت رم و حافظه از نوع SSD یا HDD را با قیمت های مختلف انتخاب کنند.HP نسخه های ۲۴ و ۲۷ اینچی از این رایانه را نیز معرفی کرده و آنها را رایانه های چند منظوره  Envy Curved All-in-One نامگذاری کرده است. نسخه ۲۴ اینچی محصول جدید HP با قیمت ۹۹۹ دلار و نسخه ۲۷ اینچی نیز با قیمت ۱۲۰۰ دلار به فروش خواهد رسید. 		 	