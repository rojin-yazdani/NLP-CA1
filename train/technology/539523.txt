 		شرکت آمریکایی اپل بار دیگر به جرم نقض حق انحصاری اختراع دانشگاه ویسکانسین در گوشی‌های آیفون و آی‌پد به پرداخت غرامت محکوم شد.به گزارش تسنیم، این شرکت از اختراع فناوری دانشگاه مذکور بدون مجوز بهره‌برداری کرده و همین باعث شده است تا هیات منصفه دادگاه ایالات متحده رأی به نفع دانشگاه صادر کند زیرا به عقیده قاضی، استفاده از این فناوری در بهبود پردازنده‌های اپل بسیار نقض داشته است.اکنون اعضای هیات منصفه دادگاه مشغول بررسی چیپ‌های پردازشی A7، A8 و A8X که در گوشی‌های آیفون 5S، 6، 6 پلاس و تعدادی آی‌پد بکار رفته است، هستند.هرچند که اپل حکم سرقت اختراع را قبول ندارد و تلاش‌های بسیاری نیز در گذشته برای راضی کردن اداره اختراعات آمریکا کرده بود، اما راه به جایی نبرده است؛ طبق اظهارات مسئول بررسی این پرونده در صورت اثبات چنین ادعایی، اپل می‌بایست حدود 862 میلیون دلار غرامت پرداخت کند. 		 	