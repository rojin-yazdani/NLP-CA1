 		پاول دوروف بنیانگذار و مدیرعامل «تلگرام» در کانال شخصی خود در این پیام رسان نوشت: بالاخره خبرهای خوشی برای کاربران پیام رسان تلگرام در ایران داریم.به گزارش خبرگزاری مهر، متن منتشر شده از بنیانگذار تلگرام به این شرح است:«چند هفته پیش تلگرام در ایران از کار ایستاد. بنابراین تصور می شد که در این کشور مسدود شده ایم. با این حال این سرویس به وضعیت طبیعی خود بازگشت و وزارت ارتباطات ایران اعلام کرد که برنامه ای برای مسدود کردن تلگرام ندارد.وزارت ارتباطات ایران می گوید که اختلال به وجود آمده به دلیل خرابی کابلهای ارتباطی ایران بوده و این ارتباط ضعیف بسیاری از سرویس های (پیام رسان) غربی و نه تنها تلگرام در ایران را تحت تأثیر قرار داده است.از آن گذشته دولت ایران هرگونه درخواستی برای جاسوسی از طریق تلگرام را تکذیب کرد.این بدان معناست که مردم ایران می توانند از بهترین سرویس پیام رسان در بازار (دنیا) استفاده کنند و از آنجا که اداره کنندگان مجموعه ما تأیید می کنند که گزارش دولت ایران مبنی بر خرابی کابلهای ارتباطی، محتمل است، ادعای قبلی من مبنی بر اینکه تلگرام در ایران مسدود شده نادرست بوده و یا حداقل عجولانه بوده است.در خصوص این موضوع، به خاطر هشدار نادرست از همه پوزش می خواهم.مقامات ایران روشن ساخته اند که اگر تلگرام در ایران همچنان دارای بوتهای غیراخلاقی و کانالهای مستهجن باشد آن را مسدود می کنند. اگر این نکته تنها فاکتور نگران کننده باشد، جایی برای مشکل و نگرانی نیست زیرا ما اخیرا بیشتر بوتها و کانالهای مستهجن را مسدود کرده ایم.به هر حال، آخر داستان: ما وضعیت خوبی در ایران داریم و امید بهترین را داریم.» 		 	