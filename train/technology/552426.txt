 		اتحادیه جهانی مخابرات گزارش جهانی سرعت اینترنت در سال ۲۰۱۵ را منتشر و کشورهای دارای پرسرعت ترین اینترنت را معرفی کرد که براساس آن کره جنوبی در رتبه نخست قرار دارد.به گزارش مهر، اتحادیه بین‌ المللی مخابرات یا آی تی یو (ITU) که مخفف International Telecommunication Union است با نزدیک شدن به روزهای پایانی سال ۲۰۱۵، فهرستی از کشورهای پیشگام در سرعت اینترنت را منتشر کرده که قابل توجه است.در این رده بندی، کره جنوبی با رتبه نخست در صدر جدول قرار گرفت. رتبه های بعدی این جدول نیز به ترتیب به دانمارک، ایسلند، انگلیس و سوئد تعلق گرفت. انگلیس در حالی امسال رتبه چهارم را به خود اختصاص داد که در سال ۲۰۱۰ میلادی در رتبه دهم این جدول قرار داشت.استرالیا در جایگاه سیزدهم فهرست منتشر شده از سوی اتحادیه جهانی ارتباطات قرار گرفته اما هنوز هم از امریکا با رتبه ۱۵ جدول جلوتر است. آلمان نیز با رتبه ۱۴ بین کشورهای استرالیا و امریکا قرار گرفته است. همانطور که در جدول زیر دیده می شود ۱۰ کشور اول در این رتبه بندی عبارتند از : کره جنوبی، دانمارک، ایسلند، انگلیس، سوئد، لوکزامبورگ، سوئیس، هلند، هنگ کنگ و نروژ.  جدول کشورهای با سرعت اینترنت بالااما در انتهای این جدول و کشورهایی که بدترین سرعت اینترنت را به خود اختصاص داده اند، کشور افریقایی چاد از کندترین سرعت اینترنت و پس از آن نیز کشورهایی مانند مالاوی، ماداگاسکار، اتیوپی و اریتره قرار گرفته اند. ایران نیز در رتبه ۹۱ این جدول قرار گرفته و پایین تر از کشورهایی مانند سورینام، سنت لوسیا(کشوری در دریای کارائیب در آمریکای جنوبی)، سیشل، آفریقای جنوبی، پاناما و اکوادور قرار گرفته است.رتبه ۹۱ ایران در سال ۲۰۱۵ در حالی است که در سال ۲۰۱۰ میلادی این رتبه ۹۹ بوده و نشان از بهبود سرعت اینترنت دارد.جایگاه ایران در رتبه بندی اینترنتاین گزارش هر ساله وضعیتی از توسعه ICT جهان را بر اساس شاخص هایی مانند سرعت اینترنت، تعداد کاربران یا میزان نفوذ اینترنت در هر کشور را ارائه می کند. با توجه به ارزیابی ها شاخص توسعه اینترنت یا IDI کره جنوبی با کسب ۸.۹۳ از ۱۰ توانست در بالاترین رتبه این رده بندی قرار بگیرد. دسترسی به سرعتی بالا در هر نقطه از این کشور باعث شده تا از نظر تکنولوژی نیز قابل توجه باشد. ITU در پایان یادآور می شود، وضعیت ICT در جهان رو به رشد است 		 	