 		یک بشقاب پلاستیکی هوشمند می‌تواند کالری غذای موجود را برای جلوگیری از پرخوری محاسبه کند.به گزارش باشگاه خبرنگاران،بشقاب هوشمند که توسط شرکت آمریکایی Fitly تولید شده، از سه دوربین دیجیتال برخوردار است که از محتوای غذا عکس می‌گیرند. این تصاویر توسط وای‌فای یا بلوتوث به یک دستگاه متحرک ارسال می‌شود و سپس این اطلاعات را برای مقایسه به بانک بزرگی از تصاویر به منظور تعیین مواد موجود در غذا می‌فرستد.یک ترازوی پنهان در بدنه بشقاب به اندازه‌گیری وزن غذا پرداخته و آن را با پایگاه داده برای محاسبه میزان انرژی درون آن مقایسه می‌کند. به گفته سازندگان، الگوریتم اختصاصی شناسایی غذا، به منظور خوانش مواد غذایی ترکیبی و همچنین یک ماده غذایی منفرد با دقت 99 درصد در کمتر از یک ثانیه آموزش دیده است.در حال حاضر این فناوری می‌تواند مواد غذایی مانند سالادهای ترکیبی، پلو، اسپاگتی با گوشت کوفته‌ای و رولت بوقلمون را شناسایی کند. شرکت Fitly اکنون برای جذب سرمایه، محصول خود را در سایت منبع‌یابی کیک‌استارتر قرار داده و امیدوار است هر بشقاب را به قیمت 199 دلار بفروشد. 		 	