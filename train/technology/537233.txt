 		فیس بوک اعلام کرد که با همکاری شرکت ارتباطی «یوتل‌ست» فرانسه ماهواره ای را برای دسترسی به اینترنت بخش‌های وسیعی از جنوب قاره آفریقا راه اندازی خواهد کرد.به گزارش ایسنا به نقل از رویترز، فیس بوک و یوتل‌ست اعلام کردند: این ماهواره که بخشی از پلت‌فرم فیس بوک موسوم به internet.org برای توسعه دسترسی به اینترنت عمدتا از طریق گوشی‌های موبایل است، در دست احداث بوده و در سال 2016 راه اندازی خواهد شد.مارک زوکربرگ - مدیرعامل فیس بوک گفت: این ماهواره بنام AMOS-6 بخشهای وسیعی از غرب، شرق و جنوب آفریقا را پوشش خواهد داد.زوکربرگ افزود: برای مرتبط کردن مردم ساکن نواحی دورافتاده، زیرساختهای ارتباطی سنتی اغلب دشوار و ناکارآمد هستند و بنابراین ما به ایجاد فن آوریهای جدید نیاز داریم.وی افزود: پلت فرم internet.org دسترسی رایگانی را به سرویس‌های اینترنتی متمرکز بر اشتغالزایی و اطلاعات کشاورزی، بهداشت و آموزش و همچنین توسعه شبکه اجتماعی فیس بوک و سرویسهای پیام رسانی را افزایش می‌دهد.کمیسیون توسعه اینترنت سازمان ملل ماه گذشته اعلام کرد: رشد تعداد مردمی که به اینترنت دسترسی دارند رو به کندی است و بیش از نیمی از مردم کره زمینه هنوز به اینترنت دسترسی ندارند.آمارهای منتشر شده از سوی فیس بوک نشان میدهد که این شبکه اجتماعی در کشورهای آفریقایی نیجریه و کنیا تقریبا 20 میلیون کاربر دارد و عمدتا برای دسترسی به این شبکه از گوشی موبایل استفاده می‌کنند.فیس بوک در ماه ژوئن اولین دفتر آفریقایی خود را در ژوهانسبورگ (پایتخت آفریقای جنوبی) افتتاح کرد.وب سایت اینفورمیشن که اخبار فن‌آوری را پوشش می‌دهد در ماه ژوئن گزارش داد که فیس بوک برنامه های ساخت یک ماهواره برای ارائه خدمات انترنتی به قاره آفریقا را کنار گذاشته است.  	