 		رئیس هیات دوچرخه سواری اصفهان گفت: رکابزن خوش ذوق اصفهانی دوچرخه امداد و نجات را ابداع و در اختیار هلال احمر قرار داد.کیوان لیمویی در گفتگو با باشگاه خبرنگاران جوان  بیان کرد: دوچرخه امداد و نجات را رونمایی کردیم و برای ساخت  این دوچرخه به دنبال آن بودیم که جایگزین موتور شود تا از آلودگی‌ هوا بکاهد و به دنبال درآمد مالی نبودیم.وی افزود: هم اکنون امیدوارم که خود هلال احمر برای افزایش آن بودجه‌ای قرار دهد دوچرخه‌ها افزایش پیدا کند و به بهبود روند کار کمک کند.لیمویی در خصوص سازنده این دوچرخه یاد آور شد: یکی از رکابزنان هیات اصفهان که بسیار خوش  سلیقه و است محمد دلیل گو این دوچره را ساخت و هدفش از این کار توسعه دوچرخه سواری است.لیمویی خاطر نشان کرد: اگر این دوچرخه را افزایش بدهند گروهی در هیات اصفهان تشکیل خواهیم داد که عضو افتخاری جمعیت هلال احمر شوند و بتوانیم در برنامه های جدید از آنها استفاده کنیم. 		 	