 		اینستاگرام نوزدهمین اپلیکیشنی شد که توانست یک میلیارد دانلود را در گوگل‌پلی به نام خود ثبت کند.به گزارش ایسنا به نقل از دیجیتال‌ترندز، میلیاردی شدن اینستاگرام زمانی بیشتر اهمیت خود را نشان می‌دهد که متوجه شوید اینستاگرام فقط ۵۰۰ میلیون کاربر فعال در تمامی سیستم‌های عامل دارد. دانلودهای اضافه می‌تواند در نتیجه نصب‌های تکراری باشد که البته پلی‌استور احتمالا آنها را یک بار به حساب می‌آورد. با این حال، این عدد طبق هر استانداردی یک دستاورد قابل توجه محسوب می‌شود.نقطه عطف اینستاگرام، شرکت مادرش فیس‌بوک را یک سر و گردن بالاتر از رقبای رسانه‌ اجتماعی خود بر روی اندروید قرار می‌دهد. در حال حاضر، فیس‌بوک و اینستاگرام هر دو یک میلیارد دانلود در پلی‌استور دارند. تنها اپلیکیشن اجتماعی دیگری که به این هدف رسیده بود، گوگل‌پلاس است. اینستاگرام در کنار اپلیکیشن فیس‌بوک، واتس‌اپ و فیس‌بوک‌مسنجر، چهارمین اپلیکیشن تحت تملک غول شبکه‌های اجتماعی است که به این آمار دانلود می‌رسد.در این مرحله صرفا می توان حدس و گمان زد، اما این جذب علاقه‌های بیشتر ممکن است ناشی از قابلیت جدید اینستاگرام به نامStories باشد که به تقلید از اسنپ‌چت و به تازگی راه اندازی شده است، بدین ترتیب که می‌توان پست‌هایی را به مدت یک روز در اینستاگرام گذاشت و با گذشت ۲۴ ساعت، خودشان ناپدید می‌شوند.به علاوه، تسلط فیس‌بوک بر موبایل به انتشار درآمدهای اخیرش پیوسته است و این شرکت ادعا می‌کند با افزایش ۲۰ درصدی نسبت به سال گذشته، حالا ۱.۵۷ میلیارد کاربر روزانه فعال در گوشی‌ها و تبلت‌ها دارد.  	