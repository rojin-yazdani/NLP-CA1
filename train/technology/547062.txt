 		پلیس یکی از خودروهای بدون راننده گوگل را که در حال حرکت در خیابان های Mountain View کالیفرنیا بود به علت سرعت پایین حرکت و اختلال در حرکت سایر خودروها جریمه کرد.به گزارش فارس، گوگل امیدوار است استفاده از این خودروها طی 5 سال آینده متداول شود، اما هنوز هم نگرانی های زیادی در مورد امنیت این خودروها و توانایی آنها برای اجتناب از تصادف وجود دارد. همچنین برخی بیم دارند که این خودروها نتوانند عابران پیاده را تشخیص دهند و با آنها برخورد کنند.علت جریمه این خودرو حرکت با سرعت 24 مایل در ساعت در محدوده ای بوده که سرعت حرکت در آن 35 مایل در ساعت است. افسر پلیس که متوجه شده بود این خودروی بدون سرنشین متعلق به گوگل است ابتدا خودرو را متوقف کرد و با اپراتورهای آن تماس گرفت تا متوجه شود این خودرو چگونه برای انتخاب میزان سرعت خود برنامه ریزی می شود و سپس به آنها در مورد علل جریمه توضیح داد.پلیس محلی قبلا اعلام کرده بود که به طور مرتب با گوگل نشست هایی را برگزار می کند تا از ایمنی رفت و آمد این خودرو اطمینان حاصل کند. خودروهای بدون سرنشین گوگل تنها در Mountain View و آستین تگزاس مجوز حرکت دارند. 	