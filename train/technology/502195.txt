 		رئیس دانشگاه شریف گفت: دو ماهواره دانشگاه شریف از نظر علمی و وضعیت فنی مورد تایید قرار گرفته و سازمان هوا و فضا تصمیم گیری‌های بعدی را انجام می‌دهد.فتوحی رئیس دانشگاه صنعتی شریف در گفتگو با باشگاه خبرنگاران گفت: هر دو ماهواره دانشگاه شریف از نظر علمی و وضعیت فنی مورد تایید قرار دارند و این دو ماهواره تحویل داده شده است. وی در پاسخ به سوال خبرنگار باشگاه خبرنگاران، مبنی بر اینکه این دو ماهواره دانشگاه شریف چه زمانی مورد بهره برداری و رونمایی قرار می‌گیرند، افزود: بقیه مراحل رونمایی و حتی بهره برداری از این دو ماهواره در دست دانشگاه قرار ندارد، چنانچه تمامی مراحل پیش از این در اختیار دانشگاه بوده و دانشگاه توانسته تمامی مراحل را انجام دهد.فتوحی تصریح کرد: بعد ازاینکه این دو ماهواره مورد تایید دانشگاه قرار گرفت و تحویل داده شد باید سازمان هوا و فضا تصمیم گیری‌های بعدی را در خصوص این دو ماهواره انجام دهد. 		 	