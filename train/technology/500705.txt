 		مراقب ساعت هوشمند اپل خود باشید زیرا اگر آن را از دست بدهید، ممکن است دیگر هرگز پیدایش نکنید.به گزارش باشگاه خبرنگاران، اپل هنگام رونمایی از سیستم عامل IOS7 قابلیت جدیدی را موسوم به فعال‌سازی قفل (Activation Lock) آیفون، آی‌پد و آی‌پاد رونمایی کرد که مانع از دسترسی سارقان یا افراد شرور به دستگاه و بازگرداندن آن به تنظیمات کارخانه می‌شد.این قابلیت در کاهش سرقت دستگاههای آیفون و آی‌پد نقش بسیار تاثیر‌گذاری داشته چرا که بسیاری از افراد نمی‌خواهند آیفون یا آی‌پدی را بخرند که قفل شده و مشخصا متعلق به فرد دیگری است.این قابلیت همچنین پیدا شدن یک دستگاه IOS گمشده را بسیار ساده‌تر کرده است، چرا که مانع دسترسی افراد ناشناس به دستگاه و غیرفعال سازی قابلیت آیفون مرا پیدا کن می‌شود زیرا آن فرد باید رمز عبور آی‌کلاود مالک گوشی را بداند.این در حالی است که مشخص شده ساعت هوشمند اپل چنین مکانیسم حفاظتی را ندارد و همین مساله دسترسی تمام افراد به دستگاه و بازگرداندن آن به تنظیمات کارخانه و فروش ساعت به فرد دیگری را ساده می‌کند.حدود شش سال طول کشید که اپل قابلیت قفل آیفون را ارائه کرد. باید امیدوار بود که راه‌اندازی این قابلیت در ساعت هوشمند اپل این قدر طول نکشد چرا که بدون این ویژگی تازه‌ترین محصول اپل می‌تواند به هدف سارقان تبدیل شود. 		 	