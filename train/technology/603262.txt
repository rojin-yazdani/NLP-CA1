 		معاون نظارت و اعمال مقررات سازمان تنظیم مقررات و ارتباطات رادیوئی اعلام کرد: تمدید حجم سرویس اینترنت پرسرعت ثابت (ADSL) برای مشترکین پس پرداخت (post paid) شرکت مخابرات ایران که هزینه ترافیک اینترنت خود را در پایان دوره ماهانه و از طریق قبض تلفن ثابت پرداخت می‌کنند، فقط با درخواست مشترک امکانپذیر است.به گزارش خبرآنلاین و به نقل ازروابط عمومی سازمان تنظیم مقررات و ارتباطات رادیویی، حسین فلاح جوشقانی با اشاره به اینکه درخواست مشترک به صورت کتبی با مراجعه به مرکز مخابراتی و یا بصورت الکترونیکی و از طریق پنل کاربری مشترک انجام شود، گفت: شرکتهای مخابرات استانی بایستی در مورد تعرفه و نحوه ارائه خدمات خود به مشتریان بطور شفاف اطلاع‌رسانی کنند و بدون درخواست و اطلاع مشترکان حق هرگونه تمدید حجم سرویس برای آنان را ندارند.وی افزود: دریافت‌کنندگان این نوع سرویس ضمن کنترل مبالغ درج شده در قبض خود، درصورت مشاهده هرگونه اختلاف ریالی می‌توانند از طریق سامانه www,۱۹۵.ir و یا تماس با شماره ۱۹۵، شکایت خود را ثبت و پیگیری کنند.   		 	