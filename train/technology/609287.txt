 		هواپیمای خورشیدی سولار ایمپالس 2 در نهایت آخرین مرحله از سفر خود را پشت سر گذاشت و پس از سفری طولانی مدت به دور دنیا و ثبت رکورد به مقصد خود رسید.به گزارش ایسنا به نقل از گیزمودو، این هواپیمای خورشیدی در ماه مارس سال گذشته سفر خود را آغاز کرد و توقف در تمام فرودگاه‌هایی مانند فرودگاه پنسیلوانیا، فرودگاه بین‌المللی دیتون و اوهایو و آریزونا را تجربه کرد.سفر این هواپیما در مجموع 505 روز طول کشید و در تمام این مدت سولار ایمپالس 2 با سرعتی مانند سرعت یک خودرو در حال حرکت بود.هواپیمای خورشیدی سولار ایمپالس 2 ساعاتی قبل و در ساعت 4:05 بامداد در فرودگاه البطین ابوظبی امارات فرود آمد و رکورد طولانی‌ترین پرواز بدون نیاز حتی به یک قطره سوخت را به نام خود ثبت کرد.آخرین مرحله از پرواز این هواپیمای خورشیدی که به سمت فرودگاه ابوظبی بود بیش از 48 ساعت طول کشید. هدایت آخرین مرحله از پرواز این هواپیما به عهده بتراند پیکارد خلبان سوئیسی بود که مسافت دو هزار و 763 کیلومتری را طی کرد. این هواپیما آخرین مرحله از سفر خود را از قاهره  آغاز کرد و با عبور از دریای سرخ، شبه جزیره عربستان و خلیج فارس در نهایت با موفقیت سفر خود را به پایان رساند.سولار ایمپالس 2  در مجموع از 4 قاره، 2 اقیانوس و سه دریا به مسافت 42 هزار کیلومتر عبور کرد و رکورد سفر به دور دنیا را به نام خود ثبت کرد. 		 	