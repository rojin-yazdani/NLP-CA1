 		فعالیت همزمان سه اپراتور مجزا در بازار موبایل ایران و تعرفه‌های مختلف آنها ایجاب می‌کند مشترکان در انتخاب اپراتور خود دقت بیشتری به خرج دهند.به گزارش ایسنا، با توجه به بحث اجرای ترابردپذیری شماره‌های موبایل که به مشترکان این امکان را می‌دهد که بدون تغییر شماره اپراتور ارائه کننده خدمات خود را تغییر دهند، دانستن تفاوت‌ اپراتورها برای تصمیم‌گیری بهتر در این زمینه امری اجتناب ناپذیر است. در این میان یکی از مهم‌ترین تفاوت‌ها را شاید بتوان به موضوع تعرفه‌ها مربوط دانست.البته طبق مصوبات کمیسیون تنظیم مقررات ارتباطات سقف تعرفه در هر یک از بخش‌های ارتباطی مشخص شده و در این خصوص باید بر اساس مصوبات عمل کرد اما بر اساس شرایط رقابتی بازار و با توجه به اینکه رگولاتور در نهایت سقف تعرفه را اعلام کرده و این امکان وجود دارد که رقمی کمتر از آن برای ارائه خدمات در نظر گرفته شود، همراه اول، ایرانسل و رایتل هر یک تعرفه خاص خود را اعمال می‌کنند.نکته دیگر آنکه حتی در هر یک از اپراتورها نیز تعرفه‌ سیم‌کارت‌های دائمی و اعتباری متفاوت بوده و علاوه بر این هزینه هر تماس بسته به درون یا برون شبکه ای بودن آن متغیر است.تعرفه های مکالمه در همراه اولاما اپراتور اول ارتباطی یا شرکت ارتباطات سیار برای سیم‌کارت های دائمی خود در بخش مکالمات درون شبکه‌ای که شامل مکالمه با سایر مشترکان همراه اول یا تلفن ثابت می‌شود هزینه ای ۵۷۰ ریالی برای هر دقیقه مکالمه در نظر گرفته است.همچنین معیار محاسبه تعرفه یک تماس بر اساس ثانیه بوده و به عنوان مثال هزینه یک تماس ۳۰ ثانیه ای همراه اول دائمی به تلفن ثابت برابر ۲۸۵ ریال خواهد بود.در ارتباط با مکالمات برون شبکه‌ای (مکالمه با ایرانسل و رایتل) نیز این اپراتور برای هر دقیقه مکالمه تعرفه‌ای معادل ۶۲۵ ریال در نظر گرفته است.در سیم‌کارت‌های اعتباری نیز برای هر دقیقه مکالمه درون شبکه ای تعرفه ای معادل ۶۷۰ ریال تعیین شده که این رقم در تماس‌های برون شبکه‌ای به دقیقه‌ای ۹۳۷ ریال می‌رسد.تعرفه‌های مکالمه در ایرانسلدر اپراتور دوم ارتباطی یا ایرانسل بخش عمده مشترکان را صاحبان سیم‌کارت‌های اعتباری تشکیل می‌دهند که  در این بخش هزینه هر دقیقه مکالمه درون شبکه‌ای(ایرانسل به ایرانسل) دقیقه‌ای ۶۶۹ ریال، هر دقیقه تماس برون شبکه‌ای (ایرانسل به خط تلفن ثابت) ۷۹۹ ریال و برای هر دقیقه تماس برون شبکه ای به مقصد همراه اول و رایتل تعرفه ای ۹۲۹ ریالی در نظر گرفته شده است.در ارتباط با سیم‌کارت‌های دائمی نیز طبق آنچه بر روی سایت این اپراتور اعلام شده برای خریداران سیم‌کارت‌های آی سیم برای تمامی تماس‌های داخل و خارج شبکه در سراسر کشور و حتی تلفن ثابت، دقیقه‌ای ۴۹,۹ تومان بر حسب تعرفه پایه ثانیه‌ای پراخت خواهد شد. این تعرفه جدید در صورتحساب‌های مشترکان فعلی دائمی (آی سیم) نیز اعمال خواهد شد و بدین ترتیب همه این مشترکان از آن بهره مند می‌شوند.تعرفه‌های مکالمه در رایتلاپراتور سوم یا رایتل هم برای هر دقیقه مکالمه درون شبکه در سیم‌کارت‌های دائمی خود تعرفه‌ای ۴۹۹ ریالی در نظر گرفته که این رقم در تماسهای برون شبکه ای نیز ثابت است.برای سیم‌کارت‌های اعتباری نیز هزینه هر دقیقه مکالمه درون شبکه ۶۲۰ ریال و هر دقیقه تماس برون شبکه ۸۵۲ ریال در نظر گرفته شده است.همچنین بر اساس اطلاعات سایت رایتل مبنای محاسبه کلیه تماس‌های اپراتور سوم بر اساس ثانیه خواهد بود.  		 	