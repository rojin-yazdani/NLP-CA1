 		واتس‌اپ یکی از اپلیکیشن‌های پیام‌رسانی است که در کنار وایبر و سایر شبکه‌های ارتباطی توانسته محبوبیت خود را حفظ کند و کاربران بسیاری را به سوی خود بکشاند. اما در طول مدتی که وایبر قابلیت تماس صوتی را به کاربرانش ارایه می‌داد واتس‌اپ از این ویژگی بی‌بهره بود. به گزارش آی‌تی رسان، در طول هفته‌های گذشته بعد از شایعات فراوان بالاخره نسخه اندروید واتس‌اپ تماس صوتی را به‌صورت رسمی دریافت کرد و کاربران این سیستم عامل قادر به استفاده از آن شدند.بعد از افزوده شدن تماس صوتی به نسخه اندرویدی واتس‌اپ، این مسنجر اعلام کرد که به‌زودی شاهد چنین قابلیتی بر روی دستگاه‌های iOS نیز خواهیم بود و اکنون آن روز فرا رسیده است و اکنون اپلی‌ها می‌توانند در کنار اندرویدی‌ها از طریق واتس‌اپ تماس صوتی برقرار کنند. برای استفاده از این ویژگی شما می‌بایست اپلیکیشن واتس‌اپ موجود بر روی گوشی خود را به‌روز رسانی کنید تا قابلیت‌های جدید افزوده شود و نکته خوش آیند برای اپلی‌ها حضور این اپلیکیشن در فروشگاه نرم افزاری این شرکت با نام itunes است که از طریق آن می‌توانند به‌راحتی نسخه جدید واتس‌اپ را دانلود و نصب کنند.البته در تماس‌های صوتی، واتس‌اپ به‌صورت خودکار به یکی از شبکه‌های وای-فای در دسترس متصل می‌شود تا تماس‌های صوتی بدون قطعی و با کیفیت بالا برقرار شوند. البته ناگفته نماند که این به‌روز رسانی به احتمال زیاد ممکن است مدتی بعد برای دستگاه شما ارایه شود اما می‌توانید مطمئن باشید که چنین ویژگی‌ای برای دستگاه شما نیز در راه است (البته شاید اکنون نیز این نسخه برای دستگاه شما عرضه شده باشد). 	