 		گوشی هوشمند آیفون 7 که قرار است اواخر این ماه به بازار بیاید، بسیاری از تیترها را به گمانه‌زنی‌ها در مورد تغییرات احتمالی به خود اختصاص داده است. اما به نظر می‌رسد که گوشی سال آینده شرکت اپل تفاوت بسیار بزرگتری با نمونه‌های قبلی داشته باشد.به گزارش ایسنا به نقل از تک‌اینسایدر، این تغییر طراحی بزرگ برای آیفون 8 یا هر نام دیگری که اپل بر روی نسخه 2017 خود خواهد گذاشت، شامل حذف دکمه خانه آن است.این گزارش‌ها توسط مارک گرومان، روزنامه‌نگار شبکه خبری بلومبرگ که اخبار موثقی در مورد اپل دارد، ارائه شده است. دستگاه‌های اندرویدی سال‌ها پیش از شر دکمه‌های فیزیکی خلاص شده بودند.حذف این دکمه بزرگ از روی دستگاههای تلفن همراه اپل دو مزیت بزرگ بطور همزمان دارد که شامل نمایشگر بزرگتر و بدون بزرگ شدن سایز بدنه است.آیفون‌ها از یک دکمه خانه فیزیکی بزرگ در پایین نمایشگر برخوردارند که فضای زیادی را اشغال کرده و این طراحی همیشه روی گوشی‌های اپل تکرار شده است. این امر باعث شده که آیفون در مقایسه با گوشی‌های اندروید از نمایشگر بسیار کوچکتری برخوردار باشند.انتقال دکمه خانه به داخل نمایشگر باعث حذف یک نقطه ضعف بزرگ در گوشی‌های قدیمی‌تر خواهد شد. با قدیمی‌تر شدن گوشی، این دکمه اولین چیزی است که از کار می‌افتد.اپل در زمان ارائه آیفون 6s، فناوری لمس سه‌بعدی را نیز معرفی کرد اما هیچ استفاده خاصی از آن نکرد. ممکن است از آن به عنوان دکمه روی نمایشگر بهره برد که تنها در زمان فشار دادن عمدی آن به کار می‌افتد. اگر اپل از فناوری لمسی مورد استفاده در تاچ‌پدهای مک‌بوک بهره ببرد، این دکمه روی نمایشگر ممکن است حتی ضربه‌ها را نیز احساس کند.در مورد حسگر اثرانگشت نیز اپل یک درخواست ثبت اختراع با فناوری خوانش اثرانگشت توسط نمایشگر ارائه کرده و فناوری‌ها و اختراعات مرتبط شرکت‌های دیگر را نیز خریداری کرده است. اگر این فناوری به کار بیفتد، دیگر نیازی به استفاده از دکمه خانه نخواهد بود زیرا می‌توان به جای آن از هر بخش از نمایشگر به این منظور استفاده کرد.گوشی آیفون فاقد دکمه خانه از طول عمر بیشتری نیز برخوردار خواهد بود. 		 	