 		ادوارد اسنودن مقاطعه کار امنیتی فراری آمریکا با اشاره به خطرات امنیتی استفاده از اپلیکیشن جدید ارتباطی گوگل، به کاربران اینترنت در سراسر جهان هشدار داد از اپلیکیشن »گوگل الو» استفاده نکنند.به گزارش عصر ایران به نقل از وب سایت روزنامه ایندپندنت بریتانیا، اسنودن با اشاره به اینکه همه پیام های ردو بدل شده در این نرم فزار جدید از سوی گوگل طبقه بندی و جمع آوری شده و در مواقع لزوم در اختیار نهادهای امنیتی و پلیس قرار داده می شود، به کاربران اینترنت توصیه کرد از این  اپلیکیشن استفاده نکنند.او در پیامی از طریق توییتر خود گفته است برای تضمین امنیت کاربران اینترنت، این پیام رسان جدید گوگل باید از سیستم کامپیوترها حذف شده و هیچ گاه از سوی کاربران استفاده نشود.الو گوگل اپلیکیشن جدیدی است که از سوی شر کت گوگل و با هدف ایجاد یک نرم افزار برای چت کاربران اینترنت، به بازار ارایه شده است.شرکت گوگل گفته است اطلاعات و مکالمات کاربران در سامانه این سیستم جدید ثبت و ضبط می شود اما از این اطلاعات تنها برای ارتقای این اپلیکیشن و به روز کردن آن استفاده می شود.اسنودن پیشتر نیز نسبت به استفاده از نرم افزارهایی چون گوگل مپ و  گوگل میل به کاربران اینترنت هشدار داده بود.اسنودن مقاطعه کار امنیتی سابق آژانس امنیت ملی  (NSA) آمریکا است که دو سال پیش و همزمان با افشای دهها هزار سند محرمانه از شنودهای گسترده و غیر قانونی این سازمان از هنگ کنگ به روسیه گریخته و از دولت روسیه پناهندگی گرفته است.دولت آمریکا خواستار استرداد او از سوی روسیه شده است اما مسکو از این کار سرباز زده است.نرم افزار جدید  گوگل الو  دارای روبوت های پیام خوانی است که همه پیام های ردوبدل شده کاربران را ثبت و آن را طبقه بندی و آرشیو می کند.این پیام ها در صورت درخواست نهادهای امنیتی و پلیس آمریکا از سوی گوگل در اختیار این نهادها قرار می گیرد ؛ مساله ای که در مورد دیگر نرم افزارهای پیام رسان از جمله  آی مسج  و یا  واتس آپ  صورت نمی گیرد.سخنگوی شرکت گوگل در واکنش به ابزار نگرانی ها از حفظ حریم خصوصی و امنیت تبادل اطلاعات در نرم افزار جدید  گوگل الو  گفته است: ما در اپلیکیشن جدید شفافیت و امکان کنترل کاربران بر اطلاعات شان را داده ایم. رویکرد ما ساده است سابقه چت کاربران در این سامانه پیام رسان برای کاربر ذخیره می شود تا زمانی که بخواهد آن را حذف کند. شما در الو می توانید بخش هایی یا تمام سابقه مکالمات خود را حذف کنید.به گفته سخنگوی گوگل از دیگر امکان های در اختیار کاربران  گوگل الو زمان شمار خودکارو تنظیماتی است که به آنها اجازه می دهد سوابق مکالمات خود را پس از طی مدتی دلخواه حذف کنند.    		 	