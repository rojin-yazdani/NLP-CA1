 		نوجوان ۱۶ساله‌ای بر اثر سوختگی آیفون در حال شارژ دچار جراحت بدنی شد.به گزارش تسنیم، سوانح سوختگی بر اثر گوشی‌های در حال شارژ اتفاق بدیعی نیست و پیش از این گزارشات بسیاری پیرامون جراحت‌های سطحی و حتی فوت بر اثر برق‌گرفتگی به‌وسیله سوختن دستگاه‌های الکترونیکی گزارش شده بود.با این حال این بار آیفون منجر به سوختگی دست و پای نوجوان شانزده‌ساله شد.معمولاً این اتفاق در زمان اتصال گوشی به شارژر اتفاق می‌افتد و بر اثر شوک الکتریکی و آتش، منجر به صدمه دیدن کاربران می‌شود.اپل بارها نسبت به استفاده از شارژرهای غیرایمن و ارزان هشدار داده و حتی یکی دو سال گذشته اقدام به توزیع شارژر رسمی خود به‌شکل رایگان بین کاربرانی کرد که از شارژرهای رسمی این کمپانی استفاده می‌کردند.خانواده شولتز نیمه‌شب یکشنبه گذشته در حالی که فرزندشان از طبقه پایین فریاد می‌زد، به‌سمت وی شتافتند و محل سکونت وی را آتشین یافتند؛ در گام اول شروع به خاموش کردن آتش به‌وسیله آب کردند و به نجات فرزند خود که آتش به تخت او رسیده بوده، رفتند.بعد از این اتفاق، خانواده به خریداری شدن این شارژر در یکی از پمپ‌بنزین‌ها پی می‌برند که این می‌تواند هشداری جدی برای تمامی کسانی باشد که از شارژرهای ارزان و البته بدون استاندارد استفاده می‌کنند.با اینکه کمتر کسی دوست دارد پول زیادی پای شارژر دستگاه خود بدهد اما با دیدن چنین وقایعی، چندان هم ولخرجی در این زمینه بیراه به نظر نمی‌رسد. 	