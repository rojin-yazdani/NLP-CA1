 		مهندسان آمریکایی متخصص در اقدامی هوشمندانه و خلاق خودروی شاسی بلند لندکروز تویوتا را به یک خودروی مجهزتر از یک آپارتمان لوکس با امکانات کامل رفاهی و امنیتی تبدیل کرده اند.به گزارش باشگاه خبرنگاران جوان؛  مهندسان شرکتی در آمریکا که تخصص ویژه ای در متحول سازی خودروها دارند محصول جدید یک شرکت خودروساز را به یکی از ایمن ترین سیستم های حرکتی جهان با امکانات کامل رفاهی تبدیل کرده اند. این لندکروز تویوتا بی نظیر و ضد گلوله می باشد.شرکت Lexani این بار با دست کاری گسترده در خودروی شاسی بلند لندکروز تویوتا آن را به محصولی کاملاً متفاوت در دنیای خودروهای مدرن تبدیل کرده است. این خودروی متحول شده که B6 نام دارد دارای فضای داخلی فوق مدرنی است که حتی می توان آن را مجهزتر از یک آپارتمان لوکس با امکانات کامل رفاهی و امنیتی به شمار آورد. بدنه تقویت شده این خودرو به قدری مستحکم است که می تواند در برابر رگبار گلوله نیز مقاومت کند.این شرکت که در کالیفرنیای آمریکا مستقر است، پیشتر خودروهای لوکسی از سایر برندهای سرشناس خودروسازی جهان از جمله مرسدس بنز اسپرینتر را متحول کرده بود.در جلو و عقب این خودرو دوربینهای مخصوصی تعبیه شده که راننده و سایر سرنشینان خودرو می توانند از آنها برای بررسی دقیق محیط اطراف استفاده کنند. این قابلیت به ویژه در مواقعی که تهدیدات امنیتی احساس شود کاربرد زیادی خواهد داشت.در قسمت داخلی خودرو نیز از مجموعه گسترده ای از فناوری های سرگرم کننده استفاده شده است که از آن جمله می توان به نورپردازی LED در قسمت سقف اشاره کرد.همچنین یکی از پیشرفته ترین سیستم های تهویه هوای مطبوع در این خودروی متحول شده نصب شده است. سرنشینانی که در عقب خودرو قرار می گیرند این امکان را خواهند داشت که با استفاده از یک سیستم پیشرفته ارتباطاتی با راننده در تماس باشند.صندلی ها با استفاده از چرم مرغوب ایتالیایی پوشیده شده اند که عملکرد گرمارسانی و ماساژ سرنشینان را نیز در خود نهفته دارند.سرنشینان خودرو امکان استفاده از نمایشگرهای لمسی پیشرفته ای را دارند که با استفاده از آنها مدیریت سیستمهای متنوع خودرو کاری آسان خواهد بود.در این خودرو نمایشگر LED بزرگ 40 اینچی نصب شده که با پخش کننده بلو ری و DVD هماهنگ شده است. 		 	