 		دبیر شورای عالی فضای مجازی از تدوین سیاست‌های پهن باند و ابلاغ مصوبه‌ای در این زمینه خبر داد.محمدحسن انتظاری در گفت‌وگو با ایسنا، درباره تصمیمات شورای عالی فضای مجازی در زمینه قیمت پهنای باند اینترنت گفت: در این زمینه سیاست‌های تعرفه‌ای پهن باند را در کمیسیون عالی تنظیم مقررات تصویب و آن را به وزارت ارتباطات ابلاغ کرده‌ایم.وی در پاسخ به این سوال که آیا این صحبت به معنای لزوم کاهش تعرفه‌های اینترنت به شمار می‌رود، توضیح داد: هدف اصلی ما این است که تولید محتوا ارتقاء پیدا کند اما با وضعیت فعلی چنین اتفاقی نمی‌افتد. به همین دلیل لازم است تعرفه‌های پهن باند به گونه‌ای تعریف شود که مردم نسبت به تولید محتوا ترغیب شوند چراکه تعرفه‌های فعلی چنین انگیزه‌ای‌ را ایجاد نمی‌کند.دبیر شورای عالی فضای مجازی درباره اینکه همین حالا هم اپراتورهای موبایل مدعی آن هستند که با تعرفه‌های فعلی اینترنت موبایل متضرر می‌شوند تصریح کرد: این مسائل همه به یکدیگر پیوستگی دارند اما ما تمام این موارد را مدنظر داریم.انتظاری ادامه داد: درحال حاضر هر دستگاه تنها حرف خود را می‌زند و در این میان تنها جایگاهی که دید ملی دارد مرکز ملی فضای مجازی است.دبیر شورای عالی فضای مجازی در پایان درباره اینکه آیا در قالب مصوبه ابلاغ‌شده به وزارت ارتباطات عدد و رقمی برای تعیین تعرفه‌های این بخش اعلام شده، تنها به ذکر این نکته بسنده کرد که مصوبه مذکور ارسال شده و در آن سیاست‌ها به طور کامل توضیح داده شده است.  	