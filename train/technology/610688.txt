 		مدیرعامل شرکت ارتباطات زیرساخت گفت: فاز اول فیلترینگ هوشمند با آزمایش در یک شبکه اجتماعی نتایج خوبی داشت و هم‌اکنون فاز دوم با موضوع تغییر محل استقرار تجهیزات از زیرساخت به لایه دسترسی با تأخیر در حال انجام است.به گزارش فارس، محمدجواد آذری جهرمی در نشست خبری رونمایی از سامانه اندازه‌گیری و پایش کیفی شبکه ارتباطات زیرساخت کشور اظهار داشت: فیلترینگ هوشمند در 3 فاز اجرایی خواهد شد که فاز دوم باید تا اردیبهشت ماه 95 انجام می‌شد، اما هم‌اکنون با تأخیر روبه‌روست و تا پایان آذرماه این فاز به پایان می‌رسد.مدیرعامل شرکت ارتباطات زیرساخت توضیح داد: مرحله اول فیلترینگ هوشمند آزمایش روی شبکه اجتماعی بود که نتایج خوب بوده است؛ به طوری که پیش از اجرای فیلترینگ هوشمند، روزانه محتوای مجرمانه در این شبکه 5 درصد بود و هم‌اکنون به زیر یک درصد رسیده است.معاون وزیر ارتباطات و فناوری اطلاعات با بیان اینکه نتایج نشان می‌دهد فیلترینگ هوشمند برای سالم‌سازی فضا مناسب بوده، گفت: البته فیلترینگ یک اقدام منفعلانه است و هیچ وقت صفر نمی‌شود.وی توضیح داد: برای مثال، کارگروه فیلترینگ یک میلیون و ۲۰۰ هزار مصداق برای فیلتر شدن اعلام کرده بود که فیلترینگ هوشمند ۹۵ میلیون مورد را شناسایی و محدود کرد.جهرمی با اشاره به اینکه در ارزیابی موفقیت یا شکست فیلترینگ هوشمند، افرادی به برخی صفحات اینستاگرام استناد می‌کنند و می‌گویند به دلیل باز بودن فلان صفحات، فیلترینگ هوشمند اینستاگرام موفق نبوده است، گفت: دلیلی ندارد که صفحاتی که مورد اقبال کاربران ایرانی نیستند را مسدود کنیم، حتماً این صفحات انتشاری در فضای جامعه ایرانی نداشته که در فیلترینگ هوشمند تشخیص داده نشده، ممکن است این صفحات در کشورهای اروپایی دیده می‌شود و در ایران بازدیدی نداشته باشند.جهرمی، با اشاره به فاز دوم پروژه فیلترینگ هوشمند گفت: در این فاز، تغییر محل استقرار فیلترینگ از زیرساخت به لایه دسترسی (شرکت‌های ارائه‌دهنده سرویس) مدنظر است که این فاز چالش‌های بسیاری دارد.معاون وزیر ارتباطات گفت: طبق قانون، ارائه خدمات‌دهنده دسترسی، موظف به فیلترینگ شده‌اند که از این رو این تغییر محل استقرار ضروری بوده است و هم‌اکنون این فاز در حال انجام است.وی تصریح کرد: در فاز سوم نیز فیلترینگ هوشمند به تمامی فضای غیررمز کشور بسط داده می‌شود و از ابتدا اعمال در فضای رمز جزو فیلترینگ هوشمند نبوده است و در حوزه رمز، تقویت سرویس‌های بومی و تعامل با سرویس‌های بین‌المللی راهگشاست.* جبران کاهش درآمد زیرساخت از محل درآمد ترانزیتجهرمی در پاسخ به سؤالی درباره محل جبران کاهش قیمت اینترنت زیرساخت گفت: تأثیر کاهش قیمت اینترنت در درآمدهای زیرساخت از محل افزایش درآمد ترانزیت جبران خواهد شد.وی گفت: مذاکراتی با چند سرمایه‌گذار خارجی در این باره داشته‌ایم و امیدواریم در مدت کوتاهی چند قرارداد نهایی شود.مدیرعامل شرکت ارتباطات زیرساخت افزود: علاوه بر این با کاهش قیمت، بازار بزرگ می‌شود و متناسب با بزرگ شدن بازار باید تعرفه کاهش یابد و این مدل مخروطی شکل ادامه پیدا می‌کند. 		 	