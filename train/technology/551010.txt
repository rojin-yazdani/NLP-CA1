 		سیم‌کارت‌های 0912 همراه اول که از چندی پیش سیر صعودی قیمت را دنبال می‌کردند همچنان در حال گران شدن هستند.به گزارش ایسنا، به گفته فعالان بازار در حال حاضر قیمت سیم‌کارت‌های کد یک در بازار در کمترین رقم به دو میلیون و 500 هزار تومان می‌رسد که البته خرید این سیم‌کارت‌ها معمولا با مبلغ کمتری صورت گرفته و از افراد این سیم‌کارت‌ها بسته به میزان رند‌ بودن با قیمت‌هایی بالغ بر دو میلیون و 200 هزار تومان خریداری می‌شود.سیم‌کارت‌های کد دو هم در بازار با قیمتی بالغ بر یک میلیون و 400 هزار تومان به فروش رسیده و رقم خرید آنها بالغ بر یک میلیون و 200 هزار تومان است البته همان‌طور که اشاره شد در مورد این سیم‌کارت‌ هم مانند سایر کدهای همراه اول بسته به میزان رند‌ بودن شماره، قیمت آنها متغیر است.اما کدهای سه همراه اول در حال حاضر در بازار با قیمتی بالغ بر یک میلیون تومان به فروش می‌رسند و قیمت خرید آنها نیز حدود 950 هزار تومان است.کد چهار با قیمتی بالغ بر 720 هزار تومان فروخته شده و خرید آن با رقمی معادل 630 هزار تومان انجام می‌شود. سیم‌کارت‌های کد پنج همراه اول نیز قیمتی معادل 600 تا 650 هزار تومان دارند که در صورتی که فرد بخواهد سیم‌کارت کد پنج خود را در بازار به فروش برساند، با هزینه‌ای تقریبا 100 هزار تومان پایین‌تر از قیمت فروش موفق به انجام این کار خواهد شد.کدهای شش با قیمتی بالغ بر 500 تا 520 تومان به فروش می‌رسند و رقم خرید آنها حدود 100 هزار تومان کمتر از این رقم است. اما کدهای هفت که کمابیش خط‌های صفر و کارنکرده آن در بازار وجود دارد در صورتی که صفر باشند رقمی بالغ بر 700 تومان برای آنها تعیین می‌شود، اما اگر این سیم‌کارت‌ها پیش‌تر کار کرده باشند برای آنها رقمی معادل 400 تا 450 هزار تومان در نظر گرفته می‌شود.سیم‌کار‌های کد هشت همراه اول نیز قیمتی بالغ بر 430 هزار تومان دارند که البته به هنگام فروش در بازار این رقم حدود 100 هزار تومان کاهش می‌یابد، البته این رقم‌ها به شرط صفربودن سیم‌کارت است و در صورتی که این سیم‌کارت‌ها حالت کارکرده داشته باشند، قیمت آنها به حدود 310 هزار تومان می‌رسد.اما کد 9 همراه اول اکنون در بازار با قیمتی بالغ بر 350 هزار تومان به فروش رسیده و خرید آن هم با قیمتی بالغ بر 270 هزار تومان انجام می‌شود، بنابر اعلام فعالان بازار سیم‌کارت خط 9 کارکرده در بازار کمتر وجود دارد.کدهای صفر هم که جدید‌ترین کد همراه همراه به‌شمار می‌روند، قیمت شان از حدود 210 هزار تومان شروع می‌شود که برای فروش این رقم حدود 20 هزار تومان کمتر از قیمت بازار در نظر گرفته می‌شود.  	