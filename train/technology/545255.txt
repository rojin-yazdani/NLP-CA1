 		محمود واعظی، وزیر ارتباطات و فناوری اطلاعات در یاسوج گفت: ضریب پهنای باند اینترنت در داخل کشور تا پایان آذر ماه حدود دو برابر خواهد شد.به گزارش خبرگزاری صداوسیما، وی گفت: در ابتدای شروع به کار دولت تدبیر و امید ضریب پهنای باند اینترنت در کشور 620 گیگابایت بر ثانیه بوده است که در این دولت توانستیم با نگاه ویژه به حوزه ارتباطات این ضریب را به 2 هزار و 400 گیگابایت بر ثانیه برسانیم.واعظی افزود: تلاش می کنیم تا یک و ماه و نیم آینده ضریب پهنای باند اینترنت در کشور را به 4 هزار گیگابایت بر ثانیه افزایش دهیم.وی همچنین در پاسخ به سئوالی در خصوص برنامه های این وزارتخانه برای ساخت و پرتاب ماهواره گفت: تاکنون با چندین شرکت مشاوره ای در خصوص طراحی مشخصات فنی مورد نیاز کشور و نیز با چند شرکت سازنده خارج از کشور مذاکره شده است و امیدواریم در آینده نزدیک این مذاکرات منجر به عقد قرارداد با این شرکتها شود.وزیر ارتباطات و فناوری اطلاعات افزود: بعد از مذاکرات هسته ای و اجرای برجام رویکردها تغییر کرده است و بطور حتم در آینده توفیقاتی در زمینه ساخت و پرتاب ماهواره در کشور خواهیم داشت. 		 	