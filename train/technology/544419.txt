 		بنیاد مرزهای الکترونیکی به‌تازگی تحقیقی را منتشر کرده است که نشان می‌دهد هکرها می‌توانند به‌راحتی سامانه‌های تشخیص خودکار شماره پلاک خودرو را هک کرده و از آنها برای جاسوسی‌های عظیم استفاده کنند.به گزارش باشگاه خبرنگاران جوان،محققان امنیتی بنیاد مرزهای الکترونیک (EFF1) به‌تازگی تحقیقی را انجام داده‌اند که ثابت می‌کند سامانه‌های تشخیص خودکار شماره پلاک خودرو که به اینترنت اشیا متصل هستند نسبت به حملات سایبری بسیار آسیب‌پذیر هستند.در گزارش بنیاد مرزهای الکترونیک، دلیل آسیب‌پذیر بودن سامانه‌های تشخیص خودکار شماره پلاک خودرو، عدم توجه لازم به پیکربندی مناسب و عدم استفاده از رمزهای عبور پیچیده برای آنها عنوان شده است.همچنین، گزارش موردنظر، خطراتی که متوجه تجهیزات متصل به اینترنت اشیا است را برشمرده است.هک شدن تجهیزات متصل به اینترنت اشیا خبر تازه‌ای نیست. در یک سال گذشته اخبار متعددی در مورد هک کردن خودروهای هوشمند، تجهیزات پزشکی، لوازم‌خانگی، دوربین‌های مداربسته و دیگر تجهیزات متصل به اینترنت اشیا منتشر شده است.بنیاد مرزهای الکترونیک یک بنیاد غیرانتفاعی است که سال ۱۹۹۰ در آمریکا تأسیس شد. این بنیاد فعالیت‌های خود را از راه‌های گوناگونی انجام می‌دهد؛ ازجمله فراهم آوردن اطلاعات برای دادگاه‌ها، کمک کردن به دولت آمریکا و دادگاه‌ها، سازمان به فعالیت‌های سیاسی و نامه‌های انبوه، جمع‌آوری فهرستی ازآنچه سوءاستفاده از حق اختراع می‌نامد. 		 	