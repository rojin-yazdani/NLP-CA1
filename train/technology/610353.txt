 		مایکروسافت رسماً برنامه بازخرید اجباری (اخراج محترمانه) 2850 نفر از کارمندان خود در سراسر جهان را تأیید کرد.به گزارش خبرآنلاین، قرار است در برنامه خانه‌تکانی جدید تا پایان 2017 بیش از 2850 کارمند این کمپانی از شعب سراسر جهان از کار بیکار شوند.این تعداد به آمار 1850 اخراج محترمانه دیگر که در ماه می 2016 اعلام شد، افزوده می‌شود.سال گذشته 7400 نیرو که عمدتاً از بخش موبایل بودند از مایکروسافت اخراج شدند و امسال تنها چیزی که مشخص‌شده این است که 900 نفر از 2850 نیرو از بخش فروش محصولات نرم‌افزاری خواهند بود.اخیراً «کوین ترنر» مسئول توسعه فروش، مایکروسافت را تَرک کرد که این موضوع نشان می‌دهد مدیران ارشد از بخش فروش ناراضی هستند.فروش‌های ناامیدکننده لومیای مایکروسافتمایکروسافت از آوریل تا ژوئن 2016 تنها توانسته 1.2 میلیون گوشی هوشمند لومیا بفروشد که این رقم ناامیدکننده اعلام‌شده است.این در حالی است که فروش در فصل اول 5.8 میلیون گوشی، در فصل دوم 4.5 میلیون و در فصل سوم نیز 2.3 میلیون گوشی بوده و رقم 1.2 واقعاً ناامیدکننده به شمار می‌آید.مایکروسافت درمجموع تا پایان ژوئن 13.8 میلیون گوشی فروخته است. 		 	