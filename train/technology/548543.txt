 		طی دو سه روز اخیر 242 کانال مربوط به داعش و گروه‌های تروریستی در تلگرام مسدود شد.به گزارش تسنیم، روز گذشته اکانت رسمی پیام‌رسان تلگرام در توئیتر اعلام کرد که 78 کانال در ارتباط با گروه تروریستی داعش را که به 12 زبان دنیا مطالب منتشر می‌کرد، مسدود کرده است.این کانال‌ها در تلگرام بیشتر به ترویج ایده‌های افراط گرایانه و امیال تروریستی می‌پرداخته‌ و مسدودسازی آنها از طریق شکایات مردمی به آدرس abuse@telegram.org صورت گرفته است.حال با گذشت یک روز از این موضوع، پاول دروف –مدیر تلگرام- گفته است که سیاست ما به طور ساده حفاظت از حریم خصوصی کاربران عضو این شبکه پیام‌رسان است.وی در ادامه عنوان کرده که با این حال کانال‌های عمومی ربطی به حریم خصوصی ندارد و کاربران موبایل نباید از وجود کانال‌ها ابراز نگرانی کنند.او گفته است که ما همچنان به مسدودسازی کانال‌های تبلیغاتی داعش از طریق تلگرام مبادرت می‌ورزیم.در همین حین تلگرام طی گزارشی از کلیه کاربران بابت گزارش‌های مردمی تشکر کرد و گفت به لطف این گزارش‌ها امروز توانستیم 164 کانال عمومی دیگر که به تبلیغات ایده‌های تروریستی می‌پرداخت را بلاک کنیم.بنابراین با توجه به این گزارش‌ها، طی دو سه روز اخیر 242 کانال مربوط به داعش و گروه‌های تروریستی در تلگرام مسدود شد.  	