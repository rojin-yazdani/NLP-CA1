 		امروزه در سراسر جهان اکثریت مردم به اینترنت دسترسی پیدا کرده اند و این موضوع باعث شده تا برای سرگرم کردن خود در اینترنت به جست و جو بپردازند و یا در شبکه های اجتماعی عضو شوند.  به گزارش باشگه خبرنگاران، در ایران آمار نشان میدهد که 50 میلیون کاربر عضو پیام رسان تلگرام هستند. آیا عضویت در پیام رسان ها یا شبکه های اجتماعی سودی برای صاحبان آنها دارد؟ فیس بوک (Facebook‌) با ۱.۲ میلیارد کاربر به عنوان محبوب ترین شبکه اجتماعی به حساب می آید. شبکه گوگل پلاس (Google+‌) با ۵۴۰ میلیون کاربر در رده دوم قرار گرفته است. شبکه لینکدین (Linkedin‌) با ۴۰۰ میلیون کاربر و شبکه توئیتر (Twitter‌) با بیش از ۳۰۰ میلیون کاربر در رده های بعدی قرار گرفتند و جزو محبوب ترین شبکه‌های اجتماعی موجود در دنیا به حساب می آیند.شبکه های اجتماعی از چه راهی درآمد کسب میکنند؟ کاربران با وارد کردن اطلاعات شخصی شان در فضای مجازی و روابطی که با دوستان خود در این فضا ایجاد می کنند و یا با جست و جوی مطالب مورد علاقه خود، مطالبی که می نویسند و زمان حضورشان در این فضا، اطلاعاتی را به صاحبان شبکه اجتماعی در مورد الگوی رفتاری و علایق‌شان میدهند و این دقیقا همان چیزی است که مبنای قراردادهای کسب و کار و تبلیغات قرار میگیرد. شبکه های اجتماعی این اطلاعات را بدست می آورند و بر اساس آن از طریق تبلیغات کسب درآمد می کنند. برخی از این نرم افزارها وابسته به سرویس های جاسوسی هستند و نیازی به تبلیغات ندارند و یا برخی دیگر، به شرکت های تجاری تعلق دارند و به درآمد از طریق تبلیغات قانع نیستند. این نرم افزارها برای کسب درآمد، به فروش اطلاعات کاربران خود می پردازند. به عنوان مثال واتس اپ اطلاعات 450 میلیون کاربر را در اختیار دارد و بنا به تاکید زاکربرگ، این شرکت بیش از 19.5 میلیارد دلار می ارزد. این در حالی است که قیمت بودجه ناسا 18 میلیارد دلار تعریف شده است. یعنی ارزش مالی واتس اپ از بودجه سازمان ناسا بیشتر اعلام شده است.طبق گزارش K-10 شرکت فیسبوک به ازای هر کاربری که در این شبکه اجتماعی حساب باز میکند حدود 5.3 دلار درآمد کسب می کند در حالی که این شرکت هیچ هزینه ای از کاربران دریافت نمی کند و تمامی امکانات آن رایگان است. اما از تبلیغاتی که توضیح داده شد بهره میبرد و از اطلاعات کاربران درآمد کسب میکند. درآمد گوگل از کاربران ایرانی چقدر است؟ تقریبا تمام درآمد گوگل از تبلیغات به دست می آید و بخش ناچیزی از آن به فروش و گرفتن حق اشتراک برای خدمات خود، برمی گردد. 97 درصد درآمد گوگل از طریق پرداخت کلیکی تامین می‌ شود و درآمدهای غیرتبلیغاتی تنها ۳ درصد کل درآمدهای این شرکت را تشکیل می‌دهند.هر کاربر ایرانی به طور متوسط روزانه پنج بار از گوگل استفاده می کند که با احتساب حدود 35 میلیون کاربر اینترنت در ایران، گوگل سالانه بالغ بر 800 میلیارد تومان از کاربران ایرانی سود کسب می کند. سود گوگل از کاربرانش توسط کلیک آنها روی لینک های تبلیغاتی ظاهر شده در نتایج جست و جو است.طبق بررسی ها مشخص شده است 40 درصد کلیک های کاربران ایرانی روی لینک های تبلیغاتی گوگل بوده است که درآمد سالیانه گوگل از هر کاربر حدود 7/3 دلار است و در مجموع این موتور جست و جو طی یک سال 277 میلیون دلار از ایرانی ها درآمد داشته است. کاربران ایرانی روزانه 25 میلیون بازدید از گوگل دارند که همین موضوع باعث شده تا گوگل اولین سایت پربازدید در کشور ما باشد و ایران دومین رتبه استفاده کنندگان از گوگل را داشته باشد. 		 	