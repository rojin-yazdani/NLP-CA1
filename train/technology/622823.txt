 		معاون وزیر ارتباطات گفت: شمار کاربران اینترنت در کشور از 3 میلیون و 400 هزار نفر به 34 میلیون و 500 هزار نفر رسیده است.به گزارش فارس، حسین مهری عصر امروز در جمع خبرنگاران با اشاره به اینکه در دولت تدبیر و امید پهنای باند اینترنت 6.5 برابر در کشور افزایش پیدا کرده است، اظهار داشت: کاربران اینترنت از 3 میلیون و 400 هزار نفر به 34 میلیون و 500 هزار نفر رسیده است.وی بابیان اینکه محتوای شبکه ملی اطلاعات از 10 درصد به 40 درصد رشد داشته است، تصریح کرد: در گذشته 90 درصد محتواهای شبکه ملی اطلاعات خارجی بود که اکنون به 60 درصد رسیده است و امید می‌رود در برنامه ششم به 20 درصد برسد.مهری با اشاره به اینکه 18 هزار و 700 روستا در کشور در دولت تدبیر و امید دارای اینترنت شده‌اند، گفت: در این دولت، سرویس‌های پستی از هفت سرویس به 23 سرویس افزایش یافته است.معاون وزیر ارتباطات و فناوری اطلاعات از توسعه فیبر نوری و ایجاد شبکه ملی اطلاعات خبر داد و ابراز امیدواری کرد با فراهم‌سازی این زیرساخت‌ها کسب‌وکارها توسعه یابد. 		 	