 		به‌منظور تشویق مردم به پیاده‌روی، یک شرکت نوپای انگلیسی نرم‌افزار جدیدی را معرفی کرده است که برحسب تعداد قدم‌هایی که فرد در یک روز برمی‌دارد، به وی پول نقد الکترونیکی می‌دهد.به گزارش باشگاه خبرنگاران جوان، به‌منظور تشویق مردم به پیاده‌روی، یک شرکت نوپای انگلیسی نرم‌افزار جدیدی را معرفی کرده است که برحسب تعداد قدم‌هایی که فرد در یک روز برمی‌دارد، به وی پول نقد الکترونیکی می‌دهد. نرم‌افزار« بیت واکینگ» ( Bitwalking) به‌زودی برای کاربران اندروید و iOS در کشورهای انگلستان، کنیا، مالاوی و ژاپن در دسترس خواهد بود. واحد پول بیت واکینگ، «بیت واکینگ دلار» یا BW$ است که درواقع یک واحد پول واقعی است و سیستم پاداش یا بازی یا نرم‌افزاری برای تناسب‌اندام محسوب نمی‌شود. کاربران باید درمجموع 10،000 قدم (5 مایل) طی کنند تا یک بیت واکینگ دلار به دست بیاورند (BW$1). حداکثر پولی هر فرد در یک روز از این طریق می‌تواند کسب کند 3 بیت واکینگ دلار است. این پول را فقط در بازارهای داخلی این برنامه می‌توان خرج یا با پول واقعی مبادله کرد.به نقل از وب‌سایت این شرکت، نرم‌افزار بیت واکینگ بیشتر برای کشورهای توسعه‌نیافته‌ای مناسب است که کارگران آن به‌زحمت روزی یک دلار درآمد دارند. بنابراین با نصب این نرم‌افزار روی گوشی‌های خود می‌توانند تا سه برابر بیشتر از درآمد خود پول به دست بیاورند.پایه‌گذاران این برنامه، نیسان بهار و فرانکی ایمبِسی توانستند برای سرمایه‌ی اولیه کار بیش از10 میلیون دلار از طریق سرمایه‌گذاری ژاپنی‌ها به دست بیاورند و در راه‌اندازی یک واحد پولی جدید و تأسیس بانکی که نقل و انتقالات مالی را تأیید کند، استفاده کنند. آن‌ها امیدوارند که در آینده فروشگاه‌های اینترنتی بیشتری از «بیت واکینگ» استقبال کنند. البته گفته‌شده که چند تولیدی معروف کفش علاقه‌مندی خود را برای همکاری اعلام کرده‌اند که فعلاً نامشان اعلام نمی‌شود. به‌علاوه یک بانک انگلیسی نیز ظاهراً برای برپایی یکی از بزرگ‌ترین جشنواره‌های موسیقی سال آینده در یکی از کشورهای دنیا با بیت واکینگ اعلام همکاری کرده است.  		 	