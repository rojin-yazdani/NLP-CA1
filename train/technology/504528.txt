 		آمریکا همزمان با حملات سایبری سال ۲۰۱۰ به ایران و با کمک ویروس استاکس نت، حملات گسترده دیگری را نیز با استفاده از نسخه آپدیت شده همین ویروس به تاسیسات هسته ای کره شمالی انجام داده بود که ناکام ماند.به گزارش مهر، در سال های اخیر، جنگ نامرئی بین کشورهای مختلف آغاز شده که به حملات سایبری و مختل شدن فعالیت سایت ها، سازمان ها یا تاسیسات هسته ای منجر شده است.رویترز  در خبری نوشت: «تاسیسات هسته ای ایران تنها سایتی نیست که توجه امریکایی ها را به خود جلب کرده بلکه اخبار منتشر شده، نشان می دهد که امریکا با استفاده از ویروس استاکس نت به تاسیسات هسته ای کره شمالی در سال های ۲۰۱۰ و ۲۰۱۱ میلادی (پنج سال گذشته) نیز حمله کرده بود که این حملات سایبری ناکام ماند. دولت امریکا با استفاده از ویروس استاکس نت و همزمان با حمله سایبری به ایران در سال ۲۰۱۰ با نسخه دیگری از همین ویروس تاسیسات هسته ای کره شمالی را مورد هدف قرار داده بود که ناکام ماند.سازندگان ویروس Stuxnet، ویروسی را برنامه نویسی کرده بودند که به محض روبرو شدن با تنظیمات کره ای زبان یک دستگاه آلوده یا دارای باگ امنیتی، فعال می شد. رویترز این حمله را بسیار شبیه به حمله ای می داند که به تاسیسات هسته ای ایران صورت گرفته بود. 	