 		بررسی های صورت گرفته گویای آن است که در روز 23 تیرماه همزمان با پایان یافتن مذاکرات هسته ای، در توئیتر حدود 30 هزار توییت مرتبط با توافق منتشر شده است.به گزارش ایسنا، دور پایانی مذاکرات هسته‌ای از ششم تیرماه آغاز و با تمدید دو نوبت پس از ضرب‌الاجل 10 تیر، سرانجام روز سه‌شنبه 23 تیرماه 1394 پس از 18 روز بحث و گفت‌وگوی فشرده و جدی با دستیابی به توافق جامع هسته‌ای پایان یافت.در دور پایانی پس از 13 سال وچهار ماه طولانی‌ترین مذاکرات و مساله سیاسی و بین‌المللی میان ایران و کشورهای غربی خاتمه یافت و دو طرف بر سر یک برنامه جامع اقدام مشترک به توافق رسیدند.”سامانه هوشمند پایشگر” در یک فاز تحقیقاتی به بررسی دور پایانی مذاکرات ایران و 5+1 و حواشی آن در بسترهای خبر و شبکه های اجتماعی پرداخته که نتایج آن جالب توجه است.آمارهای روی بستر توییتر نشان می دهد از روز ابتدایی یعنی ششم تیرماه 1394 تا بیست و سوم تیرماه بالغ بر یک میلیون محتوا توسط کاربران توییتر منتشر شده که به شناسایی و بررسی توییت های مرتبط با مذاکرات و توافق اقدام شده است. تنها در روز توافق یعنی 23 تیرماه، حدود 30 هزار توییت مرتبط با توافق منتشر شده که نشانگر رشدی 218 درصدی نسبت به روز قبل است.تحلیل ها روی بستر توییتر نشانگر این است که که در این بازه زمانی، دکتر روحانی 1782 بار با منشن Rouhani_ir@ و جواد ظریف 1448 بار با منشن JZarif@ توسط کاربران توییتر مورد خطاب قرار گرفته‌اند. در بین سران خارجی مذاکرات وین نیز جان کری، وزیر امور خارجه امریکا با بیش از 328 بار خطاب توسط منشن JohnKerry@ در صدر سران خارجی مذاکرات قرار دارند. همچنین هشتک IranDeal# در صدر برترین هشتک های مورد استفاده کاربران توییتر در سطح جهانی قرار گرفت.توییت سران خارجی باهشتگIranDeal # #IranTalkمنتشرشد. توییت انگلیسی ظریف در کمتر از یک ساعت حدود 4000بار بازنشر شد.همچنین تا عصر روز 23 تیر، توییت ظریف بیش از 9000 بار برگزیده کاربران توییتر (Favourite) وبیش از 7500 بار بازنشر شد. اکانت منتسب به رییس جمهور، حسن روحانی بلافاصله توییت وزیر امور خارجه را ریتوییت وشروع به اطلاع‌رسانی در این زمینه کرد.اما سامانه مذکور به بررسی تاثیر مذاکرات و توافق بر روی احساسات و افکار عمومی در بستر شبکه های اجتماعی با استفاده از شکلک های مورد استفاده کابران در محتواهای منتشر شده نیز پرداخته است. این تحقیقات نشان دهنده سیر صعودی استفاده از شکلک‌های شاد در طول بازه زمانی مذاکرات و رشد چند برابری این شادی در روز توافق است.  	