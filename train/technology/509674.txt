 		از قدیم گفتند هر ارزونی بی دلیل نیست، ما هم قصد داریم در این گزارش از وای فای رایگان و ارزانی که خیلی از اماکن عمومی در اختیار کاربران قرار می دهند صحبت کنیم و شما را با خطرات آن آشنا کنیم.به گزارش باشگاه خبرنگاران طبق آمار سایت های معتبر،ایران در دانلود برنامه ها رتبه بالاییرا به خود اختصاص داده و همیشه جز پنج کشور اول دانلود کننده است و همین موضوع موجب شده برای بالا نگه داشتن این رکورد همه جا دنبال اینترنت بگردیم.شاید فکر کنید بیشترین  استفاده از اینترنت در ایران  دانلود جزوه های دانشگاهی یا انجام پروژه های محل کار باشد اما اینطور نیست، بلکه برای چت کردن و حضور در صفحات اجتماعی است که خیلی از ما کاربران با خریدن بسته های اینترنتی از اپراتورهای همراه خیال خود را راحت کرده ایم اما متاسفانه این بسته های همراه همیشه نیستند و گاهی قطع و وصل می شوند و به دلیل هزینه بالا خیلی هم زود تمام می شوند.به همین دلیل هر وقت وارد هتل،کتابخانه، رستوران و یا مکان های فرهنگی می شویم که اینترنت وای فای رایگان دارند اول پسورد اینترنت آنها را می پرسیم. اینترنت های رایگان که هانی پات ها نام دارند همیشه مشخص نیست از سمت چه کسی پشتیبانی می شوند و با اطلاعات ما چه می کنند.این نوع اینترنت ها محل های مناسبی برای متصل شدن هکر ها هستند چون بدون هیچ رد و نشانی وارد این سیستم شده و پس از برداشت اطلاعات شخصی ما به راحتی هم ناپدید می شوند.در همین راستا محمد خوش نویس کارشناس امنیت شبکه در گفتگو با خبرنگار باشگاه خبرنگاران گفت: در بعضی از زمان ها این هکرها همانند افراد عادی عضوی از این شبکه هستند و گاهی هم آنها این بستر را فراهم کرده تا به اطلاعات کاربران دست یابند.وی افزود: معمولاهکرها با ورود به گوشی های ما قصد دارند اطلاعات شخصی مثل رمز و شناسه های ایمل ها و حساب های بانکی،عکس های شخصی،تماس ها و پیامک ها ما را بدست آورند.با انجام این کارها دیگر هدفی ساده برای سواستفاده گر ها نباشیدمعمولا برای وصل شدن به این نوع اینترنت ها باید ریسک لو رفتن اطلاعات شخصی را بپذیریم و در واقع به یک هدف ساده برای سواستفاده گرهای دنیای نت تبدیل بشویم اما این به معنای غیر قابل اعتماد بودن اینترنت های رایگان نیست بلکه اشخاصی که به آنها متصل می شوند این فضا را نا امن می کنند.حسین رمضانی معاون امور بین الملل پلیس فتا در گفتگو با خبرنگار باشگاه خبرنگاران اظهارداشت: برای استفاده از این اینترنت ها حتما از مسئولین این وای فا ها کد و پسورد دقیق را دریافت کرده و مطمئن شوید آدرس این وای فای دقیق و درست است چون ممکن است کابران بجای اینترنت آن مکان از وای فای مجرمان استفاده کنند.وی تاکید کرد: به هیچ عنوان با این نوع اینترنت ها کارهای بانکی خود را انجام ندهند و اطلاعات شخصی و خاص مثل رمز عبور در آنها وجود نداشته باشد و حتما فایروال ها یا دیوار آتش و برنامه های امنیتی گوشی خود را به روز نگه دارید. توصیه آخر اینکه اگر اطلاعات شخصی داخل گوشی شما برایتان اهمیت بسزایی دارد حتما از اینترنت های همراه گوشی خود استفاده کنید. 	