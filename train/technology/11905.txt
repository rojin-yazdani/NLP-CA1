وزیر ارتباطات و فناوری اطلاعات از ایجاد کمیسیون مشترک در حوزه ارتباطات با کشور فرانسه خبر داد و گفت :  مذاکره برای مشاوره فرانسه در ساخت ماهواره ملی اغاز شد.به گزارش خبرنگار مهر ،  محمود واعظی عصر امروز دوشنبه با وزیر تجارت خارجی فرانسه و هیئت همراه ان در وزارت ارتباطات و فناوری اطلاعات دیدار کرد.وی با اشاره به جزئیات این دیدار و توافقات صورت گرفته در این زمینه گفت :  بعد از توافق وین ،  مذاکرات بسیاری با کشورهای مختلف صورت گرفته است و فرانسوی‌ها برای همکاری با ایران اقبال خوبی نشان داده اند.وی با اشاره به حضور هیئت اقتصادی فرانسه و 150 شرکت فرانسوی در ایران افزود :  هم اکنون دو وزیر تجارت خارجی و کشاورزی به همراه تعداد زیادی شرکت فرانسوی که هر شرکت مربوط به بخش مخابرات و ماهواره هستند در این دیدار حضور یافتند.واعظی با اشاره به 4 محور توافق صورت گرفته با هیئت فرانسوی گفت :  مذاکرات برای مشاوره گرفتن از فرانسوی‌ها در ساخت ماهواره ملی و ماهواره سنجش از دور و پرتاب ان اغاز شده است. بر این اساس فردا نیز نمایندگان دو شرکت ایرباس و تالس با رئیس سازمان فضایی دیدار خواهند داشت.وی از موضوع ساخت تجهیزات مخابراتی به عنوان دومین محور این مذاکرات نام برد و گفت :  در گذشته نیز همکاری‌های مثبتی در زمینه شبکه با شرکت‌های فرانسوی انجام شده است.واعظمی ،  مشاوره ،  مطالعات تحقیقاتی و پژوهشی در زمینه امنیت شبکه و کیفیت از دیگر محورهای این مذاکرات عنوان کرد و گفت :  یکی از اپراتورهای بزرگ فرانسه با نام اورنج که در 28 کشور دنیا فعال است برای همکاری بیشتر با اپراتورهای موبایل و نیز تولید کارت هوشمند و سیمکارت ابراز تمایل کرده اند.وی افزود :  این اپراتور در حال مذاکره با یکی از اپراتورهای کشور است تا بخشی از سهام این اپراتور را خریداری کند. همچنین کمپانی اورنج برای حضور در اپراتور مجازی موبایل ایران نیز تمایل دارد.وزیر ارتباطات و فناوری اطلاعات از توافق برای تشکیل کمیسیون مشترک فناوری اطلاعات و ارتباطات و فضا میان ایران و فرانسه خبر داد و تصریح کرد :  قرار است در خصوص این 4 محور توافقات نهایی تا زمان سفر رئیس جمهور به پاریس انجام شود.وی با اشاره به افتتاح مرکز تجاری فرانسه در تهران گفت :  در این توافقات مقرر شد برای تکمیل پروژه‌ها روابط بانکی با ایران و بیمه کوفاس برای تراکنش‌های مالی و بیمه‌ای به شرایط عادی برگردد.واعظی با اشاره به اینکه مقدمات کار پس از سفر هیئت‌های خارجی به ایران فراهم می‌شود ،  گفت :  مذاکره بر روی کارهای کوچک به سرعت انجام می‌شود اما مذاکرات برای پروژه‌های بزرگ زمان بر است با این حال پیش بینی می‌کنیم زمانی که تحریم‌ها به صورت کامل برداشته شود اواخر امسال و در فروردین ماه سال اینده نتیجه این مذاکرات برای مردم ملموس شود.وی بااشاره به نقش فرانسه در مذاکرات 1 + 5 گفت :  روابط ایران و فرانسه از گذشته تاکنون فراز و نشیب‌های بسیاری داشته اما هم اکنون دو طرف تصمیم گرفتند اسم جدیدی از روابط را اغاز کنند.وزیر ارتباطات و فناوری اطلاعات با بیان اینکه بر اساس سیاست‌های اقتصاد مقاومتی بدنبال روابط عادلانه هستیم اضافه کرد :  در مذاکرات با فرانسه علاوه بر تکنولوزی پیشرفته موضوع جذب سرمایه گذاری خارجی نیز مورد توجه قرار گرفته است و به زودی شرایط همکاری و حجم و سرمایه گذاری مشخص می‌شود. در این دیدار ماتیاس فکل وزیر تجارت خارجی فرانسه گفت :  با اجرای توافق وین مرحله جدیدی از مناسبات و روابط میان دو کشور اغاز شده است و ما امادگی داریم در همه زمینه‌ها با توجه به تنوع صنایع با ایران همکاری کنیم. واعظی با اشاره به پیشنهاد ایجاد کمیسیون مشترک بین دو وزارتخانه برای همکاری‌های اینده و مبادلات تجاری گفت :  امروز توافقات فراوانی با وزارت ارتباطات داشتیم و امیدواریم تا 17 نوامبر که اقای روحانی رئیس جمهور ایران به فرانسه سفر می‌کند گامهای مهمی در خصوص این مذاکرات برداشته شود.