 		سرعت اتصالات ثابت با رشدی ۲.۴ برابری مواجه خواهد شد و از ۷ مگابیت بر ثانیه در سال ۲۰۱۵ به ۱۶.۵ مگابیت بر ثانیه در سال ۲۰۲۰ می‌رسد.به گزارش تسنیم، تحلیل‌های جهانی نشان می‌دهد ترافیک IP منطقه خاورمیانه و آفریقا طی چهار سال آینده با رشدی شش برابری به نسبت سال 2015 مواجه خواهد شد.نرخ رشد این بخش در منطقه مورد بحث سالانه 41 درصد خواهد بود و ترافیک ماهانه IP در سال 2020 به 10.9 اگزابایت می‌رسد.آمارها نشان می‌دهد میزان ترافیک ماهانه IP در سال 2015 حدود 1.9 اگزابایت در این منطقه بوده است.این در حالی است که ترافیک اینترنت در این بازه زمانی با رشد 6.1 برابری مواجه خواهد شد و به ظرفیت ماهانه 10.3 اگزابایت در سال 2020 می‌رسد.ظرفیت ماهانه ترافیک اینترنت در سال گذشته میلادی 1.7 اگزابایت بود.ظرفیت این ترافیک در سال 2020 به صورت روزانه 340 پتابایت خواهد بود در حالیکه سال گذشته 60 پتابایت روزانه بود.براساس این گزارش که سیسکو منتشر کرده در منطقه خاورمیانه و آفریقا بالغ بر 51 درصد ترافیک اینترنت تا سال 2020 مختص شبکه‌های ثابت و وای‌فای خواهد بود؛ سهم این شبکه‌ها از ترافیک اینترنت در سال 2015 بالغ بر 60 درصد بوده است.همین شبکه‌ها در بازه زمانی چهار سال آینده بالغ بر 51 درصد ترافیک شبکه‌های IP را نیز شامل خواهند شد.براساس گزارش ارائه شده تا افق 2020 حدود 40 درصد اتصالات پهن باند این منطقه با سرعتی بیش از 5Mbps خواهد بود و سرعت 20 درصد اتصالات نیز به بیش از 10Mbps خواهد رسید.در همین بازه زمانی سرعت 5.5 درصد اتصالات بیشتر از 50Mbps خواهد بود و 8.3 اتصالات هم سرعتی بیشتر از 25Mbps خواهند داشت.بنابراین به شکل میانگین سرعت اتصالات ثابت با رشدی 2.4 برابری مواجه خواهد شد و از 7 مگابیت بر ثانیه در سال 2015 به 16.5 مگابیت بر ثانیه در سال 2020 می‌رسد. 		 	