 		اخیرا پیامکی حاوی ویروس به گوشی های آیفون ارسال می شود که به سرعت گوشی را کند و دچار اختلال می کند و این امر در بعضی مواقع موجب صدمه زدن به گوشی می شود.به گزارش باشگاه خبرنگاران، آیفون یک گوشی هوشمند تلفن همراه است که در روز ۹ ژانویه ۲۰۰۷ توسط استیو جابز،مدیر عامل وقت شرکت اپل معرفی شد. این گوشی از یک صفحه حساس لمسی بهره می‌گیرد،که می‌توان با آن تایپ کرد،شماره گرفت و برنامه‌های گوناگون مبتنی بر وب و سیستم‌عامل iOS را اجرا کرد.اما این بار ویروسی کاربران آیفونی را تهدید می کند که از طریق پیامک منتقل می شود و این زنگ خطر برای کسانی است که از گوشی های هوشمند آیفون استفاده می کنند.اخیرا ویروس جدیدی وارد سیستم عامل های ios شده است که کل سیستم تلفن همراه شما را مختل می کند. این ویروس پس از آنکه به صورت پیامک وارد سیستم های عامل ios شد،به سرعت تلفن همراه شما را از کار می اندازد.این ویروس سیل عظیمی از شکایات افراد را در توئیتر به دنبال داشته است و اکنون اپل در حال پیگیری این موضوع و حل این مشکل است و در این مدت کاربران باید از باز کردن پیام های مشکوک جلوگیری کنند.برای این کار به قسمت System Setting- Notification- massages- show preview- رفته و آن را به حالت off در آورید.البته این مطمئن ترین راه نیست و این ویروس ممکن است راه دیگری برای نفوذ به تلفن همراه شما پیدا کند.پیامک حاوی ویروس به شکل زیر است:لازم به ذکر است کاربران می توانند این اعتراضات را به صورت #iphone در توئیتر ملاحظه کنند. 		 	