 		یاهو با عرضه یک برنامه همراه جدید موسوم به mail به کاربران امکان داده تا حساب های کاربری دیگری به غیر از ایمیل یاهو و از جمله جیمیل گوگل را مدیریت کنند.به گزارش فارس، این برنامه همراه اولین بار دو ماه قبل و با پشتیبانی از حساب های کاربری هات میل، اوت لوک و AOL عرضه شده بود. اما حالا جیمیل رقیب مهم ایمیل یاهو نیز به مجموعه ایمیل های مورد پشتیبانی برنامه همراه mail یاهو اضافه شده است.با افزودن حساب های کاربری ایمیل مختلف به برنامه مذکور می توان تا 200 ایمیل تازه دریافت شده را مشاهده و مدیریت کرد.همچنین می توان به همین روش به کل آرشیو جیمیل دسترسی یافت و از امکاناتی همچون ضمیمه کردن اسناد مختلف و ... نیز استفاده کرد.جستجو در کل فهرست های تماس و حساب های کاربری گوناگون با استفاده از یک رابط کاربری واحد نیز برنامه همراه یاد شده را بیش از گذشته جذاب کرده است. مدیریت هوشمند فهرست تماس ها در این برنامه افزودن آدرس ایمیل افراد را به طور هوشمند و بر مبنای سابقه ارسال ایمیل در زمان نگارش نامه های الکترونیک ممکن می کند. این برنامه با دو سیستم عامل iOS و Android سازگاری دارد. 	