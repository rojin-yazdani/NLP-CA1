 		برنامه جعلی که اطلاعات بیش از نیم میلیون حساب کاربری کاربران اینستاگرام را به سرقت برده بود از روی فروشگاه گوگل پلی و اپل حذف شد.به گزارش ایرنا از مرکز ماهر، برنامه جعلی InstaAgent اعتبارنامه های لاگین کاربران اینستاگرام را جمع آوری کرده و آنها را به صورت رمزگذاری نشده برای سروری ارسال می کند؛ سپس نام کاربری و رمزعبور حساب های اینستاگرام به صورت متن ساده برای سرورهای ناشناخته ارسال می شود.تعدادی برنامه تبلیغاتی دیگر که عملکردی مشابه با InstaAgent دارند همچنان برروی فروشگاه ها وجود دارد و اینستاگرام نسبت به استفاده از آن ها هشدار داده است.کاربران باید آگاه باشند که پس از دانلود این برنامه ها، حساب کاربری آنها در معرض خطر قرار می گیرد. به کاربران توصیه می شود تا این برنامه ها را حذف کنند، رمزعبور خود را تغییر دهند و حساب کاربری خود را رصد کنند.به کاربرانی که از اطلاعات لاگین یکسان برای سایر سرویس ها استفاده می کنند توصیه می شود تا حساب کاربری خود را مانیتور کنند و در اسرع وقت رمز عبور خود را تغییر دهند. 		 	