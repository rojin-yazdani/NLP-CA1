 		دبیر شورای عالی فضای مجازی کشور بر توسعه نقش سازمان ها برای حرکت به سمت پروژه های بزرگ ملی و ورود به بخش اقتصادICT خدماتی و صنعتی در کشور تاکید کرد.به گزارش روابط عمومی مرکز ملی فضای مجازی کشور، دکتر سیدابوالحسن فیروزآبادی در دیدار با رئیس و اعضای سازمان نظام صنفی رایانه ای تهران گفت: شورای عالی و مرکز ملی فضای مجازی به عنوان یک نهاد توسط مقام معظم رهبری تشکیل شده است و پنج ماموریت بزرگ در حوزه های مدیریت کلان، سیاستگذاری، برنامه ریزی، رصد و هماهنگی بر عهده دارد.وی درخصوص اهمیت اقتصاد ICT در کشور گفت:مرکز ملی فضای مجازی کشور باید در فضای اقتصادی نقش بیشتری داشته باشد و برهمین اساس تصمیم گرفتیم یکی از معاونت های این مرکز را با گرایش اقتصادی فعال کنیم چرا که اقتصاد ICT می تواند باعث سرعت گرفتن پيشرفت کشور در حوزه هاي گوناگون شود.دکتر فیروزآبادی با بیان این که براساس مطالعه صورت گرفته دو برنامه کوتاه مدت و بلند مدت برای رفع مشکل اقتصاد کشور در دوران پسا برجام وجود دارد، تصریح کرد: در برنامه بلند مدت باید خدمات توسعه یابد و بخش خصوصی در حوزه ICT می تواند برای توسعه حوزه ICT خدماتی و صنعتی فعالیت کند.رئیس مرکز ملی فضای مجازی با اشاره به این که باید به توان داخلی تکیه کنیم و منتظرسرمایه گذاری خارجی نباشیم، گفت: معتقدم شرکت های بزرگ خارجی درحوزه توسعه اینترنت در کشور سرمایه گذاری نکرده و در حوزه های صنایع پایه ورود خواهند کرد بنابراین باید خودمان با عنايت به مباني اقتصاد مقاومتي در این حوزه فعالیت كنيم.وی با تاکید بر این که نيازمند نگاه ملي و درون زا در فضاي مجازي هستيم اظهار داشت: سازمان نظام صنفی می تواند در پروژه های بزرگ ملی ورود کرده و مدل اقتصادی تعریف کند تا ما بتوانیم براساس آن اقتصاد را توسعه دهیم و در صورتی که مدل خوبی ارایه شود از آن حمایت خواهیم کرد.وی درخصوص اهمیت رصد در فضای مجازی نيز افزود: باید در فضای مجازی رصد داشته باشیم تا متناسب با تحولات بتوانیم حرکت کنیم. رصد فضای مجازی فقط محاسبه میزان تأثير فناوری اطلاعات در GDP نیست و دغدغه هایی همچون اشتغال جوانان و ارایه محتوای مناسب نیز مطرح است، بنابراین سازمان نظام صنفی رایانه ای می تواند در کمیسیون های متعدد خود در این زمینه گزارش ارایه دهد.رئیس مرکز ملی فضای مجازی کشور اظهار داشت: زمانی که تکنولوژی متولد می شود بحث امنیتی، فرهنگی و اجتماعی آن دیده می شود و براساس آن مدل های اقتصادی مشخصی شکل می گیرد اما در كشور ما گاهي به مدل های اقتصادی، اجتماعی و فرهنگی که باعث شده آن تکنولوژی شکل بگیرد توجه لازم نمی شود بنابراین با مشکلاتي در زمینه ICT که یک طرف آن انسان و فکر انسان است و روابط پیچیده ای وجود دارد مواجه هستیم.دکتر فیروزآبادی با اشاره به این که در نظام های غربی نیز در این زمینه مشکلات فراواني وجود دارد، افزود: واقعیت این است که ساختارهای ما براي مدیریت این فضا بايد آمادگي بيشتري داشته باشند. البته خوشبختانه اولین اقدام که شکل گیری نهادهای متناسب در این حوزه است در کشور صورت گرفته که از آن جمله سازمان نظام صنفی رایانه ای است اما تاکنون سرعت رشد آن خوب نبوده که امیدواریم این نهاد آمادگی ذهنی و عملی خود را ارتقا دهد تا بتوانیم با همکاری مشترک ماموریت های ابلاغي از سوی مقام معظم رهبری را اجرایی کنیم.رئیس مرکز ملی فضای مجازی کشور با اشاره به این که سازمان نظام صنفی رایانه ای نیز با توجه به این که سازمانی نو در این عرصه است برای انجام ماموریت خود کار سختی در پیش خواهد داشت، تصریح کرد: برای مشارکت سازمان نظام صنفی رایانه ای در تصمیمات کلان و سیاستگذاری در این حوزه که ایده آن براساس تبدیل دولت متصدی به دولت رگولاتور و مشارکت حداکثری سازمان های مردم نهاد در اداره دولت شکل گرفته است، باید این سازمان بتواند خود را برای ایفای این نقش آماده کرده، به استانداردهای لازم برساند و قواعد لازم را رعايت كند. 		 	