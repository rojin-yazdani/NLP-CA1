 		کاربران اسمارت فون ها با استفاده از برنامه «اینترنت اسپید» می توانند از سرعت ارسال و دریافت اطلاعات آگاهی پیدا کنند.به گزارش مهر، اپلیکیشن های بسیاری تولید و روانه بازار فناوری می شوند اما برخی از آنها مانند برنامه سنجش سرعت اینترنت برای هر اسمارت فونی لازم است تا بتوان از میزان سرعت و دریافت دیتاها اطلاع پیدا کرد.اسمارت فون ها از شکل گذشته خود فاصله گرفته اند تا تبدیل به گوشی های هوشمندی شوند که بتوانند بسیاری از نیازهای روزمره کاربران خود را مرتفع کنند. این برنامه Internet Speed Meter نام داشته و به کاربرانش اجازه می دهد تا سرعت دانلود، آپلود و ... را مشاهده کنند.با استفاده از این اپلیکیشن می توان به مدیریت اینترنت پرداخت و کیفیت اتصال به شبکه ها را مورد بررسی قرار داد. برای مثال، در حال وبگردی و دانلود مطالب مختلف هستید اما ناگهان سرعت اینترنت کاهش پیدا می کند. در این مواقع دانلود مطلب را حذف می کنید تا با سرعت بیشتری به وبگردی خود ادامه دهید.از دیگر امکانات این نرم افزار می توان به ایجاد یک میان بر در نوار ابزار بالای گوشی را نام برد که به کاربران اجازه می دهد بدون باز کردن و مراجعه دائمی به این برنامه بتوانند سرعت دریافت و اطلاعات را در نوار ابزار بالا مشاهده کنند.با کمک این نرم افزار می توان میزان ترافیک مصرفی، میزان مصرف، حجم باتری و ... را نیز در اختیار داشت.  	