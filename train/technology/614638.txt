 		کارشناسان شرکت‌های امنیت سایبری کاسپرسکی و سیمانتک اعلام کردند که موفق به کشف یک بدافزار پیش‌رفته جاسوسی شده‌اند که با سرویس اطلاعاتی یک کشور در ارتباط است.به گزارش ایسنا، کارشناسان شرکت‌های امنیت سایبری کاسپرسکی و سیمانتک موفق به کشف بدافزار پیش‌رفته جاسوسی با نام Project Sauro Remsec Strider شده‌اند. به گفته مقامات شرکت سیمانتک این بدافزار برای نفوذ به ۳۶ رایانه در حداقل ۷ سازمان مختلف در سراسر جهان از سال ۲۰۱۱ میلادی به بعد طراحی شده است. تاکنون بدافزار پیشرفته جاسوسی از اشخاص مختلفی در روسیه، ایرلاین‌های چین، یک سازمان در سوئد و سفارت بلژیک جاسوسی کرده است.همچنین شرکت «کاسپرسکی» اعلام کرد، در این فهرست می‌توان نام مراکز تحقیقات علمی، تاسیسات نظامی، شرکت‌های مخابرات و موسسات مالی را اضافه کرد.این بدافزار پیشرفته به تازگی شناسایی شده است و حداقل از سال ۲۰۱۱ میلادی فعال بوده است. دلیل شناسایی دیر هنگام آن به نوع طراحی خاص بدافزار بر می‌گردد که از الگوهای امنیتی که معمولا کارشناسان برای جستجو بدافزار استفاده می‌کنند، بهره نبرده است. این بدافزار زمانی شناسایی شد که یک سازمان دولتی از شرکت «کاسپرسکی» درخواست کنترل یک فرآیند غیر معمول را در ترافیک شبکه خود داده بود.این بدافزار پشرفته می‌تواند به تمام خطوط شبکه رخنه کند و رمزعبور، کلیدهای رمز، آدرس آی‌پی، فایل‌های پیکربندی و دیگر داده‌های رایانه‌ها را استخراج کند. سپس اطلاعات به دست آمده بر روی یک درایو یواس‌بی ذخیره می‌کند که ویندوز آنها را به عنوان وسیله تایید شده تشخیص می‌دهد.  		 	