 		شاید عده ای هنوز روش پاکسازی cache تلگرام خود را ندادند پس با آموزش زیر همراه باشید.تلگرام در ایران پر طرفدارترین شبکه اجتماعی است که در کنار محبوبیت هایش مشکلاتی نیز دارد. نرم‌افزار تلگرام امکانات بسیار خوبی را در اختیار کاربران قرار می‌دهد، اما با به‌وجود آمدن کانال‌ها برای کاربران خود دردسرهای زیادی ایجاد کرده است.یکی از این مشکلات پشتیبانی نکردن از قابلیت حذف اطلاعات دریافت شده در کانال ها بود و بسیاری از کاربران به‌خصوص کاربران دستگاه‌های اندرویدی که از ظرفیت ذخیره‌سازی محدودی روی دستگاه خود برخوردار بودند با مشکل کمبود فضای خالی روی دستگاه مواجه می‌شدند.این مشکل به گوش سازندگان این نرم‌افزار رسیده و کاربران می‌توانند بدون دردسر و بدون نیاز به نرم‌افزارهای مدیریت فایل، حافظه کش و فایل‌های دانلودی توسط این برنامه را از روی دستگاه هوشمند خود پاکسازی کنند.مدیریت Cache در نسخه جدید تلگرام به شما این امکان را می‌دهد اطلاعات موردنظر مربوط به هر کانال یا همه کانال‌ها را به‌راحتی حذف کرده و در صورت نیاز با مراجعه مجدد به کانال موردنظر، آنها را از سرورهای ابری تلگرام فراخوانی کنید.این قابلیت از نسخه ۳.۳.۲ به بعد به پیام رسان تلگرام افزوده شده و برای سیستم‌عامل اندروید و آی‌او‌اس قابل استفاده است. اما شاید عده ای هنوز روش پاکسازی cache تلگرام خود را ندادند.برای بهره‌مندی از این قابلیت و پاکسازی حافظه کش نرم‌افزار به این روش عمل کنید:۱ـ ابتدا به یکی از آدرس های زیر مراجعه کرده و نرم‌افزار تلگرام نصب شده روی دستگاه هوشمند خود را به جدیدترین نسخه به‌روزرسانی کنید:Android:https://telegram.org/dl/androidiOS: https://telegram.org/dl/ios۲ـ نرم‌افزار را اجرا کرده و پس از مراجعه به منوی اصلی روی Settings فشار دهید.۳ـ اکنون با اسکرول کردن صفحه تنظیمات و مراجعه به بخش Cache Settings گزینه‌های مختلفی برای پاکسازی حافظه کش در اختیار شما قرار می‌گیرد.۴ـ شما می‌توانید با فشار روی گزینه Clear Cache و انتخاب هر یک از موارد دلخواه، عملیات پاکسازی حافظه را آغاز کنید. (عملیات پاکسازی حافظه کش، فقط اطلاعات دریافت شده در حافظه را حذف می‌کند و این اطلاعات اعم از ویدئو، صوت، عکس و… در سرورهای ابری تلگرام موجود بوده و با دسترسی مجدد شما به کانال موردنظر دوباره فراخوانی شده و در اختیار شما قرار می‌گیرد. پس نگران از دست رفتن اطلاعات خود نباشید.)نکته: در سیستم‌عامل آی‌او‌اس می‌توانید حافظه کش مرتبط با چت‌های فرد به فرد را نیز پاکسازی کرده و در سیستم‌عامل اندروید، این پاکسازی محدود به کانال‌ها و سوپر گروه‌ها می‌شود.نکته دیگری که باید به آن توجه داشته باشید مقدار مقابل گزینه‌ Keep Media در صفحه تنظیمات حافظه است. در این بخش می‌توانید مقادیر مختلفی همچون همیشه، یک هفته و یک‌ماه را انتخاب کنید که انتخاب گزینه‌های یک هفته و یک ماه موجب می‌شود تا اطلاعات ذخیره شده در حافظه کش به‌طور خودکار پس از مشاهده نکردن مجدد در مدت زمان مشخص شده، از روی دستگاه حذف شوند.   		 	