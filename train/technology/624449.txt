 		همزمان با عید سعید غدیرخم و در راستای شعار هیچکس تنها نیست، همراه اول به عنوان اپراتور پیشرو، سرویس «وای فای » راه اندازی کرد.به گزارش اداره کل ارتباطات شرکت ارتباطات سیار ایران، با استفاده از این خدمت تمام مشترکین همراه اول می توانند در اماکن عمومی به سادگی از اینترنت «وای فای» که «وای فای اول» نامگذاری شده است، با سرعت ویژه استفاده کنند و یک اتصال پر هیجان را تجربه کنند.  کاربران جهت اتصال به «وای فای اول» که اینترنتی با سرعت بسیار بالاست، فقط کافیست همراه اولی باشند. از جمله مزایای «وای فای اول» تجربه استفاده از اینترنت با سرعت و کیفیت بسیار بالا در مکان های عمومی، اتصال آسان به اینترنت، حفظ باتری تلفن همراه به علت کم مصرف بودن وای فای در مقایسه با دیتای گوشی و مدیریت متمرکز مصرف در قالب بسته نوترینو عنوان شده است.مشترکین برای استفاده از این سرویس می توانند، در مکان هایی که نشان «وای فای اول» را  مشاهده کردند، از اینترنت پر سرعت «وای فای اول» استفاده کرده و تنها کافی است وای فای گوشی خود را روشن و به WiFi Aval متصل شوند.گفتنی است، در «وای فای اول» مصرف اینترنت در قالب حساب نوترینوی مشترک انجام می شود. اگر مشترک بسته نوترینو داشته باشد، مصرف وی در قالب همان بسته انجام شده و در غیر این صورت مصرف مانند مصرف عادی اینترنت محاسبه می شود. به عبارت دیگر فارغ از اینکه کاربر از چه طریق به اینترنت متصل است، تنها یک حساب برای مدیریت آن دارد و آن حساب، نوترینوی مشترک است.در ادامه همراه اول پیشنهاد کرده به دلیل سرعت ویژه «وای فای اول»، مشترک حتماً بسته نوترینو فعال کنند تا مصرف در قالب بسته ها، مدیریت شده و باصرفه تر باشد.در حال حاضر تعداد بسیاری از نقاط در کشور این خدمت را به همراه اولی ها ارائه می دهند. مکان هایی مانند فرودگاه ها، مراکز فرهنگی، مراکز تجاری و نقاط پرتردد دیگر که هر روز به تعداد آن ها افزوده می شود.همراه اولی ها برای مشاهده لیست کامل این نقاط که دارای نشان وای فای اول هستند، می توانند به سایت همراه اول به نشانی  http://mci.ir/WiFiaval  مراجعه کنند. 		 	