 		معاون تجاری مخابرات استان تهران از ارائه‌ی اینترنت اعتباری برای شهروندان تهرانی ساکن در منازل استیجاری خبر داد.محمدرضا بیدخام در گفت‌وگو با خبرنگار ایسنا، اظهار کرد: در آخرین روزهای سال 1393 شرکت مخابرات استان تهران طرح ارائه‌ی اینترنت اعتباری را که پیش از این در یکی از مناطق تهران به شکل آزمایشی اجرا شده بود، در تمام مناطق پایتخت اجرایی کرد تا بدین ترتیب برای تمامی افراد اجاره‌نشین این امکان وجود داشته باشد که به‌طور شش ماهه یا یک ساله نسبت به فعال‌سازی اینترنت مخابرات اقدام کنند.وی همچنین خاطر‌ نشان کرد: برای فعال‌سازی این طرح تنها به مدارک شناسایی و اجاره‌نامه نیاز است و بدین ترتیب هزینه مصرف شش ماهه یا یک ساله از قبل از مستاجران دریافت می‌شود.بیدخام در عین حال اظهار کرد:علاقمندان دریافت این سرویس می توانند به طور شش ماهه یا یک ساله نسبت به فعالسازی بسته هایی با سرعت 512 کیلوبایت یا یک و دو مگابیتی اقدام کنند.معاون مخابرات استان تهران در پاسخ به این سوال که آیا اینگونه واگذاری اینترنت بعدها مشکلی برای مالک ساختمان به دنبال نخواهد داشت، توضیح داد: هزینه مصرف اینترنت به‌طور پیش‌پرداخت از مستاجران دریافت می‌شود و برهمین اساس مالک مشکلی بابت بدهی‌های اینترنتی مستاجران خود نخواهد داشت.وی همچنین یادآور شد: این شیوه از مدت‌ها پیش توسط سایر شرکت‌های ارائه کننده اینترنت نیز اعمال می شده است.هزینه‌های مربوط به این سرویس و تعرفه خرید حجم اضافی در قالب جدول زیر آمده است:  		 	