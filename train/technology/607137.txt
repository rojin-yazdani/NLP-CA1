 		شرکت مایکروسافت قابلیت جدید و مهیجی برای نرم‌افزار groove در ویندوز 10 اضافه کرده است که قادر است موزیک را براساس احساسات کاربر پخش کند.به گزارش ایسنا، شرکت مایکروسافت قابلیت جدید و مهیجی برای نرم‌افزار groove در ویندوز 10 اضافه کرده است که قادر است موزیک را براساس احساسات کاربر پخش کند.اگر در نرم‌افزار groove ثبت نام کرده اید و موزیک مورد علاقه خود را نیافته‌اید، این نرم‌افزار با خواندن احساسات شما موسیقی مورد علاقه‌تان را پیدا خواهد کرد. لیست‌های موسیقی توسط شرکت مایکروسافت تولید می‌شود و آهنگ را با توجه به حالت روانی، فعالیت فیزیکی و نوع موسیقی محبوب هر شخص پخش می‌کند.یکی از مسئولین این شرکت در این رابطه می‌گوید: یافتن موسیقی محبوب هر شخص، کار آسانی نخواهد بود چرا که 40 میلیون موسیقی در نرم‌افزار groove وجود دارد. ما با توجه به انواع موسیقی‌هایی که افراد در نرم‌افزار groove جست‌وجو کرده‌اند، موسیقی مورد نظرشان را از طریق انواع لیست موزیک فراهم خواهیم کرد. این موسیقی‌ها توسط متخصصین مایکروسافت دستچین می‌شوند.این ویژگی جدید فعلا در کشورهایی نظیر آمریکا، انگلستان، کانادا، فرانسه و آلمان موجود است و به زودی در تمامی کشورها فراهم خواهد شد. برای داشتن این قابلیت، آخرین نسخه نرم‌افزار groove مورد نیاز است و برای دریافت این نسخه می‌بایست آن را از windows store  دریافت کنید. این نرم‌افزار هم در ویندوز فون و هم در ویندوز رایانه‌های خانگی قابل دسترس است. 		 	