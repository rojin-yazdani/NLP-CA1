 		محققان دانشگاه تومسک روسیه، نخ بخیه جذب شونده‌ای موسوم به «نخ هوشمند» برای انواع جراحی تولید کرده‌اند که با پوشش ویژه ضد میکروبی، خاصیت ضدعفونی‌ کنندگی دارد.به گزارش ایرنا به نقل از راشا تودی، از مزایای این نخ هوشمند مي‌توان به زیست تخریب‌پذیر، مانع بروز آسیب‌های کوچک به بافت، به حداقل رساندن التهاب و آسان و سریع‌تر طی شدن دوره توان‌بخشی بیمار پس از جراحی اشاره كرد.ایوان ایوانین رییس بخش علمی دانشگاه تومسک با بیان اینکه این نخ هوشمند از خاصیت التیام‌بخشی برخوردار است، گفت: ماده خام نخ‌های زیست تخریب‌پذیر مشتق از اسید اگزالیک، گلیوکسال است.وی ادامه داد: این نخ‌ها از مدت زمان متفاوت تخریب برخوردار و بر اساس درخواست رشته پزشکی تولید خواهد شد.همچنین از این نخ‌ها مي‌توان در جراحی‌های زیبایی که مشخص نبودن محل جراحی برای بیمار اهمیت زیادی دارد، استفاده کرد. 		 	