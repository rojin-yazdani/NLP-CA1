 		آنچه که انسان ها درباره بشقاب پرنده در خیال داشتند، در حال تبدیل شدن به یک اتفاق واقعی و جدی است.به گزارش برنا قبلا فکر می کردیم بشقاب پرنده ها مسئول حمل و نقل آدم فضایی ها در کیهان هستند اما امروز اگر همه چیز بر اساس برنامه های ناسا پیش برود، محتمل است که یکی از همین نعلبکی های پرنده، انسان ها را بر روی سطح مریخ فرود آورد.آزمایشگاه رانش جت ناسا در کالیفرنیا مشغول تست بر روی پروژه سیستم کاهنده چگالی پایین و مافوق صوت (LDSD) است. این پروژه شامل تست مدلی از یک بشقاب پرنده واقعی است که می تواند بارهای سنگین از جمله فضانوردان و تجهیزات شان را در آینده نه چندان دور به مریخ ببرد.شکل منحصر به فرد این سفینه به این خاطر است که با ایجاد کشش طبیعی یا اصطکاک در جو، به فرود امن بر روی مریخ کمک کند.  		 	