 		معاون توسعه و مدیریت شبکه ملی اطلاعات گفت: بخش اختصاصی شبکه ملی اطلاعات، ارتباط دستگاه‌های اجرایی با زیرمجموعه است و این ارتباطات در کشور 80 درصد برقرار شده و دیگر مجموعه‌ها به دلیل مشکلات فنی متصل نشده‌اند.به گزارش ایسنا، علی اصغر انصاری در همایش معرفی شبکه ملی اطلاعات و خدمات مرکز داده استان کرمان اظهار کرد: تحقق شبکه ملی اطلاعات به عنوان زیرساخت ارتباط فضای مجازی کشور نیازمند شبکه‌ای متشکل از زیرساخت‌های ارتباطی با مدیریت مستقل کاملا داخلی، شبکه‌ای با قابلیت عرضه انواع خدمات امن به کلیه کاربران و شبکه ای پرظرفیت، پهن باند و با تعرفه رقابتی است.انصاری تصریح کرد: امیدواریم در راستای توسعه دولت الکترونیک، در استان کرمان مشکلات زیرساختی نداشته باشیم و قطعا زیرساخت را به طور جدی دنبال می کنیم تا امکانات و ظرفیت‌های لازم را در استان فراهم کنیم.وی بیان کرد: نکته مهم، کیفیت خدمات است که مقداری اختلاف سلیقه در بهره‌برداری ظرفیت‌هاست و تلاش می کنیم کیفیت خدمات برای کاربران فراهم شود.او گفت: تلاش این است که برخی از عقب‌افتادگی‌ها را در بخش ارتباطی و زیرساختی حل کنیم و در بخش ارتباطات پهن باند ثابت نیز اقدامات خوبی شده و قریب به 10 میلیون پورت پرسرعت ثابت داریم.معاون توسعه و مدیریت شبکه ملی اطلاعات اظهار کرد: سیاست‌های ابلاغی مقام معظم رهبری در برنامه ششم توسعه در حوزه فناوری اطلاعات، نمونه جدیدی است و تاکنون به این صراحت نیامده است.وی افزود: بند 32 در این زمینه اشاره شده به کسب جایگاه برتر منطقه در توسعه دولت الکترونیک در بستر شبکه ملی اطلاعات و در این زمینه ماموریت‌ها کاملا تفکیک شده است.انصاری تصریح کرد: شبکه ملی اطلاعات یک برنامه زودگذر قانون برنامه نیست که عبور کنیم، در حال حاضر به عنوان یک برنامه راهبردی در سطح کلان کشور مطرح است و به عنوان یک سیاست از سوی مقام معظم رهبری و شوراهای مربوطه دنبال می شود.وی بیان کرد: بخش عمده شبکه ملی اطلاعات، شبکه های ارتباطی موجود در کشور است و در بهره برداری از این شبکه دو گونه عمل می کنیم که یکی از این بهره‌برداری‌ها، عمومی است و همین اینترنت در دسترس مردم است.وی افزود: یکی از تعاملات هدفمند و موثر بین‌المللی فضای مجازی، ارتباط گیری و دادن اطلاعات و گزارش ها در زمان خودش است و این امر در سیاست‌های ابلاغی مقام معظم رهبری در برنامه ششم تاکید شده است.انصاری تصریح کرد: خوشبختانه در دولت فعلی، متولی دولت الکترونیک مشخص است و مدیریت منابع شرط لازم در این زمینه است و باید طبق زمان‌بندی به اهداف برسیم و امیدواریم آیین‌نامه‌ها، ضوابط اجرایی و فنی نقشه دولت الکترونیک به تشکیل کمیته دستگاه‌ها در استانها کمک کرده، بتوانیم رتبه کشورمان را ارتقا دهیم.وی بیان کرد: ایجاد درگاههای خدمات الکترونیکی، انتقال میزبانی درگاههای اینترنتی به مراکز داده امن داخلی، ایجاد شبکه های اختصاص بر بستر شبکه ملی اطلاعات، ایجاد سامانه‌های الکترونیکی و یکپارچگی پایگاه‌های اطلاعات در بستر شبکه ملی اطلاعات، از جمله تکالیف دستگاههای اجرایی در سطح ملی و استانی است.  	