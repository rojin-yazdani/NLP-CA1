 		شرکت هواپیمایی آمریکایی یونایتدایرلاین به هکرها و متخصصان امنیتی پیشنهاد کرده برای یافتن حفره های امنیتی در سایت،برنامه های همراه و پرتال های آنلاین این شرکت تلاش کنند تا جایزه نقدی بگیرند.به گزارش باشگاه خبرنگاران،چند هفته قبل یک محق امنیتی در حساب توییتر خود از نقص امنیتی خدمات وای – فای و شبکه تفریحی یونایتدایرلاین خبر داد که باعث شده بود امنیت مسافران برخی مدل های هواپیماهای ایرباس و بوینگ این شرکت به خطر بیافتد.همین مساله شرکت مذکور را به فکر انداخت تا به افرادی که آسیب پذیری های امنیتی خدماتش را اعلام کنند،جایزه بدهد. اما نکته جالب این است که برنامه مذکور برای شناسایی ضعف های شبکه های وای – فای یا سیستم های تفریحی یونایتدایرلاینز نیست و این شرکت هشدار داده که تلاش برای هک کردن این سیستم ها برای شناسایی ضعف هایشان به تحقیقات جنایی بر علیه هکر منجر می شود.در عوض این شرکت از همه صاحب نظران و کارشناسان خواسته تا با یافتن نقص های امنیتی وب سایت ها،برنامه های همراه و پرتال های آنلاینش جایزه دریافت کنند.رقم این جایزه از 50 هزار دلار برای حفره های مربوط به برنامه نویسی سایت ها تا یک میلیون دلار برای مشکلات بسیار جدی در نوسان است.شرکت های گوگل، مایکروسافت و فیسبوک برای شناسایی حفره های بسیار خطرناک حداکثر 200 هزار دلار و برای شناسایی حفره های عادی تنها 1500 دلار جایزه پرداخت می کنند و همین اختلاف قیمت جذابیت رقابت هکری یونایتدایرلاینز را افزایش داده است. 		 	