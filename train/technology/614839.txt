 		دانشمندان ناسا و وزارت امنیت داخلی آمریکا یک سیستم هوش مصنوعی ساخته‌اند که می‌تواند اطلاعات را در مورد موقعیت‌های اورژانسی جمع‌آوری کرده و تیم امدادگران را هدایت کند.به گزارش ایسنا به نقل از گیزمگ، هرچه یک آتش‌نشان اطلاعات بیشتری در مورد محل حادثه داشته باشد، عملکرد بهتری را نمایش خواهد داد. اما متاسفانه کار رصد و پردازش سریع این اطلاعات بویژه در شرایط پرفشار، کاری دلهره‌آور است.اکنون محققان آزمایشگاه پیشرانش جت ناسا و وزارت امنیت داخلی آمریکا به دنبال کاهش بخشی از وظایف سنگین امدادگران با ساخت یک سیستم یادگیری ماشینی جدید هستند که اطلاعات موقعیت را جمع‌آوری کرده و داده‌های مرتبط و توصیه‌ها را به تیم آتش‌نشانی ارائه می‌کند.تجهیزات به منظور کمک به امدادگران اولیه برای نجات ایمن و موثر جان افراد و کاهش آسیب‌ها بطور مستمر در حال ارتقا هستند که از آن جمله می‌توان به دستگاههایی اشاره کرد که آتش‌نشان‌ها را بوسیله ارتعاش یا تصویربرداری حرارتی در ساختمان‌های آکنده از دود هدایت می‌کنند.سیستم هوش مصنوعی دستیار درک داده از طریق استدلال، استخراج و ساخت (AUDREY) که به عنوان بخشی از برنامه نسل آینده امدادگران اولیه ایجاد شده، به منظور هماهنگ کردن این نوع فناوری‌ها طراحی شده است.این سیستم که با اینترنت اشیا ادغام شده، برای اتصال به دستگاههای پوشیدنی و حسگرها در یونیفرم‌های امدادگران طراحی شده تا داده‌ها را تحلیل کرده و اطلاعات مربوطه را به اعضای تیم برای افزایش آگاهی موقعیتی ارسال کنند.موقعیت هر امدادگر توسط جی‌.پی‌.اس یا دستگاههای دیگر مانند کفش موقعیت‌یاب دیجیتالی قابل پیگیری است و حسگرهای درون لباس امداگران می‌توانند تمرکز مواد شیمیایی خطرناک و گازهای موجود در هوا را به همراه دمای مناطق مختلف ساختمان تشخیص دهند. از سوی دیگر، تصاویر ماهواره‌ای موقعیت می‌توانند به تیم در شناسایی مسیرشان کمک کنند.در نهایت همه این اطلاعات از طریق تلفن همراه یا نمایشگرهای بالا سری به امدادگران انتقال می‌یابد.برای این کار، مقادیر زیادی از داده باید بی‌درنگ پردازش شوند که برای کاربر انسانی ممکن نیست اما سیستم مبتنی بر رایانش ابری AUDREY می‌تواند آن را انجام دهد. همچنین این سیستم می‌تواند با گذشت زمان به یادگیری پرداخته و با دقت بیشتری در مورد سوانح آینده پیش‌بینی و توصیه کند. 		 	