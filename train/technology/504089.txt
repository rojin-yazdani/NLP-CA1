 		سه شرکت خدماتی تلفن همراه موضع خود را درباره اختلال در پیام رسان های موبایلی به خصوص نرم افزار تلگرام اعلام کردند و گفتند کار آنها نبوده است.به گزارش خبرگزاری خبرآنلاین، برخی از مخاطبان در کامنتهایی که در سرویس مشکلات مردم گذاشته اند، از اپراتورهای تلفن همراه گلایه کرده اند چرا دسترسی به پیام رسانهای موبایلی به خصوص اپلیکیشن تلگرام محدود شده یا این پیام رسان با اختلال و کند همراه شده است.سوالی که از اپراتورهای تلفن همراه پرسیده شد این بود که آیا شما پیام رسانهای موبایلی و به خصوص تلگرام را محدود و کند کرده اید؟در همین رابطه با 3 اپراتور تلفن همراه گفتگو کردیم که پاسخ آنها را می خوانید:ایرانسل- خانم میری:هیچ محدودیتی از سوی شرکت ایرانسل برای هیچ نرم افزار و برنامه ها در نظر گرفته نمی شود. این محدودیت ها برای هیچ اپراتوری نیست.درباره تلگرام هم هیچ محدودیتی از سوی ما نیست.همراه اول- امیر کیهان مسوول ارتباط با رسانهسوالات را چرا از ما می پرسیدید؟ این نرم افزارها یک شرکت دارند و نمایندگی در همه جهان خاورمیانه دارند و باید آنها نظر بدهند. از هیچ طرف ما هیچ مشکلی برای این نرم افزارها ایجاد نشده و اصلا ربطی به ما ندارد. اینها OTT است که یعنی نرم افزارهای موبایلی. ما هیچ محدودیتی برای این نرم افزارها نگذاشتیم. وزارت ارتباطات ممکن است محدودیت بگذارند ولی آنها هم فکر نمی کنم گذاشته باشند. شما باید از مسئولان تلگرام بپرسید که چرا احساس می کنید تلگرام در ایران محدودیت دارد یا کند شده، چون اصلا به ما ربطی ندارد و ما چنین دستوری برای محدودیت گذاری نداشتیم.رایتل- پاسخگوی شماره 2627نه ما محدودیت خاصی را اعمال نکرده ایم و این مسئله در دستور کار ما نیست. 		 	