 		برای عاشقان محصولات سامسونگ، شنیدن خبر مرگ نوت 7 به‌قدری سنگین است که ضرر 17 میلیارد دلاری برای سهامداران سنگین‌تر!به گزارش خبرآنلاین به نقل از بلومبرگ، سامسونگ در بیانیه رسمی از تمام دارندگان نوت 7 ضمن عذرخواهی درخواست کرد تا گوشی‌های خود را برای همیشه خاموش کنند.کمپانی کره‌ای برای دومین بار فراخوان جمع آوری نوت 7 را در حالی اعلام کرد که تولید، فروش و برنامه جایگزین نوت 7 برای همیشه کنسل شده است و این شکست مصیبت‌بار بین 17 تا 19 میلیارد دلار ضرر را به دنبال داشته است.رویترز در گزارشی نوشت: بدترین برنامه فراخوان سامسونگ برای نوت 7 ضرر 17 میلیارد دلاری در پی داشته است.سامسونگ به‌تمامی اپراتورها و خرده فورشان رسمی گفته است تا مبلغ 882 دلار را به کاربران در ازای دریافت نوت 7 پرداخت کنند. در فراخوان اول در ماه سپتامبر 2.5 میلیون نوت 7 بازگشت داده شد.بدین ترتیب سامسونگ فروش 19 میلیون نوت 7 را ازدست‌داده است و باید ضرر 19 میلیارد دلاری را تحمل کند.تحلیلگران بازار در گزارش انتهای ماه ژوئن ارزش کمپانی سامسونگ را 235 میلیارد دلار اعلام کردند و مدیران این شرکت 69 میلیارد دلار پول نقد هم در حساب‌های شرکت داشتند.شاید ضرر 19 میلیارد دلاری در برابر رقم بالا کم باشد، اما ممکن است بلایی که سر نوکیا آمد، بر سر سامسونگ هم بیاید.  		 	