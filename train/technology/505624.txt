 		زمانی که میزان باتری شما کم شد (حدود 10 تا 40 درصد) می‌بایست آن را به شارژر متصل کنید و زمانی که به 80 تا 90 درصد رسید می‌بایست آن را از شارژر جدا کنید.آی تی رسان نوشت: باتری‌ها چیزی هستند که بر روی اغلب دستگاه‌های امروزی قرار دارند و وظیفه تامین انرژی آن‌ها را برعهده گرفته‌اند. از لپ‌تاپ گرفته تا اسمارت فون، تبلت، دوربین و… تماما دارای باتری هستند اما در واقع شاید هرگز نتوان طول عمر چنین باتری‌هایی را با باتری یک ساعت مچی مقایسه کرد. حال در این مقاله تصمیم داریم تا دو راه حل ساده را برای بهبود عملکرد باتری فرا بگیریم.از گرما بر حذر باشید!گرما و حرارت چیزی است که می‌تواند برای باتری دستگاه‌های شما بسیار مضر باشد. پس بهتر است همیشه باتری‌های خود را به دور از گرما نگه‌دارید. هرگز یک دستگاه دارای باتری (نظیر اسمارت فون) را در اتومبیل پارک شده در فصل تابستان و در برابر آفتاب قرار ندهید. هرگز از شارژر‌های بی‌سیم و با ولتاژ بالا در صورتی که دستگاه شما را داغ می‌کنند، استفاده نکنید. اپلیکیشن‌های بسیار سنگین نیز می‌توانند گرمای زیادی را در دستگاه‌تان به وجود آورند. هرگز دریچه‌های خروجی دستگاه‌ها را نبندید (برای مثال دریچه فن لپ‌تاپ) که این کار باعث می‌شود گرما درون دستگاه محفوظ بماند و علاوه بر این بهتر است که لپ‌تاپ خود را بر روی پایه‌های فن‌دار قرار دهید.میانه رو باشید!اغلب دستگاه‌های قدیمی در زمانی که شارژ آن‌ها تخلیه می‌شد، می‌بایست کاربر آن را به شارژر متصل می‌کرد و زمانی که میزان شارژ آن به 100 می‌رسید می‌بایست آن را از برق جدا می‌نمود اما در واقع باتری‌های لیتیوم یونی فعلی اصلا این چنین نیستند و حتی چنین نظمی را نیز دوست ندارند. در این نوع باتری‌ها بهترین راه کار این است، زمانی که میزان باتری شما کم شد (حدود 10 تا 40 درصد) می‌بایست آن را به شارژر متصل کنید و زمانی که به 80 تا 90 درصد رسید می‌بایست آن را از شارژر جدا کنید تا طول عمر باتری بیشتری را بعد از گذشت زمان تجربه کنید.راه‌های بسیار زیادی برای مراقبت از باتری‌ها وجود دارد اما در واقع این دو مورد آسان‌ترین راه‌هایی هستند که رعایت آن‌ها نیز تاثیر زیادی در عملکرد باتری دارد. 		 	