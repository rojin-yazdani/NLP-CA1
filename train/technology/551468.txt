 		مارک زاکربرگ موسس و مدیر عامل شرکت فیسبوک در نامه ای سرگشاده به دختر تازه متولد شده اش اعلام کرد او و همسرش پریسیلا چان 99 درصد از سهام خود در فیسبوک را خرج امور خیریه می کنند.به گزارش عصر ایران به نقل از نیویورک تایمز راکربرگ روز سه شنبه در نامه ای 2 هزار کلمه ای به دختر تازه متولد شده اش «مکس» با اعلام این موضوع گفت بنیاد خیریه ای به نام «ابتکار عمل چان زاکربرک» تشکیل خواهد شد و نحوه صرف این میزان ثروت را در آینده مشخص خواهد کرد.زاکربرگ در این نامه ارزش سهام خود در فیسبوک را 45 میلیارد دلار اعلام کرده است. او افزوده است همچنان در طی سال های آتی مدیرعامل فیسبوک باقی خواهد ماند.او در این نامه تاکید کرده است هدف  ابتکار عمل چان زاکربرگ ترویج یادگیری شخصی، درمان بیماری ها، اتصال بیشتر مردم جهان به یکدیگر و ایجاد جوامعی قوی خواهد بود.او به دخترش نوشته است: بسیاری از بزرگ ترین فرصت ها برای نسل تو با دسترسی عمومی به اینترنت میسر خواهد شد. زاکربرگ و همسرش تاکید کرده اند توسعه قابلیت ها و پتانسیل انسانی و تشویق برابری بین همه کودکان در نسل های آینده هدف بنیاد تازه تاسیس آنها خواهد بود.زوج زاکربرگ و دختر تازه متولدشانچان و زاکربرگ هفته پیش صاحب دختر شدند و نام دخترشان و تاریخ دقیق تولد او به طور رسمی با انتشار این نامه اعلام عمومی شده است.به نوشته نیویورک تایمز اقدام زاکربرگ 31 ساله و همسر 30 ساله او دکتر پریسیلا چان، پیرو سنت جدید در میان میلیاردرهای جوان منطقه سیلیکون ولی سانفرانسیسکو است که دوست دارند زمانی که جوان هستند اموال و دارایی های خود را صرف امور خیریه کنند.در این زمینه «وارن بافت» میلیاردر آمریکایی با تحسین این اقدام زاکربرگ گفته است میلیاردرها دیگر نباید برای تسلیم دارایی هایشان به نسل آینده منتظر مرگ باشند. قرار است 45 میلیارد دلار سهام زاکربرگ در طول دوران حیات او صرف امور خیریه شود. برای سه سال آتی قرار است سالانه 1 میلیارد دلار از این مبلغ صرف بنیاد ابتکار چان زاکربرگ شود. 		 	