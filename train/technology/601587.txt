 		امروزه در بسیاری از مکان‌های عمومی نظیر فرودگاه‌ها، ایستگاه‌های قطار، اتوبوس و بسیاری از مکان‌های دیگر، بخشی برای شارژ گوشی و تبلت اختصاص یافته و کاربران می‌توانند با وارد کردن کابل ویژه شارژر به دستگاه خود آن را شارژ کنند، اما مشکل اینجاست که در برخی موارد دیده شده این دستگاه‌ها فقط یک منبع انرژی نیستند و برخی از آنها، بدافزارهایی را روی گوشی‌های متصل نصب کرده یا بخشی از اطلاعات گوشی را به سرقت می‌برند.دستگاه Pure Charger یا «شارژکننده ناب» وسیله‌ای کوچک و در ابعاد یک کول دیسک است که به‌منظور جلوگیری از این مشکل طراحی شده است. کافی است این وسیله بین شارژر و گوشی قرار بگیرد تا جلوی هرگونه سرقت اطلاعات یا نصب برنامه‌های خرابکارانه گرفته شود. 		 	