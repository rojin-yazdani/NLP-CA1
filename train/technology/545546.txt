 		شرکت آمریکایی سایفای ورکس پهپادی تولید کرده است که از منبع سوختی نامحدود بهره‌مند است.به گزارش باشگاه خبرنگاران جوان، شرکت آمریکایی تولیدکننده‌ی پهپاد سایفای ورکس (CyPhy Works)، یک پهپاد با عمر باطری نامحدود تولید کرده است. این پهپاد برای شناسایی مداوم هوایی آماده‌ی عرضه در بازار شده است. این پهپاد از نوع هگزراتور (Hexrotor) بوده و پارک1 (Parc) نام دارد و می‌تواند تا زمانی که به آن نیاز دارند به پرواز خود در هوا ادامه داده و تصویربرداری هوایی با کیفیت HD در منطقه‌ی مورد نظر بپردازد. باوجود نامحدود بودن مدت پرواز منطقه‌ی پروازی پارک محدود است. پارک حداکثر می‌تواند 3 کیلومتر از پایگاه دور شده و اطلاعات را با سرعت 10 مگابیت در ثانیه انتقال بدهد. علاوه بر فیلمبرداری و انتقال اطلاعات این پهپاد توانایی حمل چندین نوع ابزارها را نیز دارد.این پهپاد برای پرواز نه از باطری استفاده می‌کند نه سلول‌های خورشیدی؛ بلکه منبع انرژی این پهپاد یک ماده با نام میکروفلیمنت2 (Mircofilament) هستند. این ماده علاوه بر تأمین سوخت پارک اطلاعات را به ایستگاه‌های زمینی نیز انتقال می‌دهد. همچنین این ماده امکان برقراری ارتباط از فواصل دور را برای پارک فراهم کرده و در مواقع ضروری به پهپاد کمک می‌کند به سرعت به پایگاه بازگردد. این منبع سوخت بسیار کوچک، قدرتمند، انعطاف‌پذیر بوده و بر روی برد سخت‌افزار پهپادها قرار گرفته است.در حال حاضر ارتش برخی کشورها از پهپادها برای جاسوسی و زیر نظر گرفتن منطقه استفاده می‌کنند. شرکت سایفای ورکس برای ساخت و عرضه‌ی عمومی این پهپادها 22 میلیون دلار هزینه کرده و به نظر می‌رسد خریداران اصلی این پهپادها ارتش‌ها باشند. 		 	