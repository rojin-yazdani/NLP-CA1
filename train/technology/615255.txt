 		از روزگذشته اخباری منتشر شده که از محدودیت دسترسی به برخی از صفحات اینستاگرام برای کاربران ایرانی حکایت دارد. در بررسی هایی که خبرنگار جام جم آنلاین برای صحت این موضوع انجام داد مشخص شد که قطع دسترسی به صفحات مزبور تنها مختص به کاربران ایرانی نیست و این صفحات عمدتاً رسانه ای ، با آی پی کشورهایی مانند ترکیه نیز قابل دسترسی نیستند.به گزارش جام جم آنلاین، این استنباط که این مساله به هجوم کاربران ایرانی به صفحات افراد مشهور مرتبط باشد نیز مردود است چرا که صفحات اشخاص مشهوری!! مانند دیمیتری پایت (بازیکنی که در دیدار فینال رقابت‌های یورو 2016 ، سبب مصدومیت رونالدو شد) هنوز هم از داخل ایران قابل دسترسی است و کاربران فارسی زبان فعال در این صفحات ، کماکان در حال حماسه سازی هستند!پیشتر اخباری منتشر شده بود که اینستاگرام قصد دارد قابلیت فیلتر کردن کامنت های توهین آمیز براساس کلمات انتخاب شده را به صفحات تجاری و پربازدید بیفزاید اما تاکنون این قابلیت به صورت رسمی اجرایی نشده است.     گفتنی است، اینستاگرام به‌تازگی نمایش برخی صفحات را در ایران و احتمالا برخی کشورهای 
دیگر مسدود کرده است. به این ترتیب با IP ایرانی قادر به یافتن و بازدید 
برخی صفحات این شبکه اجتماعی نخواهید بود. «دسترسی به این صفحه به دلایل 
قانونی در کشور شما محدود شده است.» این پیامی است که ممکن است به تازگی با
 ورود به برخی صفحات اینستاگرام با آن مواجه شوید. به نظر می‌رسد اگر با 
آی‌پی ایران از برخی صفحات خاص مانند nbcolympics یا raisport دیدن کنید 
به‌جای نمایش تصاویر و ویدئوها با این پیام مواجه خواهید شد. برخی از این 
صفحات دیگر حتی در نتایج جست‌وجوی اینستاگرام نیز برای برخی کاربران قابل 
مشاهده نیستند در صورتی‌که اگر از روش‌های مختلف تغییر آی‌پی استفاده کنید 
مشکلی برای پیدا کردن و بازدید از همین صفحات وجود نخواهد داشت.  		 	