 		برخی فکر می‏کنند پرفروش‏ترین گوشی آی‌فون اپل است اما سخت در اشتباهند.به گزارش خبرآنلاین، اپل توانست  70 میلیون آی‌فون 6 را در عرض سه ماه بفروشد درحالی‏که با رقم فروش 250 میلیون گوشی نوکیا 1100 خیلی فاصله دارد.بله،گوشی نوکیا 1100 که در سال 2003 همراه با چراغ‏قوه و کیبورد ضد غبار راهی بازار شد در عرض 5 سال توانست 250 میلیون در جهان فروش کند و لقب پرفروش‏ترین گوشی تاریخ موبایل و نیز پرفروش‏ترین ابزار الکترونیکی جهان را از آن خود کند. درواقع نوکیا فروش یک میلیاردمین گوشی خود را در سال 2005 با فروش 1100 در نیجریه جشن گرفت و در تاریخ خود به ثبت رساند.روزهای اولی که این گوشی در بازار جهانی عرضه‏شده بود به قیمت بالای 100 دلار به فروش می‏رسید اما بعدا زیر 30 دلار قیمت پیدا کرد. 36 آهنگ از قبل تعریف‏شده، 7 آهنگ قابل ساخت توسط کاربر، کاور قابل تعویض، 400 ساعت استند بای، کیبورد ضد غبار، ذخیره حداکثر 50 پیامک (25 پیامک در صندوق ورودی و 25 پیامک در صندوق ارسالی)؛ ازجمله ویژگی‏های فنی 1100 بود. نوکیا در سال 2009 ساخت این گوشی را متوقف کرد اما علاقه‏مندان 1100 را ناامید نکرد؛ چراکه قرار است مدل اندرویدی این گوشی را با 4 هسته و پردازنده مدیاتک MT-6582 با سرعت 3/ 1 گیگاهرتز راهی بازار کند اما به دلیل فروش کمپانی به مایکروسافت تا سال 2016 باید صبر کند و بعدا این گوشی را راهی بازار کند. 	