 		12 سال از زمانی که کنکورد آخرین پرواز مافوق صوت خود را انجام داد می‌گذرد. حالا دانشمندان طرح مفهومی هواپیمایی را ارائه داده‌اند که 5 برابر سرعت این هواپیما می‌تواند پرواز کند.به گزارش باشگاه خبرنگاران جوان، هواپیمای مافوق صوت کنکورد قادر بود با سرعتی حدود دو برابر سرعت صوت یا عدد ماخ ۲ پرواز کند. طرح مفهومي هواپيمايي كه ارائه شده قادر است 10 برابر سرعت صوت يا عدد ماخ 10 مسيرهاي هوايي را طي كند و تحولي مهم در حمل و نقل هوايي به حساب مي‌آيد. چارلز بمباردير و ري ماتيسون،طراحان اين هواپيما به نام Skreemr مي‌تواند توسط يك ريل ويژه در واقع به آسمان شليك شود تا بسيار سريع به سرعت بالا برسد.شليك راكت‌هاي اكسيژن مايع باعث مي‌شود كه اين هواپيما خيلي سريع‌تر به ارتفاعات بالاتر و سرعت 4 ماخ برسد. به گفته طراحان موتورهاي Scramjet پس از اين اوج‌گيري مي‌تواند سرعت هواپيما را به 10 برابر سرعت صورت يا 12 هزار و 349 كيلومتر در ساعت برساند. موتورهاي scramjet در حال تحقيق و توسعه براي هواپيماهاي بدون سرنشين و جنگنده‌هاي نظامي هستند و احتمالا سالها طول خواهد كشيد تا قابليت استفاده از در پروازهاي تجاري را داشته باشند. پيش‌بيني شده كه اين موتورها بتواند سرعت 15 برابر صوت را براي هواپيماها تامين كنند.نام این موتورها از واژه (supersonic combustion ramjet) گرفته شده که به معنای احتراق در سرعت مافوق صوت است. این گونه موتورها در سرعت‌های هایپر سونیک Hyper Sonic به کار می‌روند و طرز کار آنها بسیار مشابه موتورهای رم جت با تغییراتی می‌باشد. این نکته قابل توجه است که مشتعل ساختن مولکول‌های هوا در حالی که هوا با سرعت بالای ۴ ماخ وارد موتور می‌‌شود، مانند روشن کردن کبریت در گردباداست! 		 	