 		فیسبوک به دلیل اعمال مجرمانه از جمله تجارت اسلحه و مواد مخدر در بازار مجازی خود مجبور به عذرخواهی شد.به گزارش تسنیم، فیسبوک به دلیل اعمال مجرمانه از جمله تجارت اسلحه، مواد مخدر و حتی خرید و فروش جوجه تیغی در بازار مجازی خود مجبور به عذرخواهی شد.صفحه بازار مجازی فیسبوک (Marketplace) روز دوشنبه (12 مهر) در انگلیس، آمریکا و استرالیا و نیوزلند ایجاد شد.در پی ایجاد این بازار مجازی، تصاویر زیادی از مواد مخدر و اسلحه گرم گرفته تا جوجه تیغی و مار برای فروش در این بخش منتشر شد.فیسبوک در بیانیه‌ای اعلام کرد: «همزمان با گسترش این بخش، سیستم بازنگری ما برای شناسایی پست‌هایی که سیاست‌های تجاری و استانداردهای فضای مجازی را نقض می‌کنند، دچار نقص فنی شد و در نتیجه امکان انتشار چنین پست‌هایی در این بخش میسر شد.»این بیانیه افزود: «در حال رفع این نقص هستیم و با  نظارت دقیق بر سیستم‌های شناسایی از انتشار چنین پست‌هایی که خلاف مقرارت و سیاست‌های ما هستند جلوگیری می‌کنیم.»این بیانیه یادآور شد بابت این  مشکل به وجود آمده عذرخواهی می کنیم.  		 	