 		مطالعات نشان می دهد افرادی که در سراسر جهان به نگارش و ارسال ایمیل می پردازند عادت های خاصی را دنبال می کنند.به گزارش باشگاه خبرنگاران،درحالی که حدود دو دهه از پیداش ایمیل می گذرد، محققان هنوز نتوانسته اند به درستی درباره اینکه افراد در استفاده از این ابزار ارتباطی چگونه عمل می کنند.مطالعات نشان می دهد افرادی که در سراسر جهان به نگارش و ارسال ایمیل می پردازند عادت های خاصی را دنبال می کنند.اینکه یک فرد به طور میانگین در روز چه تعداد ایمیل دریافت می کند و همچنین تهدیدهای موجود در این عرصه تا چه حد ادامه پیدا می کند،سوالاتی است که همواره در این زمینه مطرح بوده است.محققان آزمایشگاههای یاهو،ایمیل های دو میلیون کاربر خود را که در یک بازه زمانی مشخص که بیش از ۱۶ میلیارد ایمیل ارسال کرده اند برای یافتن پاسخی مناسب به این پرسشها مورد بررسی دقیق قرار داد.آنها هویت ارسال کنندگان و دریافت کنندگان ایمیل ها، موضوعات آنها، زمان ارسال، طول ایمیل ها و شمار تصاویر و فایلهای ضمیمه شده در ایمیل ها را مورد کنکاش دقیق قرار دادند.محققان یاهو سن شرکت کنندگان و دستگاههایی که از طریق آن ایمیل ها را دریافت یا ارسال می کنند را نیز مد نظر قرار دادند.نتایج این مطالعه نشان داد طول جملات پاسخ ها و همچنین شمار ایمیل هایی که ارسال می شود آنقدر قابل پیش بینی است که می توان برای آن الگوریتمی نیز تعریف کرد.بر این اساس افراد جوانتر ایمیل ها را سریعتر ارسال کرده و پاسخ های کوتاه تری نیز می نویسند. همچنین مردان در مقایسه با زنان پیامهای کوتاه تری در ایمیل هایشان می نویسند.بخشی از این نتایج به طرز هیجان انگیزی نشان داد افراد در حین ساعات کاری ایمیل ها را با سرعت بیشتری نوشته و ارسال می کنند و جالب تر اینکه پاسخ هایشان نیز طولانی تر است.گفتنی است ایمیل هایی که در تلفن همراه نوشته و توسط آن ارسال می شود کوتاه تر هستند و هرچه فرد ایمیل بیشتری دریافت کند به شمار کمتری از آنها نیز پاسخ می دهد و حتی همان پاسخ ها نیز کوتاه تر از مواقع دیگر هستند. 		 	