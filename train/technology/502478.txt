 		اوایل امسال معاون وزیر ارتباطات و مدیر عامل شرکت ارتباطات زیرساخت اعلام کرد که با اجرای پروژه ضربت ظرفیت پهنای باند اینترنت کشورمان دو برابر شده است.به گزارش ایسنا، به گفته محمود خسروی در خرداد ماه سال 1393 پروژه ای به نام ضربت طراحی شده که با اجرای این طرح ظرفیت شبکه اینترنت دو برابر ظرفیتی شد که از زمان تاسیس شرکت ارتباطات زیرساخت تا آن زمان واگذار شده بود.بدین ترتیب و طبق گفته رییس هیات مدیره شرکت ارتباطات زیرساخت، نیروهای این شرکت در زمان اجرای این پروژه شبانه روز کار می کردند به نحوی که گاهی در یک شبانه روز چهار down time وجود داشته بدون این که شاهد هیچ اختلالی در شبکه باشیم.بر این اساس در سال گذشته با اجرای پروژه EPEG تعهدات بین المللی شرکت ارتباطات زیرساخت برای اتصال مسیر چابهار و جاسک به آستارا را اجرایی شده است.همچنین پروژه تدبیر که در انتهای سال 1392 کلید زده شده بود در سال 1393 دستاوردهای قابل توجهی داشته است.در هر حال امسال قرار است شرکت ارتباطات زیرساخت کشور پروژه امید را اجرایی کند که با اجرای آن شبکه IP داخلی به هشت برابر افزایش می یابد و با اجرای پروژه توانا نیز با تمر کز تولیدات و محصولات داخلی در کارها و پروژه‌های شرکت ارتباطات زیرساخت زمینه توسعه صنعت داخلی حوزه ارتباطات و فناوری اطلاعات فراهم می شود.  	