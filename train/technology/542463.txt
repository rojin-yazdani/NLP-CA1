 		شما می توانید با بهره‌گیری از قابلیت 3D Touch آیفون 6 اس وزن دو شی مختلف را با قرار گرفتن روی صفحه‌ی نمایش مقایسه کنید.به گزارش باشگاه خبرنگاران جوان ، اپل در آیفون‌های جدید خود از نسخه‌ی بهبود یافته‌ی فناوری فورس تاچ با عنوان 3D Touch رونمایی کرد. حال اپلیکیشنی توسعه یافته که با بهره‌گیری از این قابلیت می‌تواند وزن دو شی مختلف را با قرار گرفتن روی صفحه‌ی نمایش آیفون مقایسه کند.اپلیکیشنی با عنوان Plum-0-Meter برای آیفون‌های مجهز به 3D Touch اپل منتشر شده که با استفاده از آن می‌توان وزن دو شی را با یکدیگر مقایسه کرد. البته باید به این موضوع اشاره کرد که این اپلیکیشن قادر نیست تا دقیقا وزن اشیایی را که روی صفحه‌ی نمایش قرار می‌گیرد، تشخیص دهد، بلکه فقط قادر است وزن دو شی را با یکدیگر مقایسه کند.گفتنی است ؛ ساز و کار استفاده شده در این اپلیکیشن مبتنی بر میزان فشار وارد شده روی صفحه‌ی نمایش در مقایسه با بیشینه فشاری است که می‌تواند به صفحه‌ی نمایش وارد شود. این اپلیکیشن بصورت متن باز بوده و می‌توان بدون نیاز به جیلبریک کردن آیفون، آن را از طریق گیت‌هاب روی گوشی هوشمند نصب کرد.با توجه به اینکه صفحه‌ی نمایش چند لمسی آیفون قادر است تا پنج لمس مختلف را شناسایی کند، پس احتمالا در این اپلیکیشن نیز می‌توان تا وزن پنج شی را با یکدیگر مقایسه کرد. 		 	