 		پلیس فتا در عملیات پیچیده سایبری عامل اصلی کانال توهین کننده به مقدسات در شمال کشور را شناسایی و دستگیر کرد. به گزارش میزان، چندی قبل فردی با راه اندازی یک کانال در شبکه اجتماعی تلگرام با توهین به مقدسات دینی و انتشار مطالب ضد اسلام باعث رنجش مردم و جریحه دار شدن افکار عمومی شد. این متهم علاوه بر انتشار مطالب توهین آمیز در کانال خود این مطلب را در گروههای تلگرامی دیگر نیز که عضو آن‌ها بود منتشر می کرد.  در یک عملیات پیچیده سایبری، پلیس فتا پس از شناسایی این کانال و انجام تحقیقات گسترده، کانال مورد اشاره را ابتدا مسدود کرد و سرانجام روز گذشته ماموران پلیس فتا موفق شدند گرداننده اصلی این کانال را در یکی از شهرهای شمالی کشور شناسایی و دستگیر کنند.  متهم چوان پس از دستگیری با اعتراف به راه اندازی این کانال و توهین به اسلام و مقدسات دینی به جرم خود اعتراف کرد.همچنین در ادامه پاکسازی تلگرام از وجود کانال های غیر اخلاقی روز گذشته یکی از گردانندگان کانال های غیراخلاقی نیز شناسایی و دستگیر شد. این متهم به راه اندازی چهار کانال غیر اخلاقی اعتراف کرد که تمامی آنها از سوی پلیس فتا شناسایی و مسدود شدند.   		 	