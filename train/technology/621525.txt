 		 اپل در آیفون جدیدش از پردازنده A10 Fusion استفاده کرده است؛ پردازنده‌ای که در کنفرانس اپل در مورد قدرت آن حرف‌های بسیاری زده شد.به گزارش جی اس ام، اپل یکی از شرکت‌‎هایی است که طراحی پردازنده‌های محصولاتش را خود به عهده دارد، هرچند که تولید آن را شرکای این شرکت انجام می‌دهند. در آیفون 6 اس، اپل از پردازنده A9 استفاده کرد که بنا بر ادعای این شرکت حدود 70 درصد از پردازنده نسل قبلی آیفون، A8، قوی‌تر بود.امشب اپل در کنفرانس معرفی آیفون 7 از پردازنده‌ای رونمایی کرد که آن را A10 Fusion خواند. این پردازنده در مجموع چهار هسته دارد که دو هسته آن برای فعالیت‌های سنگین اختصاص داده شاده است. بنا بر گفته اپل پردازنده آیفون 7 نسبت به A9 حدود 40 درصد و نسبت به پردازنده آیفون 6 نزدیک به دو برابر قوی‌تر است! فیل شیلر در این کنفرانس عنوان کرد که A10 Fusion نزدیک به 120 بار قوی‌تر از پردازنده‌ای است که در اولین نسخه آیفون استفاده شده است.همانطور که گفته شد دو هسته برای فعالیت‌های سنگین و دو هسته برای فعالیت سبک دستگاه در نظر گرفته شده است که سوییچ شدن بین این هسته‌ها با کنترلر جدیدی به صورت خودکار و بهتر از قبل صورت می‌گیرد. عملکرد گرافیکی پردازنده نیز بهتر شده است و اپل ادعا کرده است که نتیجه آن به ارمغان آوردن «تجربه بازی کنسولی» است! پردازنده گرافیکی A10 Fusion حدود 50 درصد نسبت به پردازنده گرافیکی آیفون 6 اس و 3 برابر نسبت به پردازنده گرافیکی آیفون 6 قوی‌تر است. اپل می‌گوید که A10 Fusion قدرتمندترین تراشه ساخته شده در دنیای گوشی‌های هوشمند است.یکی از نکات مهم در مورد پردازنده قدرتمند جدید اپل، مصرف باتری آن است. اپل گفته است که پردازنده جدیدش به گونه‌ای از انرژی بهینه مصرف می‌کند که عمر باتری آیفون 7 حدود 2 ساعت از عمر باتری آیفون 6 اس بیشتر است و این موضوع آیفون 7 را تبدیل به آیفونی می‌کند که بیشترین طول عمر باتری را تا به حال داشته است.نظر شما چیست؟! 		 	