 		رییس اتحادیه فناوران رایانه نسبت به افزایش تبلت‌های تقلبی و غیراستاندارد در بازار هشدار داد و گفت: 90 درصد تبلت‌های تقلبی و غیراستاندارد از چین وارد می‌شوند.سیدمهدی میرمهدی در گفت‌وگو با ایسنا، با بیان این‌که تبلت تولید داخلی نداریم، اظهار کرد: با افزایش تبلت‌های تقلبی و غیراستاندارد در بازار روبرو هستیم، چراکه به صورت غیر استاندارد و با قیمت‌های بسیار پایین از گمرک وارد می‌شوند و بعضی از تبلت‌ها نیز به صورت فله‌ای وارد و در کشور برای آنها جعبه ساخته می‌شود.عمده تبلت‌ها از چین، کره و تایوان وارد می‌شوندوی با بیان این‌که واردات تبلت بیشتر از کشور‌های چین، کره و تایوان انجام می‌شود، گفت: به گمرک پیشنهاد کردیم که کارشناسانی از اتحادیه در کنار کارشناسان گمرک حضور داشته باشند که در زمان ورود تبلت و ثبت سفارش، نظارت‌های لازم انجام شود تا از ورود تبلت های تقلبی به بازار جلوگیری شود.رییس اتحادیه فناوران رایانه با بیان این‌که قیمت تبلت از حدود 230 هزار تومان شروع می شود و به طور تقریبی تا دو میلیون تومان فروخته می‌شود، گفت: گمرک به هیچ عنوان با ما همکاری نمی‌کند و در نهایت با ورود تبلت‌های تقلبی شاهد خروج سرمایه و ارز از کشور هستیم.وی در عین حال بیان کرد: با توجه به این‌که تبلت تولیدی نداریم، بنابراین صادراتی نیز در این زمینه نداریم و کشور ما فقط مصرف‌کننده است.میرمهدی با بیان این‌که در زمینه‌ تولیدات IT موفق نبودیم، گفت: با توجه به سرعت بالای تکنولوژی، فعالیت در زمینه تولید محصولات فناوری بسیار سخت است، چون برای سرمایه‌گذاران مقرون به صرفه نیست که در زمینه تولید محصولاتی مثل تبلت وارد شوند و نمی‌توانند با سرعت تکنولوژی پیش بروند.ضرورت ثبت شماره سریال تبلت در فاکتور خریدوی به خریداران توصیه کرد: حتما شماره سریال تبلت در فاکتور ثبت شود و مهر فروشگاه نیز در آن وجود داشته باشد تا اگر خریداری با مشکل مواجه شد از طریق اتحادیه بتوانیم پیگیری‌های لازم را انجام دهیم. مواردی در این زمینه داشتیم و توانستیم از حقوق مصرف کنندگان دفاع کنیم.میرمهدی با بیان اینکه معمولا در هر مغازه های پروانه کسب واحد صنفی نصب می‌شود، گفت: حدود 2400 واحد مجوزدار و بالغ بر 2000 واحد بدون مجوز در تهران داریم.  	