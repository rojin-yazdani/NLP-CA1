 		توییتر در اقدامی استراتژیک هفته گذشته موفق شد امید کردستانی از مدیران ارشد ایرانی تبار گوگل را به عنوان رئیس اجرایی به استخدام درآورد.به گزارش ایسنا، امید کردستانی یکی از چندین مدیر ارشد ایرانی تبار گوگل هفته گذشته بعد از 16 سال این شرکت را ترک کرد و به دومین شرکت مهم سیلیکون ولی بعد از گوگل پیوست و حالا قرار است بخشی از تیم مدیران ارشد توییتر باشد.حال ممکن است این سوال در ذهن ایجاد شود که چه عاملی باعث شده که کردستانی موقعیت شغلی بسیار عالی در بزرگترین شرکت فن آوری جهان را رها و به توییتر بپیوندد.توییتر جزئیات قرارداد کردستانی را منتشر کرده است. مجموع ارزش قرارداد وی در حال حاضر 12 میلیون دلار برآورد می‌شود.توییتر اعلام کرده کردستانی که در سال 2014 بیشتر حقوق را در گوگل دریافت می‌کرد، حقوق پایه سالانه 50 هزار دلار دریافت خواهد کرد و در قرارداد وی این بند وجود دارد که بتواند در آینده برای یک بار 800 هزار سهم توییتر را به قیمت کنونی بخرد. اگر کردستانی بتواند به توییتر در بالا بردن ارزش سهام کمک کند این قرارداد برای وی بسیار پرسود خواهد بود.این شرایط مالی به شکل قابل توجهی پایین تر از مبالغی است که کردستانی در گوگل دریافت می‌کرد. در آخرین بررسی کردستانی حقوق پایه سالانه 237هزار و 500 دلار به اضافه 123 میلیون دلار سهام گوگل را داشته است.  	