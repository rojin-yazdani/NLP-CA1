 		اپلیکیشن یکی از شبکه های اجتماعی به رکوردی تازه دست یافته است.به گزارش مهر، اپلیکیشن «پیام رسان» (Messenger) شرکت فیس بوک اکنون در هر ماه یک میلیارد کاربر فعال دارد. بدین ترتیب باید این پیام رسان را یکی از پرطرفدارترین اپلیکیشنها در دنیا به شمار آورد.اپلیکیشن پیام رسان دو سال پیش از فیس بوک جدا شد و هم اینک شانه به شانه اپلیکیشن مادر خود یعنی فیس بوک که ۱.۵ میلیارد کاربر فعال در ماه دارد به پیش می رود.فیس بوک در بیانیه ای اعلام کرد: روزانه میلیاردها پیام توسط کاربران ما رد و بدل می شود.بدین ترتیب اپلیکیشن پیام رسان در کنار فیس بوک و واتس آپ سه اپلیکیشن پرطرفدار اول دنیا محسوب می شوند که همگی در اختیار مارک زاکربرگ هستند. همچنین اپلیکیشن پیام رسان فیس بوک دومین اپلیکیشن پرطرفدار iOS به حساب می آید.فیس بوک در تلاش است تا کاربرانش از پیام رسان نه تنها برای برقراری ارتباط با دوستان بلکه برندها و شرکتها نیز استفاده کنند.از این رو تصور شده که با تکیه بر هوش مصنوعی به کار گرفته شده در آن، اموری نظیر سفارش غذا، خرید لباس یا پیدا کردن شغل برای کاربران این اپلیکیشن راحت تر شود.غول فناوری دنیا به جز این اپلیکیشنها، اپلیکیشن محبوب اینستاگرام را هم در اختیار دارد که شمار کاربران آن در ماه گذشته به نیم میلیارد تن رسید. 	