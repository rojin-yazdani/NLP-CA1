 		شرکت آمریکایی مایکروسافت در بازار موبایل ایران شعبه فروش زده است.به گزارش تسنیم، مایکروسافت، که شرکت کامپیوتری آمریکایی و چندملیتی است و دفتر مرکزی آن در شهر ردموند، ایالت واشینگتن، ایالات متحده آمریکا قرار دارد، به تازگی در بازار موبایل ایران شعبه فروش دایر کرد.این فروشگاه 5 دهنه توسط  نماینده انحصاری گوشی های مایکروسافت در ایران در بازار موبایل ایران واقع در خیابان حافظ تهران بازگشایی شده است و در بنرهای تبلیغاتی این شرکت هم اعلام شده، این فروشگاه برای اولین بار در ایران تاسیس می شود.این در حالی است که معمولا وقتی یک شرکت خارجی در کشوری دفتر راه اندازی می کند دست کم مقامات آن کمپانی در مراسم افتتاحیه حضور دارند ولی ظاهرا خبری از خارجی ها نبوده است و هیچ یک از مقامات رسمی مایکروسافت نیز چنین چیزی را تایید نکرده اند! 		 	