 		مدیر مرکز جراحی های محدود و درمان نازایی زنان شیراز از تولد یک نوزاد به روش «فریز» برای اولین بار در جنوب کشور در شیراز خبر داد.به گزارش باشگاه خبرنگاران، دکتر سیروس رستمی در گفتگویی با اعلام اینکه فریز کردن تخمک مادرانی که به دلایلی با مشکلاتی مواجه هستند سالهاست که در کشورهای پیشرفته انجام می شود، افزود: فریز کردن تخمک واسپرم برای نخستین مرتبه در جنوب کشور صورت گرفته که پس ازعمل لقاح تعداد ۴ جنین در رحم مادرانتقال داده شد و در نهایت پس از۹ ماه بارداری اولین نوزاد حاصل از اسپرم وتخمک فریز شده، روز پنجشنبه در یکی از بیمارستان های شیرازمتولد شد.این فوق تخصص زنان وزایمان مدت فریز اسپرم را ۲ ماه و تخمک را ۳ سال اعلام کرد و گفت: به دلایل مشکلاتی که مادر این نوزاد در نگهداری تخمک داشت مرکز ناباروری جراحی شیراز سه سال تخمک این بیمار را فریز کرد و درنهایت پس از مداوای مادر، شهریور ماه سال گذشته جنین سالم فریز شده در رحم مادر انتقال داده شد.وی اضافه کرد: این نوزاد دختر از یک مادر ۳۹ ساله به وزن ۳ کیلوگرم در یکی از بیمارستان های شیر به دنیا آمد.این فوق تخصص زنان و زایمان با اعلام اینکه در حال حاضر حدود ۱۵ درصد زوج‌ها با مشکل ناباروری مواجه هستند، افزود: هم اینک روش‌های کمکی درمان نازایی باعث شده شانس بچه دار شدن آنان را بین ۹۰ تا ۹۵ درصد افزایش بدهد.مدیر مرکز جراحی های محدود و درمان نازایی زنان شیراز اضافه کرد: امروزه با استفاده از روشهای جدید درمان ناباروری، تمامی زوجهای نابارور می توانند در داخل کشور بچه دار شوند. 		 	