 		روسیه به منظور ردیابی تروریست های انتحاری دستگاهی را برای شناسایی کمربند انتحاری ساخته است.به گزارش ایلنا، این دستگاه که قادر به ردیایی کمربندهای انتحاری حاوی قطعات فلزی است، می تواند در مراکز پرجمعیت مانند ایستگاه های مترو، ورزشگاه های بزرگ، بازار و مراکز گردشگری کاربرد داشته باشد. شرکت «یوتا» اعلام کرده است که این دستگاه همراه ماموران امنیتی با توان ردیابی تروریست های دارای کمربند انفجاری از فاصله چند متری در نمایشگاه Milipol-2015 پاریس عرضه شده است.«ولادیمیر تکاچ» مدیر عامل این شرکت به خبرگزاری ریانووستی گفت: دستگاه ساخته شده که بهای آن هزار و ۶۰۰ دلار است با حوزه تشخیص پیرامونی تا شش متر، توجه علاقه مندان زیادی از جمله مصر را به خود جلب کرده است.طبق مشخصات اعلام شده، ماموران کاربر دستگاه کم حجم شرکت یوتا می توانند با اتکا به حس گرهای قوی گیرنده صوتی و شنود صداهای پردازش شده از جابجایی کمربند انفجاری را که معمولا برای ایجاد آسیب پذیری بیشتر حاوی قطعات فلزی کوچک مانند میخ و تکه های آهن است، بدون جلب توجه تروریست های انتحاری بین جمعیت ردیابی کنند و با استفاده از فرصت پیش آمده اقدام های لازم را برای جلوگیری از بروز واقعه تروریستی انجام دهند.ویژگی این دستگاه قرار گرفتن صفحه جاذب صدای آن زیر لباس ماموران امنیتی است و فقط هدفون آن دیده می شود که مانند دستگاه های همراه صوتی است و توجه تروریست ها را جلب نمی کند.  		 	