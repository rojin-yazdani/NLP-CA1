 		گوگل جشن تولد 18 سالگی خود را با تغییر لوگوی همیشگی و افزودن یک تصویر متحرک بر روی جستجوگر خود جشن گرفت.به گزارش ایسنا به نقل از تلگراف، این شرکت که توسط لری پیج و سرگئی برین دو  دانشجوی دکترای دانشگاه استنفورد در سال 1998 شکل گرفت، به طور رسمی در تاریخ 27 سپتامبر تصویر متحرکی را جایگزین لوگوی خود در سایت گوگل کرد.  گوگل در ابتدا به عنوان یک شرکت خصوصی در 4 سپتامبر 1998 ثبت شد و فروش اولیه سهام آن در 19 اوت 2004 انجام شد. لری پیج و سرگئی برین و اریک اشمیت قبول کردند که به مدت بیست سال، یعنی تا سال 2024 در کنار هم کار کنند. هدف گوگل از ابتدا سازماندهی کردن اطلاعات دنیا و دسترس‌پذیر کردن آن‌ها برای عموم بود.مقامات گوگل روز 27 سپتامبر را به عنوان روز تاسیس و تولد این موتور جستجوی اینترنتی اعلام کرده اند. 		 	