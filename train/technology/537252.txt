 		یکی از کارکنان شرکت Valve تصمیم گرفت برای خواستگاری از دختر مورد علاقه اش از یک هدست واقعیت مجازی استفاده کند.به گزارش فارس، وی با استفاده از هدست HTC Vive که هنوز به بازار عرضه نشده و نرم افزار Valve نصب شده بر روی آن توانست به طور مجازی از دختر مورد نظرش خواستگاری کرده و به وی پیشنهاد ازدواج بدهد.این کار در اتاق آزمایش شرکت Valve در Bellevue آمریکا و با حضور Kelly Tortorice و Chandler Murch صورت گرفت.با استفاده از این هدست دو طرف فضاهای مجازی دلخواه خود را ایجاد کرده و خودشان را در این محیط ها قرار دادند. این فضاها عبارت بودند از عرشه کشتی، در کنار یک آتش سه بعدی و بر فراز کوه های آلپ. در حین همین گشت و گذارهای مجازی داماد حلقه ازدواج مجازی را نیز تقدیم عروس کرد. البته وی بعد از آزمایش یک حلقه واقعی را نیز به عروس داد.اگر چه انجام این خواستگاری به صورت عادی هم امکان پذیر بوده، اما مزیت آن امکان حضور در اماکن و نقاط زیبا و خاطره انگیز به طور سه بعدی است که در حالت عادی بدون صرف وقت و هزینه فراوان امکان پذیر نبوده است. قرار است هدست Vive در اواخر سال 2015 در دسترس علاقمندان قرار بگیرد. 		 	