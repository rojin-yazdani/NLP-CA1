 		کمپانی اپل رسماً وارد مذاکره با تجار ایرانی شده تا بتواند محصولات خود را از طریق آن‌ها در ایران عرضه کند.به گزارش خبرآنلاین، پس از توافق هسته‌ای امید می‌رود کمپانی‌های آمریکایی در بخش فناوری بتوانند محصولات و سرویس‌های خود را وارد بازار 77 میلیونی ایران کنند و به همین خاطر زمزمه‌هایی شنیده می‌شود حاکی از اینکه اپل برای ورود غیررسمی به ایران تلاش می‌کند.منابع نزدیک به موضوع به وال‌استریت خبر دادند توزیع‌کنندگان ایرانی محصولات اپل دراین‌باره ملاقات‌هایی با مقامات اپل داشته و قول‌هایی برای باز کردن شعبه اپل در ایران گرفته‌اند که فعلا بی پاسخ مانده است. وال‌استریت در خوش‌بینانه‌ترین حالت سال 2016 را سال ورود محصولات اپل به ایران از طریق تجار ایرانی ذکر کرده است.در سال 2014 نیز توزیع‌کنندگان ایرانی محصولات اپل در لندن سعی داشتند راه ارتباطی جدیدی باز کنند که این تلاش‌ها ناکام ماند.اینکه اپل فروشگاه مستقل در ایران تأسیس کند جای شک وجود دارد و نهایتاً امکان توزیع محصولات اپل از طریق تجار ایرانی فراهم خواهد شد.اینکه این تصمیم چه نفعی برای کاربران ایرانی دارد، همه‌چیز بستگی به رفتار تجار ایرانی هنگام معامله با اپل دارد چراکه نارضایتی گسترده کاربران از خدمات پس از فروش سایر برندهایی که تحریم هم نبوده‌اند همچنان در بازار پرتنش ایران ادامه دارد و هیچ کمپانی خارجی هم پاسخگوی آن نیست! 		 	