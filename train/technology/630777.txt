 		شرکت سامسونگ به دلیل عدم رفع مشکل در گوشی های نوت ۷، تولید آن را متوقف می کند.به گزارش مهر به نقل از «سی نت»، گزارشها حاکی  است که سرانجام شرکت سامسونگ به این نتیجه رسیده که یک مشکل جدی و اساسی در گوشی های جدید گلکسی نوت ۷ وجود دارد که موجب بیش از حد داغ شدن باتری و در نهایت به منفجر شدن آن منجر می شود.در همین حال خبرگزاری «یانهاپ» کره جنوبی اعلام کرد، بر اساس گزارش های رسیده شرکت سامسونگ تولید این گوشی را به دلیل باقی ماندن مشکلات حتی بعد از فراخوان برای تعویض باتری متوقف کرده است.همچنین دو توزیع کننده بزرگ گوشی نوت ۷ در آمریکا، عرضه این گوشی را به مشتریان خود متوقف کرده اند.البته شماری از شرکت ها پیشنهاد می کنند که اگر شخصی قصد خرید گوشی هوشمند دارد، در حال حاضر از خریداری نوت ۷ اجتناب کند.این در حالی است که مقامات شرکت سامسونگ تاکنون در این رابطه اظهار نظر نکرده اند اما انتظار می رود که به زودی به صورت رسمی در این مورد اطلاع رسانی کنند.  	