 		پرینترهای 3 بعدی اینبار برای تولید نسل جدید سرنگهای تزریق داروی بدون درد مورد استفاده قرار گرفته‌اند.به گزارش باشگاه خبرنگاران، کارشناسان برای افرادی که از تزریق آمپول می‌ترسند یک دستگاه جدید و منحصر بفرد ابداع کرده‌اند که در عرض 60 ثانیه می‌تواند تمامی داروی مورد نیاز را به پوست تزریق کند.گفتنی است، این دستگاه توسط پرینتر 3 بعدی طراحی شده است و تولید یک واکنش شیمیایی سریع برای خنک نگه داشتن پوست بیمار در طی زمان تزریق یعنی در عرض 60 ثانیه می‌کند.بررسی‌ها نشان می‌دهند، قیمت این آمپول منحصر بفرد تنها 2 دلار است و می‌تواند به میلیون فرد که از تزریق آمپول می‌ترسند کمک فراوان کند.این اختراع توسط یک تیم از دانشجویان دانشگاه رایس در هوستون صورت گرفته است.از مزایای استفاده از این دستگاه به هنگام تزریق می توان به بی حسی و کاهش احساس درد را نام برد.علاوه بر آن در این شیوه تزریق بیمار دچار عفونت نیز نخواهد شد.مواد شیمیایی استفاده شده در این دستگاه نیترات آمونیوم و آب است که از یک محفظه در مجاورت پوست قرار می‌گیرند تا مانع از بروز احساس درد و فعال شدن سیستم عصبی بدن شوند.کارشناسان استفاده از این وسیله را بویژه برای سالمندان و کودکان مفید می‌دانند.سازندگان این دستگاه در نظر دارند از آن برای موارد کاربردی دیگر مانند سوراخ کردن گوش و یا حتی انجام خالکوبی در آینده استفاده کنند. 		 	