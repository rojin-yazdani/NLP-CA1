 		یک شرکت بیمه برای پوشش تقاضاهای در حال افزایش از ریسک های آنلاین اقدام به فروش بیمه سایبری و تهدیدات اینترنتی خواهد کرد.به گزارش ایسنا به نقل از تلگراف، یک شرکت بیمه برای اولین بار ریسک های اینترنتی و تهدیدات سایبری را پوشش می دهد. شرکت بیمه آمریکایی چاب قصد دارد با پوشش ریسک سایبری برای مشتریان انگلیسی تا سقف 50 هزار پوند، غرامت تهدیدات اینترنتی و نقض حریم شخصی در دنیای مجازی را بپردازد.امروزه صنعت بیمه جهانی در پی همگام شدن با خطرهایی است که از دنیای مجازی به وجود می آیند. طبق گزارش های انجمن بیمه بریتانیا 80 درصد کسب و کار شرکت های بزرگ از ناکارآمدی سیستم های متصل به شبکه اینترنتی در سال گذشته آسیب دیدند و تنها کمتر از 10 درصد از این شرکت ها تحت پوشش بیمه سایبری قرار داشتند.سیاست جدید این شرکت بیمه برای ارئه خدمات نوین پوشش ریسک در حالی است که غرامت هزینه از دست دادن شغل به دلیل حملات سایبری و یا دستگیری غیرقانونی به جرایم اینترنتی نیز در این طرح پرداخت خواهد شد.رئیس بخش استراتژی انجمن بیمه بیریتانیا در این باره می گوید: مدتی است که شرکت های بیمه رشد ریسک سایبری را رصد می کنند هم چنین بالا رفتن آگاهی عمومی از تأثیرات تهدیدهای اینترنتی و هک شدن اطلاعات موجب شده تا شرکت های بیمه همگام با ریسک های دنیای مجازی خدمات پوششی مناسبی را برای مردم و کسب و کارهای آنلاین ارئه دهند.این شرکت با باور به اینکه خدمات بیمه، به منظور یاری افراد برای بازگشتن به زندگی قبل از وقوع حادثه صورت می گیرد، تصمیم به فروش پوشش ریسک دنیای مجازی کرده است.  	