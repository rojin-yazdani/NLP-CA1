فرید عباسی در مطلب ارسالی برای نگاه شما نوشته است : به گزارش مهر ،  علی دارابی معاون سیما به سه مدیر ارشد این سازمان به دلیل ساخت سریال‌هایی با موضوعات تلخ ،  ناگوار و با رویکردی منفی مانند تا ثریا  ،  شیدایی و پنجره که این شب‌ها از شبکه‌های اول ،  سوم و شبکه تهران پخش می‌شوند ،  به صورت کتبی تذکر جدی داد و به همین دلیل ،  دستور پایان دادن این سریال‌ها نیز اعلام شده است.بر پایه این گزارش در این تذکرها همچنین عنوان شده است که رویکرد معاونت سیما در این دوره ساخت سریال‌های طنز ،  جذاب و اجتماعی و ارام بوده و به همین خاطر هرگونه متن ،  فیلم‌نامه و سفارش‌هایی از این قبیل که در شبکه‌های سیما در حال ساخت است متوقف شود.  ( منبع تابناک کد خبر :  220775  -  تاریخ انتشار :  28 دی 1390  ) بنده به عنوان یک مخاطب معمولی و غیر حرفه‌ای سیما و رسانه ملی برایم چند پرسش پیش امده که البته به هیچ عنوان توقع ندارم مسئولین محترم وقت گرانبهای خود را صرف پاسخگویی به انها بکنند ،  ولی خوب شاید مروری بر انها برای امثال من خالی از لطف نباشد.پرسش نخست : ایا رویکرد سیما ناگهانی و بدون مقدمه عوض شده است ?  اگر پاسخ مثبت است ،  چطور سیاست سازمانی به این بزرگی و حساسیت که گویا خط اول مبارزه با شبکه‌های رنگارنگ و رو به فزونی ماهواره‌ای است ،  ناگهان بی هیچ مقدمه و مطالعه‌ای تغییر می‌کند ?  چه کسی پاسخگوی این نابسامانی است و مجازات او چیست ? ایا کمترین مجازات این نیست که او باید دست‌کم دیگر متولی مسئولیتی به این مهمی نباشد ?  ایا اینگونه می‌خواهیم با غول‌های بزرگ رسانه‌ای که فرهنگ ،  کشور و جوانان ما را نشانه رفته‌اند و برای هر کاری و تغییری سال‌ها تحقیق و مطالعه می‌کنند ،  مبارزه کنیم ? پرسش دوم : اگر این رویکرد از پیش بوده و ناگهانی تغیر نکرده است ،  چگونه مدیران ارشد این سازمان از ان بی اطلاع بوده و اجازه داده‌اند اداره مطبوعشان در راهی کاملا متفاوت با سیاست‌های کلی سازمانشان حرکت کند ?  اینان چه مدیرانی هستند که از رویکرد کلی و راهبردی سازمان خود بی اطلاع هستند و کاملا بر خلاف جهت ان حرکت می‌کنند ?  ایا این مدیران نالایق مجازات یا حداقال از کار برکنار شده‌اند ?  ایا اطلاع از هدفگذاری کلی و راهبردی یک سازمان ،  دست‌کم وظیفه یک مدیر میانی نیست ?  مجازات مدیری که بر خلاف مصالح و سیاست‌های یک سازمان عمل می‌کند چیست ? پرسش سوم : اگر سیاست کلی سازمان از پیش مشخص و طراحی شده بوده و مدیران هم از ان اطلاع داشته‌اند ،  چگونه اجازه داده‌اند که اداره مطبوعشان کاملا بر خلاف جهت سیاست‌های کلی سازمان حرکت کند ?  ایا این مساله دشمنی و عناد با سیاست‌های کلی یک سازمان و نافرمانی بزرگ مدیریتی نیست ?  ایا این افراد باید همچنان بر سر پست‌های خود باشند ?  و اگر پاسخ مثبت است چه تضمینی هست که اینان در اینده باز بر خلاف مصلاح سازمان و کشور خود گام برندارند ? پرسش چهارم : دستور به خاتمه فوری این سریال‌ها و توقف پروزه‌های مشابه داده شده است. اکنون با پایان نابهنگام این سریالها ،  تکلیف صدها ملیون و شاید هم میلیارد تومان ،  هزینه تولید انها چه می‌شود ?  چه کسی پاسخگوی هزینه بر باد رفته بیت‌المال است ?  چه کسی مسئول وقت و انرژی صرف شده برای ساخت این سریال‌هاست ?  چه کسی پاسخگوی مخاطبی است که وقت خود را صرف دیدن و پیگیری این سریال‌ها کرده است ?  ایا این مخاطب ارزش یک توضیح ساده یا پوزش خواستن را دارد ?  ایا مدیرانی که مسئول این هدر روی عظیم منابع کشور شده‌اند پاسخگو هستند  ?  ایا سزوار است در این شرایط سخت اقتصادی ،  مردم از نان شب خود بزنند و مالیات بدهند ،  انگاه بیت المال مسلمین اینگونه توسط تعدادی مدیر نالایق حیف میل شود ? ‌ ! پرسش ششم : چه کسی مسئول رسیدگی به صلاحیت پروژه‌های در حال ساخت است ؛  همان مدیر ارشدی که از سیاست‌های کلی سازمان مطبوعش بی خبر است یا خبر دارد و بی محلی می‌کند ،  یا معاونی که سیاست‌ها را یک شبه زیر و رو می‌کند ?  !  ?  تابناک مطالب اختصاصی و گرداوری شده توسط خوانندگان محترم را در قالب جدیدی با عنوان نگاه شما منتشر خواهد کرد.مخاطبان محترم می‌توانند مطالب دلخواه خود را در موضوعات مختلف ،  به ادرس negaheshoma@tabnak.ir ارسال نمایند.مخاطبان محترم برای ارسال مطالب خود باید چند نکته را در نظر داشته باشند : 1. این قالب جدید برای ارائه و معرفی نگاه بییندگان به تمام موضوعات می‌باشد.2.مطالب اختصاصی یا گرداوری شده می‌تواند در قالب :  ایده  ،  فیلم ،  عکس ،  گزارش تحلیلی ،  گزارش خبری ،  کاریکاتور و …  باشد.3. مطالب ارسال شده حتی الامکان با ذکر نام و نام خانوادگی فرستنده باشد.4. موارد ارسالی مغایرتی با اصول اخلاقی و قوانین جاری نداشته باشد.5. مطالب ارسالی به زبان و فونت فارسی باشد.6.مطالب ارسال شده حتی الامکان حاوی اطلاعات دقیق باشد.مشخصات فنی1. از ارسال تصاویر در متن فایلهای word خودداری شود.2. حجم فایل تصویری ارسالی (  به صورت gif یا jpg  )  بیشتر از 5 مگابایت نباشد.3. حداکثر حجم فایل صوتی یا ویدیو پنجاه مگابایت باشد.  ( نوع فایل :  wmv ،  flv ،  wav ،  mp3 ،  wma )