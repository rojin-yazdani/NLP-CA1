رییس مجلس شورای اسلامی درباره واکنش ایران به حمله احتمالی رژیم صهیونیستی با مشارکت این رژیم با امریکا در حمله به جمهوری اسلامی ایران ،  تصریح کرد :  بعید می‌دانم که صهیونیست‌ها چنین حماقتی را دوباره مرتکب شوند .به گزارش ایسنا ،  به مصر علی لاریجانی روز گذشته پس از دیدار با حسنی مبارک رییس جمهور مصر با حضور در نشستی خبری جزییات دیدار را تشریح کرد و به سوالات خبرنگاران پاسخ داد .وی نتایج گفت‌وگو با رییس جمهور مصر را راضی کننده دانست و افزود :  خیلی مسرور هستم که امروز به مناسبت شرکت در کمیته بین‌المجالس اسلامی توفیق یافتم به کشور دوست‌مان ،  مصر سفر داشته باشم .رییس مجلس شورای اسلامی مسائل منطقه‌ای را از محورهای گفت‌وگو با مبارک عنوان کرد و گفت :  گفت‌وگوهای خوب و سازنده‌ای با رییس جمهوری مصر داشتیم و درباره مسائل منطقه‌ای صحبت کردیم .رییس مجلس شورای اسلامی در پاسخ به سوال خبرنگاری درباره ارزیابی وی از روابط ایران و مصر در اینده گفت :  نگاه هر دو طرف به موضوع مثبت است و این نقطه کلیدی است و باید از این ظرفیت مثبت استفاده کرد .وی درباره جایگاه غزه در مذاکرات وی با رییس جمهور مصر اظهار کرد :  ما برای دفاع از حماس و حزب‌الله به خود افتخار می‌کنیم ،  چون این‌ها گروه‌هایی هستند که در مقابل رژیم صهیونیستی ایستاده‌اند .لاریجانی با تاکید بر اینکه از تلاش‌های دولت مصر برای کمک به مردم فلسطین هم باید تشکر کرد ،  یاداور شد :  موضع ما در برابر رفتار سبوعانه رژیم صهیونیستی بر اساس یک استراتژی است .رییس مجلس در ادامه در پاسخ به خبرنگاری درباره ان چه توسط برخی رسانه‌ها مبنی بر حضور نیروهای نظامی ایران درحوزه نفتی فکه در خاک عراق در روزهای اخیر مطرح شده است و تاثیر این موضوع بر روابط دو کشور گفت :  تعجب می‌کنم این مساله این همه بعد رسانه‌ای گرفت ،  شاید بعضی‌ها دوست داشتند این موضوع را بزرگ کنند .لاریجانی با بیان اینکه این موضوع حل شد و مشکلی با عراق نداریم ،  تاکید کرد :  برای دولت عراق احترام و اهمیت زیادی قائل هستیم و به همین دلیل از تمامیت ارضی عراق دفاع می‌کنیم .وی ادامه داد :  رهبران عراق دوستان ما هستند و تنها کشوری بودیم که از روند دموکراسی در عراق دفاع کردیم .رییس مجلس شورای اسلامی درخصوص نقش عربستان سعودی در مسائل اخیر یمن و موضع ایران در قبال این حوادث افزود :  ما با دولت یمن دوست و برای انها احترام زیادی قائل هستیم و گفت و گو و رایزنی‌های بسیار نزدیکی هم دراین خصوص داشته‌ایم .لاریجانی افزود :  ما در مساله یمن ،  اشکال‌مان به برادران سعودی بود ،  نه یمنی. چرا که مصلحت نمی‌دانیم ان جا به برادر کشی متهم شویم ،  اما از هر کمکی که از دست ما براید ،  برای حل مساله دریغ نمی‌کنیم .رییس قوه مقننه در پاسخ به این سوال که پیش بینی شما از مذاکرات ایران با غرب درباره فعالیت‌های صلح‌امیز هسته‌ای در سال جدید میلادی چیست ?  با بیان این که در شرایط فعلی مذاکرات می‌توانست مسیر متعارفی داشته باشد ،  گفت :  اگر اقای اوباما به همان حرف‌هایی که در قاهره بیان کرد ،  پایبند بود ،  حتما این مشکل حل می‌شد .وی با یاداوری برخی اظهارات رییس جمهور امریکا در قاهره مبنی بر این که گوش وی با اذان اشنا است و می‌خواهم حقوق مسلمانان را ادا کنم ،  رفتارهای وی را در این زمینه دو گانه دانست .لاریجانی تصریح کرد :  ایا اوباما برای فلسطینی‌ها اقدامی انجام داد ?  فشار بر فلسطینی‌ها داخل غزه بیشتر شده است. ایا امریکا جلوی رژیم صهیونیستی را گرفت تا بر فلسطینی‌ها فشار بیشتری اعمال نکند .وی متذکر شد :  مشکل ما با امریکایی‌ها از همین سنخ است ،  انها زیاده خواهی می‌کنند .رییس مجلس شورای اسلامی در پاسخ به سوالی در مورد واکنش ایران به حمله احتمالی رژیم صهیونیستی یا مشارکت این رژیم با امریکا در حمله به جمهوری اسلامی ایران ،  با یاداور شدن شکست‌های رژیم صهیونیستی در جنگ‌های 33 روزه با لبنان و 22 روزه در غزه ،  تصریح کرد :  بعید می‌دانم که صهیونیست‌ها چنین حماقتی را دوباره مرتکب شوند.