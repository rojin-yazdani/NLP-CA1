تبلیغ یکی از فیلم‌های سینمایی در حال اکران در یکی از شبکه‌های ماهواره‌ای فارسی‌زبان با افزایش فروش این فیلم و ورود به لیست میلیاردی همراه شد ؛  عبور از خط قرمزی که واکنش‌هایی را در وزارت فرهنگ و ارشاد اسلامی در پی داشته و می‌تواند تبعاتی داشته باشد تا دیگر فیلم‌سازان برای انجام اقدام مشابه وسوسه نشوند.به گزارش تابناک  ،  فیلم سینمایی استراحت مطلق تازه‌ترین ساخته عبدالرضا کاهانی پس از ساخت مکررا در حاشیه بود و در گام نخست با چنین ممیزی‌هایی همراه شد که نتوانست به سی و سومین جشنواره فجر راه یابد ؛  اما در عوض ،  اکرانش از اواخر اسفند سال 1393 به عنوان یکی از فیلم‌های نوروزی اغاز شد و تاکنون فروشی بیش از از یک میلیارد و دویست تومان داشته و این اتفاق با وجود عدم پخش تیزر فیلم استراحت مطلق از تلویزیون رخ داده که هرچند با افزایش قیمت بلیت سینما چندان رقم بالایی نیست ،  در شرایطی که برخی فیلم‌ها با تبلیغات تلویزیونی حتی نتوانستند به نیمی از این رقم نیز برسند ،  این فروش قابل تامل است. سرمایه‌گذاران این پروژه برای رسیدن این فیلم به سطح فروشی که هزینه تولید را بازگرداند ،  تبلیغات تازه‌ای کردند و ان هم تبلیغ استراحت مطلق پشت شیشه‌های خودروهای شخصی و دعوت طرفداران این فیلم بود ؛  اما این روش ،  تنها ابتکار عوامل استراحت مطلق نبود و اتفاق دیگری که در سینما شبیه زلزله بود ،  پخش انونس‌های این فیلم در تبلیغات میان برنامه در حین پخش سریال فاطما گل در یکی از شبکه‌های ماهواره‌ای فارسی زبان بود.پس از این اتفاق ،  شایعاتی در خصوص مشروعیت یافتن این تبلیغات پس از ممانعت رسانه ملی از پخش تیزر برخی فیلم‌ها منتشر شد ،  ولی سرانجام واکنش رسمی وزارت فرهنگ و ارشاد اسلامی نشان داد ،  این مجموعه قرار نیست پشت چنین اقدامانی بایستد و موضع شفاف و صریح در قبال انچه رخ داده صورت پذیرفت. سخنگوی وزارت فرهنگ و ارشاد اسلامی بدون انکه به اصل ماجرا اشاره شفافی کند ،  گفت :  هنرمندانی که اثارشان مجوز دستگاه فرهنگی کشور را دارد ،  حق تبلیغ در شبکه‌های ماهواره‌ای را ندارند و اگر به این کار مبادرت کنند ،  با ان‌ها برخورد می‌شود …  شبکه‌های ماهواره‌ای خارج از کشور که سابقه عناد با نظام را دارند ،  هیچ مجوزی از سوی وزارت ارشاد برای تبلیغ فیلم‌های ایرانی ندارند …  اگر اثبات شود هنرمندان در این تبلیغات با شبکه‌های ماهواره‌ای همکاری داشته‌اند ،  با ان‌ها برخورد می‌شود . با این حال ظاهرا جسارت عبدالرضا کاهانی ،  کارگردان و سعید خانی پخش‌کننده و سرمایه‌گذار استراحت مطلق برای بسیاری از سینماگران جذاب بوده و برخی دیگر از سینماگران نیز در پی قانونی کردن تبلیغات در شبکه‌های ماهواره‌ای هستند تا از ظرفیت مخاطب ایرانی که به تماشای این شبکه‌های می‌نشینند ،  برای تبلیغ اثارشان و دعوت مخاطب عام به سینما استفاده و به نوعی جای خالی تبلیغ وسیع فیلم‌هایشان در رسانه ملی را پر کنند. در این رابطه مهرداد فرید ،  نایب رئیس انجمن صنفی تهیه‌کنندگان و کارگردانان گفته است :  از سازمان سینمایی درخواست کردیم امکانی داده شود تا بتوانیم از طریق شبکه‌های ماهواره‌ای اثار سینمایی را تبلیغ کنیم. اقای ایوبی ،  رئیس سازمان سینمایی کشور هم اعلام کردند ،  منع قانونی ندارد و دنبال ضابطه‌مند کردن ان هستیم . کاملا واضح است که پذیرش این درخواست از سوی مسئولان تقریبا غیرمممکن است ،  زیرا اساسا ایجاد منبع درامد از داخل کشور و هرگونه اتفاقی که منجر به مشروعیت یافتن حداقلی شبکه‌های ماهواره‌ای فارسی زبان شود ،  جزو خطوط قرمز است و پذیرش چنین کاری توسط سازمان سینمایی به منزله عبور از این خطوط قرمز خواهد بود. در مقابل اما بعید نیست برخورد جدی با عوامل پخش تبلیغات این فیلم در شبکه ماهواره‌ای صورت پذیرد تا ثابت شود که در مواجهه بازی و حرکت نزدیک یا ان سوی این خطوط قرمز شوخی وجود ندارد و بدین ترتیب به وسوسه‌هایی که برای گسترش تبلیغ فیلم‌های سینمایی در این شبکه‌های فارسی زبان به وجود امده ،  پایان داد.