سید رمضان شجاعی کیاسری نماینده مردم ساری در مجلس شورای اسلامی گفت :  بر اساس احادیث و روایات محکم  ،  هیچ کسی در عالم لاهوت نمی‌داند زمان ظهور چه هنگامی است.به گزارش اعتدال ،  وی افزود :  مساله‌ای مانند ظهور یک مساله و و موضوع عمیق و دقیقی است که باید قطعا علما و محدثین باید اظهار نظری داشته باشند.عضو کمیسیون فرهنگی مجلس تصریح کرد  :  باید از وزیر سوال کرد ،  کاری که در این مملکت ساخته شده است ،  یا مجوز دارد یا ندارد ،  اگر دارد کدام سازمان و مرکزی ان را صادر کرده است و به چه علت این شبهه افکنیها به راحتی در قالب یک سی دی در خیلی از مراکز و کشور توضیع شده است . وی ادامه داد :  اگر هم این فیلم تولیدی فاقد مجوز است خلاف بزرگتری صورت گرفته و وزیر باید پاسخ دهد این بسته فرهنگی تولید شده در کشور که باعث نگرانی علما و مراجع و متدین می‌شود ،  چرا در کشور توزیع شده است.نایب رییس کمیسیون امنیت ملی مجلس هم در این باره به خبرنگار اعتدال گفت :  سی دی غیر مستندی که زمان ظهور را اعلام کرده است هیچ پایه و اساسی ندارد و بر خلاف ایات و روایات ما تولید شده است ،  این سی دی کاملا انحرافی است .حجت الاسلام حسین ابراهیمی به شنیده‌های حاکی از تولید قسمت دوم سی دی ظهور بسیار نزدیک است ،  اشاره کرد وافزود :  با این هجمه‌ای که بر علیه انها وارد شد و با اعلام اعتراضات و انتقادات از سوی حوزه‌ای‌ها و سیاسون بعید است که قسمت دوم ان در دست تولید باشد.نماینده مردم بیرجند در مجلس شورای اسلامی تصریح کرد :  وزیر ارشاد چون مجوزی برای این فیلم صادر نکرده است هیچ مسئولیتی در این باره ندارد و بحث مربوط به مقامات قضایی است ،  که با شناسایی عوامل انها را مواخذه نمایند .نایب رییس کمیسیون امنیت ملی گفت :  در کمیسیون مطرح شده و افرادی در زمینه این سی دی خواسته شده‌اند برای پاسخگویی و وزیر ارشاد هم باید پاسخگوی حفظ نکردن فضای فرهنگی کشور برای توزیع شدن سی دی غیر مجاز باشد ،  نه به علت تولید این سی دی پخش شده در کشور ؛  اما ناگفته نماند سی دی‌های تولید شده در کشور اکثرا فاقد مجوز هستند.