یک مقام عربستان سعودی اخبار منتشر شده در خصوص پیشنهاد 150 میلیارد دلاری دولت این کشور برای خرید سایت فیس بوک با هدف مقابله با جنبش‌های انقلابی را تکذیب کرد.به گزارش ایرنا ،  روزنامه العرب چاپ لندن روز دوشنبه نوشت :  سایت امریکایی 'دان وایرز' در گزارشی اعلام کرده بود که 'ملک عبدالله' پادشاه عربستان مبلغ 150 میلیارد دلار برای خرید فیس بوک به مالک ان پیشنهاد کرده است.بر اساس این گزارش ،  ملک عبدالله پس از ابراز نگرانی شدید از تظاهرات و اجازه دادن به فعالیت دعوت کنندگان به انقلاب و اعتراض در کشورهای منطقه در سایت فیس بوک این تصمیم را اتخاذ کرد.العرب به نقل از این مقام عربستانی که خواست نامش فاش نشود ،  نوشت :  اخبار مربوط به پیشنهاد عربستان برای خرید فیس بوک صحت ندارد.این مقام عربستانی افزود :  مبلغ 150 میلیارد دلار مبلغ کلانی است که با بودجه عربستان سعودی برابری می‌کند.بسیاری از جنبش‌های اجتماعی عربستان در سایت فیس بوک فعالیت می‌کنند از جمله صفحاتی برای ازادی زندانیان سیاسی و یا صفحه کمک به قربانیان سیل در جده که در ظرف یک ماه 45 هزار عضو به ان پیوستند.همچنین از طریق فیس بوک رسوایی خبرگزاری عربستان در انتشار اخبار کذب در مورد سیل جده و بارانهای سیل اسا فاش شد.بسیاری از فعالان سیاسی این کشور نیز از طریق فیس بوک درخواستهای خود را مبنی بر اصلاحات ریشه‌ای  ،  ازادی‌های رسانه‌ای ،  ازادی زندانیان بدون محاکمه ،  جلوگیری از فساد مالی و اداری و غیره ابراز می‌کنند.