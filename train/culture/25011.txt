یک شاعر ایینی گفت :  در برخی مداحی‌ها تحریف تاریخ دیده می‌شود.الهام عمومی در گفت‌وگو با ایسنا اظهار کرد :  بخش وسیعی از ادبیات ایینی ایران به مدح ائمه ( ع )  به ویژه امام حسین ( ع )  اختصاص دارد و دهه محرم و برگزاری مجالس مختلف و مداحی‌ها در ادبیات ایینی تاثیرگذار است. هرچه در این زمینه مفهومی‌تر و عنصر اندیشه در ان بیشتر کار شده باشد نیز ادبیات ایینی پربارتر می‌شود.وی با اشاره به شعرهایی که در مداحی‌ها استفاده می‌شود ،  افزود :  در برخی مداحی‌ها از شعرهای نزدیک به شعار استفاده شده و تحریف تاریخ نیز دیده می‌شود ،  اما اثری از احساس شاعرانه در ان‌ها نمی‌بینیم. برخی مداحان به اشعار دقت نمی‌کنند و بعضی از شاعرها نیز به مرزها توجه نمی‌کنند.این شاعر ایینی با اشاره به وجود خلاقیت در ادبیات ایینی گفت :  از اواخر دهه 80 تاکنون خلاقیت یا کشف شاعرانه در شعر یا زمینه‌های دیگر ادبیات ایینی رشد کرده است و هر اثر ادبی که خلاقیتی در جهت مثبت داشته باشد تاثیر بیشتری بر روی مخاطب خواهد گذاشت. خلاقیت در اثاری که در ادبیات ایینی در سال‌های اخیر نوشته شده به وضوح دیده می‌شود و شاعران مانند دهه 60 و 70 به مداحی‌ها تکیه نمی‌کنند.عمومی با بیان اینکه اثار ادبیات ایینی بسیار توانسته از تحریف‌ها جلوگیری کند ،  افزود :  ادبیات ایینی و عاشورایی که سرفصل ان شهادت‌طلبی ،  عدالت ،  ایثار ،  گذشت و مفاهیم مقدس است ،  توانسته از لحاظ محتوایی تاثیرگذار باشد و هنوز هم می‌توان در ان‌ها پیشرفت داشت.او با اشاره به مشکلاتی که در حوزه ادبیات ایینی وجود دارد ،  اظهار کرد :  جشنواره برای این حوزه بسیار کم برگزار می‌شود ،  در صورتی که استان اصفهان از شاعران و نویسندگان بسیار خوبی برخوردار است. اثار ان‌ها اصلا معرفی نمی‌شود و بجز جشنواره 72 خط اشک فعالیت گسترده‌ای در حوزه ادبیات ایینی در استان اصفهان نداریم.