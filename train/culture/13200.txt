ابراهیم حاتمی‌کیا گفت :  تماشاگران بسیاری برای دیدن فیلم سینمایی اخراجی‌ها 2 امده‌اند که نفس‌شان به انسان انرژی می‌دهد و از این لحاظ به مسعود ده‌نمکی غبطه می‌خورم .به گزارش فارس ،  شب گذشته فیلم سینمایی اخراجی‌ها2 به همت معاونت برون مرزی سازمان صداوسیما در سینما فردوسی به نمایش درامد .بنابراین گزارش ،  در این مراسم ابراهیم حاتمی‌کیا ،  حبیب‌الله کاسه‌ساز ،  مسعود ده‌نمکی ،  فخرالدین صدیق‌شریف و قاسم زارع حضور داشتند .ابراهیم حاتمی‌کیا که از سوی تماشاگران مدام تشویق می‌شد ،  پیش از اغاز نمایش ،  گفت :  نفس تماشاگران و کسانی که از راه دور امده‌اند به من انرژی می‌دهد. من می‌توانستم این فیلم را در جمع محدودی و خارج از سینما ببینم اما ترجیح دادم به خاطر نفس تماشاگران به این جمع بیایم و با انها به تماشای فیلم بنشینم و به خاطر حضور این تماشاگران به مسعود ده‌نمکی غبطه می‌خورم .ده‌نمکی :  تنها کسی که به من لبخند محبت‌امیز زد حاتمی‌کیا بودده‌نمکی نیز در این مراسم خطاب به تماشاگران حاضر گفت :  من در حال حاضر مانند کسی هستم که دفتر مشق خود را در اختیار معلمش قرار می‌دهد و باید سر خود را پایین انداخته و بنشینم. البته امیدوارم در فیلم‌های بعدی بهتر و موفق‌تر باشیم .وی درباره خاطراتش از پشت صحنه این فیلم نیز اظهار داشت :  به جهت این که اکثر بازیگران این فیلم انسان‌های شریف سرزنده و شادابی بودند ،  پشت صحنه‌های فیلم از خود فیلم شادتر و جذاب‌تر است و ما این خاطرات را به همراه پشت صحنه‌ها به شما تقدیم خواهیم کرد .وی همچین گفت :  من خیلی تلاش کردم که این جمله را نگویم و پیش از این نیز جایی نگفته‌ام چون احساس می‌کردم شاید برای اقای حاتمی‌کیا تبدیل به حاشیه شود ،  در زمان ساخت اخراجی‌ها علی رغم تمام بی مهری‌هایی که دیدم ،  اولین و تنها کسی که به من لبخند محبت‌امیز زد ،  ابراهیم حاتمی‌کیا بود .کاسه‌ساز نیز ضمن تشکر از حضور حاتمی‌کیا گفت :  وقتی اعلام کردند که معاونت برون مرزی سازمان صداوسیما قصد دارد ،  این فیلم را پخش کند ،  خوشحال شدم چون من پیش از این نیز با ساخت مستند ادواردو و گزارش ویژه با معاونت برون مرزی همکاری کرده بودم .وی افزود :  خوشحالم که فیلم سینمایی اخراجی‌ها2 هم ساخته شد و امیدوارم در اکران عمومی هم مورد استقبال واقع شود .در این مراسم فخرالدین صدیق شریف و قاسم زارع نیز سخنرانی کردند .فیلم اخراجی‌ها2 با استقبال گسترده تماشاگران مواجه شد.