مدیرعامل بانک کارگشایی از توقف حراج روزانه سکه در دو نوبت صبح و عصر در این بانک در هفته جاری در پی متعادل شدن قیمتها خبر داد .علی عادلی در گفتگو با مهر افزود :  هم اکنون حراج سکه در بانک کارگشایی به صورت عادی بازگشته است و سه روز در هفته  ( شنبه ،  دو شنبه و چهارشنبه )  انجام می‌شود .کاهش قیمت سکه در بازارهمچنین رئیس اتحادیه کشوری طلا و جواهر از کاهش حدود دو هزار تومانی قیمت انواع سکه در بازار امروز نسبت به روز گذشته خبرداد و گفت :  امروز قیمت هر قطعه سکه تمام بهار ازادی طرح قدیم در بازار 260 هزار تومان و قیمت سکه طرح قدیم نیز 159 هزار تومان است .محمد کشتی ارای قیمت هر قطعه سکه نیم بهار ازادی را امروز در بازار 130 هزار و 500 تومان و ربع سکه را نیز 66 هزار تومان اعلام کرد و گفت :  هر گرم طلای زرد 18 عیار نیز در بازار امروز 26 هزار تومان معامله شد .وی قیمت هر اونس طلای جهانی را نیز امروز یکهزارو 94 دلار اعلام کرد و افزود :  روز گذشته قیمت هر اونس طلای جهانی دو هزار و 112 دلار بود .وی گفت :  روز گذشته قیمت هر قطعه سکه تمام بهار ازادی طرح قدیم 262 هزار تومان و طرح جدید 261 هزار تومان بود .رئیس اتحادیه کشوری طلا و جواهر با اشاره به توقف حراج روزانه سکه در بانک کارگشایی گفت :  با توجه به اینکه بازار به دلیل قرار گرفتن در ماه حرام در حالت رکود به سر می‌برد ،  نیازی به حراج روزانه سکه در بانک کارگشایی نیست .وی خاطرنشان کرد :  بازار سکه به حالت عادی بازگشته و مشتری چندانی ندارد ،  بنابراین هر زمان که بازار حالت غیرعادی داشته باشد ،  حراج روزانه سکه انجام می‌شود.