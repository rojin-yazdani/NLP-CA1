علی ویسی در یادداشت خود به تابناک اورده است : اقبال به حفظ و قرائت قران کریم به موازات دیگر رشته‌های معارف دینی پس از پیروزی شکوهمند انقلاب اسلامی در ایران از اغاز تاکنون ،  پیشرفت چشمگیری داشته است و همان گونه که دیده می‌شود ،  نوجوانان و جوانان با ایمان در میادین گوناگون داخلی و خارجی ،  موفقیت‌های بزرگی برای کشورمان به دست اورده و در اینده به فضل الهی باز هم این توفیقات تداوم خواهد یافت .اگر بخواهیم به عوامل جذب نوجوانان و جوانان به حفظ و قرائت قران کریم اشاره‌ای داشته باشیم ،  پس از جاذبه معنوی و ملکوتی قران کریم که خود اصلی‌ترین عامل علاقه‌مندی است وجود رقابت‌ها و مسابقات متعدد قرانی در ادارات و سازمان‌های دولتی و غیردولتی مهمترین عامل بوده و خواهد بود .انچه تاکنون در موضوع حفظ و قرائت قران کریم در کشور ما رخ داده ،  کار کوچکی نیست و حضور مؤثر و قدرتمند عزیزان حافظ و قاری در میادین و محافل قرانی ،  گواه این مدعاست که کار بسیاری انجام شده و الحق و الانصاف از برکت حضور قران ،  در جامعه امروز در میان کشورهای اسلامی به عنوان یکی از کشورهای مدعی به شمار می‌رویم .مسابقات قران ،  بستر خوبی برای ایجاد انگیزه و حرکت بوده و هست ،  اما در ادامه و پس از انجام مسابقات ،  برنامه چیست ?  وقتی استعدادها در مسابقات شناخته شد ،  چه کسی و یا چه ارگانی این افراد را تحت پوشش اموزشی و پرورشی خود خواهد گرفت ? به نظر حقیر ،  همان گونه که برای مسابقات غیرقرانی المپیک برگزار می‌شود ،  باید برای فعالیت‌های قرانی نیز المپیک برگزار شود. اگر توانستیم بین‌المللی برگزار می‌کنیم و اگر این اجماع صورت نگرفت ،  باید در درون کشور خود این مهم را تحقق ببخشیم.لازمه تحقق این موضوع ،  اهمیت حلقه‌های قرانی در منازل گرفته تا جلسات مساجد و اموزش‌های کلاسیک در مدارس خواهد بود .انچه اکنون به عنوان خروجی مسابقات دیده می‌شود ،  با انچه از ان انتظار می‌رود فاصله بسیار دارد. هر ساله عزیزان ما در سازمان اوقاف تلاش می‌کنند به بهترین شکل ممکن ،  این مسابقات را برگزار کنند و الحق هم موفق بوده‌اند ولی به نظر می‌رسد ،  در شکل کار موفقند ،  ولی در محتوا که اصل موضوع است دچار روزمرگی شده‌اند .بخشی از این مشکل به ایشان ربطی ندارد ،  زیرا برای اینها یک وظیفه‌ای تعریف شده و انها هم هر سال به نحو احسن به وظیفه خود عمل می‌کنند. اجازه بدهید کمی اماری صحبت کنیم. مخاطبان قران کریم شامل کل جامعه نزدیک به هفتاد میلیونی کشورمان می‌شود و اساس شکل گیری نظام مقدس جمهوری اسلامی در ایران بر پایه اصول و مبانی قران کریم و اموزه‌های اهل بیت علیهم السلام بوده است ؛  بنابراین ،  شایسته است برای کشوری با این افتخار برای قران کریم و اموزش تعالیم بلند ان در بالاترین سطح اداره کشور یعنی ریاست محترم جمهوری وزارت خانه‌ای تشکیل و به سامان دهی امور قرانی بپردازد .به هر روی ،  تا هنگامی که مسائل قرانی کشور متولی واحدی نداشته باشد ،  هر چقدر هم شکل کارها را زیبا کنیم ،  تنها کار روبنایی کرده‌ایم و از محتوا و اصل غافل شده‌ایم .ایا زمان ان نرسیده که این کارهای پراکنده قرانی را در ذیل یک وزارت خانه سر و سامان دهیم ? انچه درباره مسائل قرانی کشور در حال وقوع است ،  روندی است که به جای پرورش حافظ و قاری متبحر قران فهم در حال پرورش حافظ و قاری مسابقه‌ای است. اخلاق و رفتار و پوشش قاریان و حافظان نیز از مهمترین مسائلی است که امروزه باید توسط بزرگان نسبت به ان عنایت ویژه‌ای صورت بگیرد .امید است درباره اموزش قران کریم و تربیت افراد قرانی و امور قرانی ،  وحدت رویه‌ای پدید امده و پراکندگی‌های موجود میان سازمان‌ها و ادارات شکل واحدی پیدا نمایند.