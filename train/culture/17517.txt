درس‌گفتاری منتشر نشده از کتاب در دست انتشار زنده‌یاد سید احمد فردید و نیز پرونده‌ای برای تاریخ نقد جدید اثر رنه ولک با ترجمه ارزشمند دکتر سعید ارباب شیرانی ،  از بخش‌های جالب این مجله‌اند.به گزارش خبرانلاین ،  اگرچه همزمان با هفته کتاب ،  در کشور ما برنامه‌های متعددی در زمینه کتاب و کتابخوانی برگزار می‌شود اما در اغلب موارد در حاشیه این برنامه‌ها اتفاقاتی رخ می‌دهد که اصل را فدای فرع می‌کند. در اغلب این برنامه‌ها حاشیه چنان پررنگ می‌شود که متن را کمرنگ و یا حتی بی‌رنگ می‌کند به طوری که کتاب و کتاب‌خوانی فراموش می‌شوند و نتیجه‌ای که باید از ان برنامه‌ها گرفته شود ،  حاصل نمی‌شود.یکی از راه‌هایی که از دیرباز در کشور ما برای خدمت به فرهنگ مطالعه و اشنایی مخاطب با کتاب ،  مرسوم و معمول بوده انتشار نشریاتی است که به طور تخصصی به نقد ،  بررسی و معرفی کتاب می‌پردازند. نشریاتی از این دست متاسفانه زیاد نیستند و همان تعداد اندک نیز بعضا به حاشیه‌هایی دچارند که در اغاز این مقال ذکر ان رفت.در این میان چاپ مجله کتاب در گروه مجلات همشهری که پیش از این پنج شماره ان با عنوان الف منتشر شده ،  جای خوشوقتی و خوشحالی دارد. این مجله شاید از معدود استثناهایی است که سعی دارد بی‌انکه به دام حاشیه و حاشیه‌پردازی گرفتار شود ،  به اصل بپردازد و این در دوره‌ای که ما در ان به سر می‌بریم نکته‌ای است که به راستی باید ان را ارج نهاد. دوست خوب ؛  کتاب خوب شعاری است که گردانندگان این مجله به خوبی برگزیده‌اند و به نیکی پایبند ان هستند.در ششمین شماره مجله کتاب  (  الف سابق )  بیش از صد اثر تازه منتشر شده از ناشران مختلف در زمینه شعر ،  داستان ،  اندیشه ،  دین و عرفان ،  ادب پایداری ،  نقد و پژوهش ،  هنر ،  متون کهن ،  طنز ،  کودک و نوجوان و …  …  بررسی و معرفی شده‌اند.از جمله مطالب خواندنی این شماره کتاب گفت‌وگو با احمدرضا احمدی است درباره شعرهایش به بهانه چاپ اولین جلد از مجموعه دفترهای سالخوردگی. گفت وگو با عبدااله کوثری درباره ترجمه‌های اخیرش از نویسندگان شناخته شده‌ی امریکای لاتین و نیز مصاحبه‌ای کوتاه با مرتضی سرهنگی درباره مجموعه سه جلدی خاطرات نظامیان عراقی از دیگر گفت‌وگوهای خواندنی این مجله‌اند.درس‌گفتاری منتشر نشده از کتاب در دست انتشار زنده‌یاد سید احمد فردید و نیز پرونده‌ای برای تاریخ نقد جدید اثر رنه ولک با ترجمه ارزشمند دکتر سعید ارباب شیرانی ،  از بخش‌های جالب این مجله‌اند.بررسی ترجمه دکتر عبدالکریم رشیدیان از هستی و زمان هایدگر  ،  نقد اخرین سروده علی معلم دامغانی به نام مجلس حر بن یزید ریاحی  ،  معرفی کوتاه اما خواندنی دو اثر به نام‌های دن کاسمورو و کنستانسیا  ،  بررسی و معرفی قهوه قند پهلو که گزیده شعر طنز معاصر است و فرصتی است برای انها که دلشان برای خندیدن تنگ شده‌ ،  نگاهی به دو مجموعه شعر تازه منتشر شده از عمران صلاحی ،  یادداشتی خواندنی درباره کتاب رومن به روایت پولانسکی  ،  تاملی بر کتاب ویرایش از زبان ویراستاران و  …  از دیگر مطالبی است که مخاطب علاقه‌مند به کتاب را بیش از پیش به داشتن این نشریه ترغیب می‌کند.کتاب همشهریبنابراین گزارش ،  ذکر این نکته ضروری است که مطالب مندرج در این نشریه 200صفحه‌ای را نام‌های اشنا و شناخته‌شده‌ای گفته و یا نوشته‌اند. نام‌هایی چون :  استاد ابوالحسن نجفی ،  بهاالدین خرمشاهی ،  کامران فانی ،  مشیت علایی ،  مژده دقیقی ،  امیر احمدی اریان ،  اسدالله امرایی ،  اسماعیل امینی ،  محمدباقر انصاری ،  سید مسعود رضوی فقیه ،  حمیدرضا شکارسری ،  رویا صدر ،  علی صلح‌جو ،  علی عبداللهی ،  پوپک عظیم‌پور ،  حسین ماهر ،  حسین معززی‌نیا ،  شیوا مقانلو ،  مسعود ملک‌یاری ،  سهیلا میرشکاک ،  امید مهدی‌نژاد ،  رضی هیرمندی و …  کتاب را می‌توانید از روزنامه‌فروشی‌ها و کتابفروشی‌های معتبر تهیه کنید.