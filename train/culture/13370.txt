عفت قرهی ،  مسن‌ترین عضو کتابخانه خواجوی کرمانی که به اثار ادبی و رمان‌های تاریخی علاقه زیادی دارد ،  می‌گوید :  نوه‌هایم با دیدن کتاب‌هایی که امانت می‌گیرم ،  با خنده می‌گویند مادربزرگ بازهم کتاب‌های عاشقانه گرفت. به گزارش خبرگزاری کتاب ایران ( ایبنا )  ،  این بانوی خانه‌دار با دیدن 73 بهار و تسلط بر هنرهای قالیبافی ،  خیاطی و خانه‌داری ،  بهترین انیس روزهای تنهایی خود را کتاب می‌داند. این مادربزرگ که از سال 84 فرصت کافی برای مطالعه و بررسی علایق شخصی خود یافته به عضویت کتابخانه در امده و کنیز ملکه مصر  ،  سینوهه و محمد ،  پیامبری که از نو باید شناخت را در شمار زیباترین و اثرگذارترین کتاب‌هایی می‌داند که فرصت مطالعه ان‌ها را یافته است.وی در گفت‌وگو با ایبنا در پاسخ به این سوال که چه کتاب یا نویسنده‌ای را موفق می‌داند ?  گفت :  کتابی را که ان‌قدر بر مخاطب اثر بگذارد که بتواند او را به حقیقت برساند ،  قوی‌ترین اثر می‌دانم. این مادربزرگ کتابخوان درباره علاقه‌مندی‌اش به مطالعه اظهار کرد :  بیشترین مطالعه‌ام در حوزه کتاب‌های ادبی ،  دیوان‌های شعر و رمان‌های تاریخی است. کتاب‌هایی که امانت می‌گیرم روی میز منزلم قرار می‌دهم ،  زمانی که نوه‌هایم به خانه‌ام می‌ایند ،  ضمن تورق کتاب به شوخی می‌گویند مادربزرگ باز هم کتاب عاشقانه گرفته است. مسن‌ترین عضو کتابخانه خواجوی کرمانی نگارش خاطرات و گرداوری ان در قالب کتاب را از بزرگترین دغدغه‌های کنونی‌اش عنوان کرد و گفت :  یکی از علایقم در سفر ،  نوشتن وقایع و خاطرات است ،  متاسفانه به دلیل شوخی کردن یا جدی نگرفتن این قضیه از سوی اعضای خانواده‌ام به راحتی نمی‌توانم در کنار ان‌ها این مطالب را یادداشت کنم. با وجود این مطالعه را بهترین کار دنیا و کتاب را تنها انیس روزهای تنهایی می‌دانم و معتقدم مطالعه مادران در نگاه فرزندان نسبت به خواندن و نوشتن کتاب تاثیر به‌سزایی دارد. عفت قرهی که هفتاد و سومین سال زندگی خود را تجربه می‌کند متولد اصفهان است و توانسته با دشواری‌های فراوان هفت دهه گذشته تا کلاس ششم ابتدایی به تحصیلات خود ادامه دهد.