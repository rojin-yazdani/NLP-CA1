نماینده مردم ایلام ،  ایوان ،  مهران ،  شیروان و چرداول در مجلس با بیان اینکه مجمع نمایندگان استان ایلام از وزیر فرهنگ و ارشاد سوال دارند ،  گفت :  سوال مجمع معطوف می‌شود به برخی اتفاقات فرهنگی که در استان رخ داده است .به گزارش خانه ملت ،  داریوش قنبری با بیان اینکه از محمد حسینی در خصوص این اتفاقات سوال خواهند کرد ،  تصریح کرد :  خوشبختانه اعتبارات فرهنگی استان‌های کشور افزایش چمشگیری پیدا کرده است اما نحوه هزینه کرد این اعتبارات در استان ایلام مشخص نیست .عضو کمیسیون اجتماعی مجلس با تاکید بر اینکه اثرات بودجه فرهنگی در استان ایلام احساس نشده است ،  افزود :  نمایندگان مجمع استان ایلام از انجا که نحوه هزینه کرد اعتبارات فرهنگی در استان را غیر شفاف و اثرات ان را چندان مفید نمی‌دانند از وزیر ارشاد پیگیر این مساله خواهند بود .قنبری با اشاره به اینکه وزیر فرهنگ و ارشاد روز سه شنبه 7 اذر جهت پاسخ به سوال نمایندگان به کمیسیون فرهنگی دعوت شده است ،  گفت :  علاوه بر سوالی که مجمع نمایندگان استان از حسینی دارد ،  در خصوص برخی مسائل و مشکلاتی که در سازمان ملی جوانان در زمینه فرهنگی رخ داده است سوال خواهم کرد .این نماینده تاکید کرد :  وزیر فرهنگ و ا رشاد باید در زمینه کم کاری و مشکلات فرهنگی سازمان ملی جوانان پاسخگو باشد