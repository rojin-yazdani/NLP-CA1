نماینده ولی فقیه در سازمان اوقاف و امور خیریه از شناسایی 33 بقعه پیامبر در کشور خبر داد.به گزارش خبرنگار مهر در قم ،  حجت الاسلام علی محمدی غروب سه‌شنبه در دیدار با ایت الله سبحانی ،  تعداد امامزادگان و بقاع متبرکه در کشور را 8 هزار عنوان کرد و با بیان اینکه 33 قبر پیامبر در ایران شناسایی شده است و اظهار داشت :  بقعه بیش از دو هزار امامزاده در سراسر کشور با مبلغی بالغ بر 70 میلیارد تومان از کمک‌های مردمی و دولتی در حال مرمت و بازسازی است.وی در ادامه افزود :  غیر از سه امامزاده معروف که در قم ،  شهر ری و شیراز مدفون‌اند ،  بیش از 35 میلیون نفر از مردم ،  امامزادگان سراسر کشور را زیارت کرده‌اند.محمدی در ادامه با ارائه گزارشی از فعالیت‌های سازمان اوقاف و امور خیریه کشور اظهار داشت :  برگزاری مراسم مذهبی در مناسبت‌های مختلف از جمله فعالیت‌های سازمان بوده است که در این راستا سوگواره یاس نبی در فاطمیه دوم امسال در امامزادگانی که ظرفیت و قابلیت برگزاری چنین مراسمی را داشتند برگزار شد که بنا بر امار تعداد 2 میلیون نفر از مردم در این مراسم‌ها شرکت کردند.وی با اشاره به دو ماموریت اساسی سازمان یعنی اداره موقوفات و بقاع متبرکه گفت :  125 هزار موقوفه در سطح کشور وجود دارد که 110 هزار موقوفه از سوی سازمان اوقاف اداره می‌شود.محمدی با بیان اینکه در محرم سال جاری مبلغ 5 میلیارد تومان از محل در امد موقوفات برای برگزاری مراسم عزاداری سید الشهدا ( ع )  هزینه شد افزود :  در این ایام نیز تعداد 5 هزار مبلغ دینی از سوی اوقاف به نقاط محروم کشور برای امر تبلیغ اعزام شدند.سرپرست سازمان اوقاف و امور خیریه با تاکید بر اینکه خدمات وقف باید برای عموم مردم روشن شود خاطرنشان کرد :  این سازمان در برنامه‌های دیگری نیز شرکت داشته است که می‌توان به اختصاص 16میلیارد تومان کمک به مؤسسات فرهنگی و دینی ،  3 میلیارد و 400 میلیون تومان در خصوص کمک به محرومین ،  یک میلیارد و 100میلیون تومان به منظور کمک به ایتام و خانواده‌های بی‌سرپرست ،  700 میلیون تومان جهت مرمت و احداث حوزه‌های علمیه در سراسر کشور ،  یک میلیارد و 400 میلیون تومان برای کمک به بیماران و معالجه ان‌ها اشاره کرد.وی با اشاره به اینکه در وقف باید به نیت واقفان عمل شود عنوان کرد :  اقداماتی به منظور احیا حق و حقوق موقوفات در سال جاری صورت خواهد گرفت که یکی از ان‌ها به روز کردن مال الاجاره املاک وقفی می‌باشد که باید به نرخ روز و عادلانه باشد.