سرویس بین الملل در حالی که در چند ماه گذشته ،  اخبار و گزارش‌های متعددی درباره کرم اینترنتی استاکس نت ،  منشا ان و میزان الودگی سیستم‌های ایرانی توسط این ویروس اینترنتی منتشر شده ،  به تازگی متخصصان امنیت شبکه شرکت بزرگ کاسپر اسکای  ،  اعتراف کرده‌اند که ایران توانسته است ،  سیستم‌های خود و به ویژه سیستم‌های مرتبط با تاسیسات هسته‌ای را از این ویروس مخرب پاک کند. به گزارش تابناک  ،  متخصصان این شرکت تاکید کرده‌اند ،  به رغم اینکه گفته می‌شود ،  ایران هدف اصلی این ویروس اینترنتی بوده است ،  هند و اندونزی ،  دو کشوری هستند که بیشتر از ایران ،  تحت تاثیر این ویروس اینترنتی قرار گرفته اند. به گزارش ثریت پست  ،  الک گاستف  ،  از متخصصان ازمایشگاهی شرکت کاسپر کای اظهار داشته که ایرانیان به خوبی توانسته‌اند ،  سیستم‌های خود را از ویروس استاکس نت  ،  پاک کنند.همچنین بر پایه مقاله‌ای که گاستف در سایت سکیوریتی لیست  ،  منتشر کرده ،  امده :  بسیاری از افراد بر این باورند ،  ایران هدف این کرم اینترنتی بوده ،  در حالی که انان غافلند که این ویروس ،  حالت ایستایی ندارد و به صورت همه گیر به همه سیستم‌ها در سرتاسر جهان سرایت خواهد کرد. این کارشناس امنیت شبکه همچنین تاکید کرد :  بر همین اساس ،  هند و اندونزی ،  بیش از ایران از این کرم اینترنتی اسیب دیده اند. بنا بر این گزارش ،  این متخصص شرکت امنیت سایبری کاسپر  ،  میزان و روند تاثیر ذاری این ویروس را در کشور‌های گوناگون بررسی کرده که می‌توان گفت ،  ایران دست کم در زمره اسیب پذیرترین‌ها قرار نگرفته است. نمودار زیر ،  میزان و روند الوده شدن کشورها به این ویروس را نشان می‌دهد که رنگ سبز مربوط به ایران است. و نمودار زیر میزان و روند الوده شدن دیگر کشور‌ها را نشان می‌دهد.علاوه بر این ،  این گزارش همچنین می‌افزاید ،  میزان نفوذ این ویروس در ایران و در ماه سپتامبر ،  روند کاهش چشمگیری در مقایسه با ماه جولای داشته و در واقع ،  بیشترین کاهش تاثیرگذاری این ویروس را در مقایسه با دیگر کشورها داشته است.در پایان باید افزود ،  در دنیای کنونی که دنیای ارتباطات نامیده شده است ،  دسترسی و امکانات کشور ا برای دستیابی به اطلاعات دیگران ،  به روش‌های گوناگون و متعدد صورت می‌پذیرد و به نظر می‌رسد ،  هر اندازه کشوری در بالا بردن فناوری می‌کوشد ،  به همان میزان نیز باید بتواند در نگهداری از یک تکنولوژی نیز بکوشد ؛  موضوعی که به نظر می‌رسد ،  ایران به رغم جوسازی‌های اولیه ،  به خوبی از پس ان برامده است.