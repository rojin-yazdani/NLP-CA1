سیلویو برلوسکونی ،  نخست وزیر ایتالیا که به مشارکت در فحشای کودکان و سکس با یک دختر نوجوان متهم است ،  ادعا کرد که دختر مورد تجاوز وی ،  'روبی' نوه حسنی مبارک ،  رئیس جمهور مصر بوده است.به گزارش ایرنا ،  یک روز پس از رد مصوبه مصونیت قضایی برلوسکونی موسوم به منع قانونی از سوی دادگاه قانون اساسی ایتالیا ،  دادستانی شهر میلان در پرونده‌ای علیه برلوسکونی ،  وی را متهم به داشتن روابط غیراخلاقی با دختر نوجوان مراکشی معروف به روبی و اخاذی برای ازادی وی از زندان کرد.برلوسکونی که به پرسابقه‌ترین سیاستمدار اروپایی متهم به فساد اخلاقی ،  مالی و حتی همکاری با مافیا شهرت یافته ،  اکنون پرونده روبی را می‌بیند که دادستانی میلان به طور جدی پیگیر ان است.از سوی دیگر ،  گفته می‌شود نخست وزیر ایتالیا تاکنون با هزینه‌های فراوان توانسته از پیگرد قضایی در امان بماند و این بار هم چنین خواهد شد.براساس محتویات پرونده ،  این دختر نوجوان مراکشی که ماه مه سال 2010 میلادی به اتهام دزدی بازداشت شده بود ،  پس از میانجیگری مستقیم نخست وزیری ازاد شد. برلوسکونی برای ازاد کردن او گفته بود روبی نوه حسنی مبارک ،  رئیس جمهوری مصر است.دادستانی میلان ،  افزون بر احضار نخست وزیر به دادگاه ،  امیلیو فده مدیر شبکه چهار تلویزیون ایتالیا متعلق به برلوسکونی و طرفدار سرسخت وی ،  خانم نیکول مینتی دندانپزشک شخصی نخست وزیر و له له مورا از دوستان برلوسکونی را نیز به مشارکت در سواستفاده از روبی و فحشای چند دختر دیگر متهم کرد که همگی باید تا سوم بهمن ماه در دادگاه حاضر شوند.دادستانی معتقد است ،  برلوسکونی از فوریه تا مه سال گذشته میلادی هنگامی که روبی سن قانونی نداشت ،  چند بار از وی سواستفاده کرده است. حتی گفته می‌شود بازرسان ،  شواهدی ویدئویی در این زمینه از منزل دختر مراکشی کشف کرده اند.دادگاه قانون اساسی ایتالیا دیشب ،  مصوبه مصونیت قضایی نخست وزیر موسوم به منع قانونی را متناقض با قانون اساسی خواند و انرا رد کرد تا راه برای محاکمه برلوسکونی با چندین پرونده از جمله اتهامات مالی و  …  هموار شود.