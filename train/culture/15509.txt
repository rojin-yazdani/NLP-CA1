61 سینماگر ایرانی با نگارش نامه‌ای به سازمان سینمایی نگرانی خود را از امکان حضور ویژه خواران در فضای فعلی سینما و از بین بردن فرصت به دست امده اعلام کرده‌اند.به گزارش خبرانلاین ،  این فیلمسازان پیش از این نیز با نگارش نامه‌ای از روشنگری طباطبایی‌نژاد مدیر فعلی مرکز گسترش سینمای مستند و تجربی حمایت کرده بودند.سید مهدی طباطبایی‌نژاد پس از انتصاب به سمت ریاست مرکز گسترش سینمای مستند و تجربی در گفت و گویی از هزینه شدن بودجه این مرکز برای تولیداتی چون پروژه سینمایی لاله به کارگردانی اسدالله نیک‌نژاد خبر داده بود. پروژه‌هایی که به گفته طباطبائی نژاد ربطی به شرح وظایف این مرکز نداشته‌اند.سینماگران در این نامه که ان را خطاب به ریاست سازمان سینمایی وزارت فرهنگ و ارشاد اسلامی نوشته‌اند ،  حمایت پیشین خود از روشنگری‌های مدیریت مرکز گسترش سینمای مستند و تجربی را یاد اورشده و اورده‌اند :  اینک پس از گذشت ماه‌ها ،  وظیفهٔ خود می‌دانیم تا بار دیگر یاداور شویم که در زمان مدیریت سابق مرکز ،  بودجه‌ای که می‌شد با ان صدها فیلم مستند ،  کوتاه ،  انیمیشن و ده‌ها فیلم سینمایی تولید شود ،  به پروژه‌هایی اختصاص داده شد که برخی از ان‌ها در حوزهٔ سینمای مستند و تجربی نبودند و برخی دیگر با صرف میلیاردها تومان به اتمام نرسیده‌اند. در این نامه تاکید شده است :  این‌ها نمونه‌هایی است از فیلم‌هایی که با عنوان فاخر تولید شده ،  اما بیشتر ان‌ها درخششی نداشته‌اند. بدین ترتیب میلیاردها تومان از اموال عمومی ،  حیف و میل و صرف پروژه‌های ناقص و هزینه برای سفرهای خارجی نافرجام و پاداش‌های بی‌حساب و کتاب و از این دست ولخرجی‌هایی شده که متاسفانه ،  بررسی و حسابرسی ان تاکنون برای افکار عمومی و اهالی سینمای ایران روشن نشده است. سینماگران در نامه خود اضافه کرده‌اند :  طی سالیان اخیر فیلمسازان سینمای مستند ،  تجربی و فیلمسازان فیلم کوتاه و مستقل سینمای ایران از حقوق خود محروم شده‌اند و بسیاری از ان‌ها سال‌هاست از حرفه‌شان دور مانده ،  کار نداشته‌اند و یا اثارشان که با مشکلات فراوان تولید شده ،  در چرخهٔ محدود و معیوب ممیزی ،  اکران و پخش معلق مانده است. اثاری که باید مردم درباره ان‌ها قضاوت می‌کردند ،  تنها با سلیقه شخصی عده‌ای و به بهانهٔ اینکه این اثار فروش ندارد از چرخهٔ اکران حذف شدند. با گذشت ماه‌ها ،  به راستی وضعیت فیلمسازانی که دراین سال‌ها به دلیل نگاه از بالای مدیران سابق به انان ،  تا کنون بی‌کار مانده‌اند چه می‌شود ?  تکلیف فیلم‌هایی که به دلایل واهی ،  فرصت اکران را از دست دادند و به روی پرده نرفتند ،  چه می‌شود ?  میلیاردها تومان بودجهٔ از دست رفته سینماگران که می‌توانست به سینمای ایران جان دوباره ببخشد ،  چه می‌شود ?  در بخش پایانی این نامه تصریح شده‌است :  جناب اقای ایوبی ،  ما نگرانیم تا مبادا بار دیگر ویژه‌خواران از هر اردوگاه فکری ،  فرصت به دست امده را برای احیای سینمای ایران از بین ببرند. امیدواریم در استانهٔ جشنواره فیلم فجر با نگاهی فراگیر به همهٔ طیف‌های سینمای ایران ،  نگرانی‌های شغلی و صنفی فیلمسازان و تلخکامی این سال‌ها پایان گیرد و بار دیگر شاهد درخشش سینمای ایران در عرصه‌های ملی و بین‌المللی باشیم. سعید ابراهیمی‌فر. امرالله احمد جو. مهرداد اسکویی. محمد رضا اصلانی. بکتاش ابتین. هادی افریده. حسن اقا کریمی. مصطفی ال احمد. همایون امامی. محسن امیر یوسفی. مجید برزگر. عبدالحسین برزیده. مهدی بوستانی. بهنام بهزادی. کامبوزیا پرتوی. کیومرث پوراحمد. امیر توده روستا. بهرام توکلی. مهدی جعفری. محمد جعفری. سیروس حسن پور. منیژه حکمت. عزیزالله حمید نژاد. لقمان خالدی. محسن خان‌جهانی. مجتبی راعی. امیرشهاب رضویان. علیرضا رئیسیان. مهرداد زاهدیان. مونا زندی حقیقی. علی ژکان. ایرج سالاروند. سامان سالور. رضا سبحانی. محمد علی سجادی. مهوش شیخ الاسلامی. محمد شیروانی. ناصر صفاریان. نادر طریقت. نیما عباس‌پور. محمدرضا عرب. کیانوش عیاری. محمود غفاری. مهدی فخیم زاده. مریم فخیمی. مهدی قربان‌پور. مهرشاد کارخانی. مهدی کرم پور. ایرج کریمی. بهمن کیارستمی. محمد رضا مقدسیان . علی مصفا. شهرام مکری. فرهاد مهران‌فر. بیژن میرباقری. اسماعیل میهن دوست. فرزاد موتمن. مهدی نادری. محمد علی نجفی. حسن نقاشی و فرهاد ورهرام سینماگرانی هستند که این نامه را امضا کرده‌اند.