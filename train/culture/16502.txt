رئیس سازمان میراث فرهنگی ،  صنایع دستی و گردشگری :  برای حفاظت از اثار تاریخی عراق که در تصرف گروه افراطی داعش نیست اعلام امادگی کرده ایم.به گزارش واحد مرکزی خبر ،  مسعود سلطانی فر افزود :  نسل کشی و تخریب اثار فرهنگی به ویژه اقداماتی که گروه افراطی داعش در تخریب میراث فرهنگی انجام می‌دهد ،  تاسف اور است.رئیس سازمان میراث فرهنگی با ابراز امیدواری به نتیجه بخش بودن تلاش‌ها برای پاک شدن منطقه از عناصر افراطی گفت :  نامه‌ای به مدیرکل یونسکو نوشته و در ان بر استفاده از ظرفیت‌های این سازمان در چارچوب کنوانسیون‌های جهانی برای حفاظت از میراث فرهنگی عراق تاکید کرده ایم.سلطانی فر افزود :  در سفری که هفته گذشته به همراه معاون اول رئیس جمهور به کشور عراق داشتیم سند همکاری بین دو کشور برای حفظ و حراست از میراث فرهنگی و گردشگری امضا شده است.تعطیلی نیم ساعته موزه‌ها در اعتراض به تخریب اثار تاریخی عراقسلطانی فر در بخش دیگری از مصاحبه‌اش به خبرنگار ما گفت :  تمام موزه‌های ایران پنجشنبه برای اعتراض به اقدام ضدفرهنگی داعش از ساعت 11 تا 11 و 30 دقیقه تعطیل هستند.گروه تروریستی داعش هفته گذشته ویدئویی را انتشار داد که در ان شبه نظامیان این گروه باحمله به موزه نینوا در شهر موصل در حال شکستن مجسمه‌های باستانی بودند.باستان شناسان و کارشناسان میراث باستانی ،  این انهدام را یک فاجعه خوانده و ان را با منفجر کردن یک معبد بوداییها در استان بامیان قابل مقایسه دانستند.همچنین منابع خبری از حمله عناصر داعش به کتابخانه‌ها و به اتش کشیدن هزاران جلد کتاب و نسخ خطی در این حملات خبر دادند.شورای امنیت سازمان ملل متحد حمله به میراث فرهنگی و دینی و به اتش کشیدن نسخ خطی نایاب در عراق به دست اعضای داعش را به شدت محکوم کرد.