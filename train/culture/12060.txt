علی مطهری گفت که سوال از رئیس​جمهور را با موافقت هیات داوری فراکسیون اصولگرایان پیگیری کرده است.به گزارش خبرانلاین ،  علی مطهری در پاسخ به یکی از سوالات کاربران که پرسیده بود ،  نظر مقام معظم رهبری درباره طرح سوال از رئیس​جمهور چه بوده است ?  گفت :  نظر شخصی من این است که رهبر انقلاب اگر این سوال به صورت منطقی و اخلاقی و به دور از جنجال انجام شود ،  مخالفتی ندراند. قبل از اینکه طرح را به هیات رئیسه ارائه کنم ،  با تصمیم شورای داوری اصولگرایان که موافق این سوال بودند ،  اول اعلام کردیم که 10 روز بعد این سوال را تقدیم هیات رئیسه می‌کنیم تا با احتیاط پیش رویم و اگر ندایی از دفتر رهبر انقلاب رسید ،  با رعایت ان پیش رویم که چنین نشد و سوال را تحویل هیات رئیسه دادیم.وی با بیان اینکه سوال از رئیس​جمهور ،  هیچ تبعات مهمی نخواهد داشت ،  ادامه داد :  ما از ایشان سوالاتمان را می​پرسیم و ایشان می​تواند پاسخ می​دهد. حتی برای این سوال رای گیری هم نمی​شود که قانع شدن یا نشدن مجلس عیان شود.به اعتقاد مطهری ،  مهمترین اثر این سوال اقتدار مجلس و شکستن غرور کاذب رئیس​جمهور است که به اسانی نتواند بگوید من این قوانین را اجرا نمی‌کنم. مردم باید بدانند که اینطور نیست که کسی بگوید قانون را اجرا نمی‌کند و مجلس از کنار ان ب​گذرد. مضاف بر اینکه این کار باعث می​شود که از موارد بعدی جلوگیری شود و روسای جمهور اینده فکر نکنند که وقتی از مردم رای گرفتند هر کاری می‌توانند بکنند. حتی اگر مثلا اقای لاریجانی که داماد ما هستند ،  اکنون رئیس​جمهور بود و همین طور رفتار می​کرد ،  ما همینگونه عمل می‌کردیم.