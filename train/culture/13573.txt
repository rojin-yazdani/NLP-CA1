سخنگوی فراکسیون انقلاب اسلامی ،  با اشاره به جلسه امروز این فراکسیون با حضور رییس سازمان صدا و سیما ،  اظهار داشت :  به گفته عزت‌الله ضرغامی ،  ریاست سازمان ،  دور جدید برنامه دیروز ،  امروز ،  فردا با رفع برخی نواقص از ابتدای ماه محرم شروع می‌شود.به گزارش ایسنا ،  حجت‌الاسلام حمید رسایی با بیان اینکه فراکسیون انقلاب اسلامی در دور جدید فعالیت خود با ریاست سازمان صدا و سیما جلسه‌ای برگزار کرد ،  اظهار داشت :  در این جلسه 11 تن از شرکت‌کنندگان نظرات خود را بیان کردند از جمله موضوعات مورد مطالبه نمایندگان این بود که با توجه به اینکه رهبرمعظم انقلاب در اکثر سخنرانی‌های خود به موضوع فتنه اشاره می‌کنند لذا انتظار است که صدا و سیما بیشتر به تهیه و پخش برنامه‌های بصیرت‌افزا و تبیین‌گر موضوع فتنه اقدام کند.وی افزود :  به اعتقاد نمایندگان از جمله این برنامه‌ها برنامه دیروز ،  امروز ،  فردا است که طبق تاکید اقای ضرغامی ،  دور جدید این برنامه با رفع نواقص از ابتدای ماه محرم پخش خواهد شد.وی افزود :  نمایندگان ضمن تقدیر از تولید برخی سریال‌ها مثل مختارنامه تاکید کردند که در این سریال‌ها مسائل شرعی و تاریخی رعایت شود.رسایی با اشاره به تقاضای نمایندگان مبنی بر ارتقا سطح کیفی شبکه‌های استانی ،  خاطر نشان کرد :  روشنگری نسبت به برخی شبکه‌های ماهواره‌ای و پشت‌صحنه‌های انها که بنیاد خانواده را هدف قرار داده است و نیز توجه به ورزش بانوان در کنار مسائل شرعی و عرفی از جمله مطالبات نمایندگان بود که در این جلسه مطرح شد.سخنگوی فراکسیون انقلاب اسلامی ،  با بیان اینکه این نشست نشستی صمیمانه بود که در ان ضرغامی برخی انتقادات و پیشنهادات را پذیرفت به حضور 65 تن از اعضای فراکسیون انقلاب اسلامی در این جلسه اشاره کرد.