سرویس فرهنگی سمفونی ظهور با وجود اجرای رایگان در تالار اندیشه حوزه هنری ،  با کمترین بیننده برگزار شد.به گزارش خبرنگار تابناک  ،  این سمفونی که پیش از این در تالار وحدت ،  با استقبال چشمگیر علاقه مندان برگزار شده بود ،  در حالی که حتی رایگان در تالار اندیشه حوزه هنری برگزار شد ،  نتوانست تماشاگران کافی را به خود جلب کند.دست اندرکاران این سمفونی ،  نبود توانایی و مدیریت صحیح تبلیغات و اطلاع رسانی در حوزه هنری را عامل نااگاهی مخاطبان از این اجرا اعلام کردند.بنا بر این گزارش ،  اعضای این سمفونی با ابراز تعجب از کمبود تماشاگر و گلایه از حوزه هنری ،  اظهار کردند که مسئولان این کار ،  در حالی که باید برای جذب عموم علاقه مندان تلاش می‌کردند ،  از عوامل این سمفونی دعوت کرده‌اند و کارت‌های مربوطه را به اشتباه ،  برای اعضای این گروه فرستاده بودند و این کم لطفی در شرایطی بود که تحقیقات ما نشان داد کمتر کسی از این اجرا اگاه شده بود.یاداوری می‌شود ،  سمفونی ظهور  ،  ساخته مهدی وجدانی با موضوع انتظار امام زمان  ( عج )  و روایت داریوش نصیری ،  در سه قطعه تولد ،  غیبت و انتظار اجرا شد.در این سمفونی ،  ارکستر بزرگ زهی شامل ویولن ،  ویولا ،  ویلن سل ،  فولوت ،  ابوا ،  پیانو ،  سه تار ،  قانون و گروه کوبه‌ای به سرپرستی احسان تارخ با سازهای دف ،  دهل ،  تاس و تاسوره و دوخواننده وجدانی را همراهی می‌کنند.