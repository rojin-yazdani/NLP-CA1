مهدی کوچک‌زاده نماینده تهران در مجلس شورای اسلامی در گفت‌وگو با ویژه‌نامه شماره صد هفته‌نامه پنجره منتقدان دولت را به دو دسته خوب و بد تقسیم کرد. وی در پاسخ به پرسش خبرنگار مبنی بر دلیل حمایت جدی انها از احمدی‌نژاد در گذشته و انتقادهای امروز او از دولت گفت :  توجه داشتیم که در تریبون‌ها ،  به گونه‌ای از دولت انتقاد نکنیم که دست‌اویز و مستمسک بدخواهان شود. دوستان دیگر ما در مجلس توجه نداشتند و تفاوت بین بنده ،  اقایان حسینیان ،  رسایی ،  زارعی و کوثری با اقایان توکلی ،  نادران و  …  در همین موضوع است.وی در ادامه با انکار فساد اقتصادی در اطرافیان محمود احمدی‌نژاد با وجود انتشار اسناد متعدد ،  گفت :  من این اتهامات را قبول ندارم.وی همچنین گفت :  اگر درست هم باشد نباید ان را گفت ،  چطور می‌توان گفت اقای رحیمی رییس خانه فساد فاطمی است ? کوچک‌زاده ضمن انتقاد از حضور نماینده علی لاریجانی در کمیته 15 نفره ،  عسگراولادی را فردی انقلابی خواند که به دنبال سهم‌خواهی برای گروه خود نیست.او ضمن حمایت مجدد از احمدی‌نژاد در توجیه خانه‌نشینی احمدی‌نژاد گفت :  احمدی‌نژاد در عمل یک خلافی کرده و یازده روز خانه‌نشین بوده است اما بعد از ان گفت که من تابع ولایت فقیه هستم و این داغ را بر دل کسانی‌که می‌خواهند من را مقابل رهبری قرار دهند خواهم گذاشت. در عمل هم ایشان کارهایی را می‌کند که رهبری می‌خواهد یعنی تلاش برای ابادانی کشور و کاهش فاصله طبقاتی. برای من مشخص نشده که احمدی‌نژاد در عمل تابع ولایت فقیه نیست.