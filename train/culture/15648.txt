15اذر ماه سالروز تولد زنده‌یاد سیمین اقارضی ،  نوازنده ساز قانون است که شاید نوای سازش را با گوش‌سپردن به موسیقی فیلم‌های تنهاترین‌سردار و امام علی ( ع )  بهتر بشناسید.به گزارش ایسنا ،  سیمین اقارضی 15 اذر 1317 در تهران متولد شد و پس از پایان تحصیلات ابتدایی به هنرستان عالی موسیقی راه پیدا کرد.اقارضی با چند ساز اشنا بود و به خوبی و مهارت انها را می‌نواخت. این هنرمند ضمن بهره‌گیری از اموزش‌های محمود ذوالفنون ،  ردیف‌های ویلن را به طور کامل نزد زنده‌یاد ابوالحسن‌خان صبا اموخت.پیانو را نزد جواد معروفی ،  قانون را نزد مهدی مفتاح ،  اواز را از غلامحسین بنان و تنبک را نزد حسین تهرانی فراگرفت. علاوه‌بر این سازها ،  او به نواختن رباب ،  بربط ،  قیچک و کمانچه نیز اشنایی کامل داشت.در این میان تسلط او به ساز قانون زبانزد است و البوم موسیقی قانون نیز از جمله اثار این هنرمند است که از او منتشر و بعدها به قانون سیمین معروف شد.نوازندگی در موسیقی سریال‌های امام علی ( ع )   ،  تنهاترین سردار  ،  مسافر ری  ،  روز واقعه و بسیاری دیگر از کارهای تاریخی دیگر با نوای سرپنجه‌های سیمین اقارضی بر ساز قانون همراه است.این هنرمند پس از گذراندن یک دوره بیماری در 22 دی‌ماه سال 88 دار فانی را وداع گفت.سایت‌های خبری نیز در زمان در گذشت این هنرمند تنها نوشتند :  این نوازنده قدیمی قانون ،  سهم بسزایی در نشر و گسترش این‌ساز مهجور داشت. او با ارکسترهای مختلفی از جمله ارکستر مرحوم خالقی همکاری داشته و در تهیه البوم‌های متعدد با صدای خوانندگان مختلفی همکاری کرده بود.