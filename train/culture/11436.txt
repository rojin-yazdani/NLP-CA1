سخنگوی کمیسیون کشاورزی مجلس گفت :  بر اساس نظر نمایندگان عضو کمیسیون کشاورزی بررسی تحقیق و تفحص از سازمان محیط زیست کشور منتفی شد.عیسی جعفری سخنگوی کمیسیون کشاورزی مجلس شورای اسلامی در گفت‌وگو با خبرگار پارلمانی خبرگزاری فارس به جلسه امروز اعضای این کمیسیون در مجلس اشاره کرد و اظهار داشت :  اعضای کمیسیون در جلسه امروز تقاضای تحقیق و تفحص 23 نفر از نمایندگان مجلس در مورد عملکرد سازمان حفاظت از محیط زیست کشور را بررسی کردند.وی به حضور رئیس و مسئولان سازمان حفاظت از محیط زیست کشور در جلسه امروز کمیسیون کشاورزی اشاره کرد و افزود :  مسئولان این سازمان در جلسه امروز گزارشی از عملکرد سازمان متبوعاشان به اعضای کمیسیون ارائه دادند و در نهایت اعضای کمیسیون توضیحات مسئولان محیط زیست را قانع کننده ارزیابی کردند.جعفری گفت :  بر اساس نظر نمایندگان عضو کمیسیون کشاورزی بررسی تحقیق و تفحص از سازمان محیط زیست کشور منتفی شد.سخنگوی کمیسیون کشاورزی مجلس اظهار داشت :  در ادامه جلسه امروز اعضای کمیسیون تقاضای تحقیق و تفحص در مورد برنج را نیز بررسی کردند ،  ولی به دلیل کمبود وقت ادامه این بررسی به جلسات بعدی کمیسیون موکول شد.