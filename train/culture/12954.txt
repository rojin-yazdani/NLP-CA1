علی معلم دامغانی رئیس فرهنگستان هنر با اشاره به تحولات سیاسی – اجتماعی در کشور از هنرمندان خواست در این برهه حساس ضمن توجه به ریشه‌ها و ارمان‌های نظام ،  اگاه‌تر از گذشته در میدان‌های مختلف هنری حضور یابند.به گزارش فارس ،  علی معلم دامغانی رییس فرهنگستان هنر ،  در یادداشتی که در اختیار فارس قرار گرفته ،  با اشاره به تحولات سیاسی – اجتماعی در کشور از هنرمندان درخواست کرده در این برهه حساس ضمن توجه به ریشه‌ها و ارمان‌های نظام ،  اگاه‌تر از گذشته در میدان‌های مختلف هنری حضور یابند. متن کامل این یادداشت بدین شرح است :  بسم الله الرحمن الرحیم و اما بعد برای عزت اسلام یک نظام بس است پی روائی احکام یک امام بس است شما به فتنه گری کام خویش می‌جویید اگر به نیت احیاست یک‌قیام بس است خدای را که به اغوش خلق باز ایید فلاح و توبه مهیاست والسلام بس است باری این پیامی است که روی در ابنای جنس من دارد. در عالم ما بلکه در همه عوالم بی طرفی را نصیبی از حقیقت نیست نقل است که زهیر بن قین می‌پنداشت که در رویارویی دو گروه از مسلمانان نشستن اولی‌تر که رضای رسول مهتر صلی الله علیه و اله وسلم بدین قعود از قیام قریب‌تر. سالار عالم ابی عبدالله علیه السلام این هنجار را باطل گردانید و اینک هر که به مذهب سید شهداست داند که هلا ز پشت یلان هرچه هست اینهائیم اگر گسسته اگر جمع اخرین هائیم گلی به دست بهاران نمانده غیر از ما کسی ز پشت سواران نمانده غیر از ما غرض که شیطان در کار است و دشمن بیدار است و مردمان در این سوی جهان به جهت استثمار و استعمار ،  استحمار می‌شوند و به انواع حیل بوسوسه خناس گرفتار امده ،  می‌کشند انچه می‌کشند و ما سلسله خاموشان پس از سی و‌اند سال تبلیغ منظوم و منثور در زمره می‌نگریم و انچه را که دربایست مسئولیت ماست فروگذار کرده‌ایم. خدا را ،  خدا را که دشمن در حق ما بیش از مصر و عراق و شام کینه می‌ورزد مباد که خاموشی‌های ما به خود فراموشی کشد که تا دست بجنبانی شیوه‌ها مؤثر افتد و فتنه‌ها ریشه کند اینک اهل هنر بایست اندیشه کند از روزی که مباد. پس در جهت چنین ارمانی سر رشته نگاهدارید و گرمتر از اغاز این کار در شئون مختلف از شعر و نوشته و نمایش و نقاشی و جز ان به تولید اثر پردازید مگر که قضای بد را خدا از کشور ما و مردم ما به سالاری رهبر ما بگرداند خصوصا که در این برخوردهای اخرین قرین با شیاطین قصد اصلاح امور داریم و صعب کاریست این اگر ذکر و تذکار نباشد. باری این پیام را دوباره بخوانید و بدانید که گر به ره نور امیدی است همین بیداریست. و السلام