وزیر فرهنگ و ارشاد اسلامی درباره‌ی بازداشت تعدادی از مستندسازان اظهارکرد :  اقدامی که در این ارتباط انجام شده از سوی دستگاه‌های اطلاعاتی و امنیتی کشور صورت گرفته است.سیدمحمد حسینی که در حاشیه‌ی جلسه هیات دولت با ایسنا سخن می‌گفت ،  ادامه داد :  در مورد دستگیری‌ها با وزیر اطلاعات صحبت کردم و قرار شد که جزییات بیشتری را در این ارتباط در اختیار ما قرار دهند تا ببینیم چه نوع همکاری وجود داشته و چه اقداماتی انجام شده است.حسینی هم‌چنین درپاسخ به این که گفته شده این افراد در پی اتهام همکاری با بی‌بی‌سی فارسی دستگیر شده‌اند  ،  گفت :  بی‌.بی‌.سی فارسی در دوران انتخابات و اشوب‌های پس از ان نقش‌افرین بود. هدایت و تحریک می‌کرد و به دنبال این است که مشکلات در کشور ایجاد شود و به همین دلیل نیز دفتر بی‌.بی‌.سی در تهران بسته شد. افرادی که در داخل کشور رسما کار می‌کنند و حضور دارند باید در این جهت مراقبت بیشتری داشته باشند. وی متذکر شد :  بنا نیست که شبکه‌ای که علیه جمهوری اسلامی ایران کار می‌کند و در جهت خلاف مصالح کشور ماست ،  تقویت کنیم و دوستان باید در این جهت مراقبت بیشتری داشته باشند.وزیر ارشاد در پایان تصریح کرد :  در این ارتباط ،  قرار شده وزارت اطلاعات جزییات را در اختیار ما قرار دهد چرا که ما نیز اطلاع دقیقی از موضوع نداریم و این وزارتخانه توضیح خواهد داد که نوع همکاری‌ها چه و چگونه بوده است. همچنین نشست خبری شفیع اقامحمدیان ( رییس مرکز گسترش سینمای مستند و تجربی )  صبح امروز ( 28 شهریور )  درحالی برگزار شد که بیشتر سوال‌ها درباره عملکرد این مرکز و وضعیت مستندسازان بازداشتی بود.به گزارش ایلنا اقامحمدیان درباره بازداشت پرخی از مستندسازان گفت :  براساس پیگیری‌های ما این بازداشت‌ها ربطی به مسایل سینمایی و پخش اثار انها از شبکه‌های خارجی ندارد.وی ادامه داد :  از دیروز که ما و معاونت سینمایی در جریان این مساله قرار گرفتیم ،  موضوع را پیگیری کردیم و هرچند پاسخ دقیقی به ما داده نشد ،  اما انچه که گفته شد این است که بازداشت مستندسازان به دلیل پخش فیلم‌های انها از شبکه‌های خارجی یا فیلم‌هایی که انها با همکاری مرکز ساختند و از شبکه‌های داخلی پخش شده است ،  نبوده بلکه دلایل دیگری داشته است.وی تاکید کرد :  ما از این موضوع ناراحت هستیم و بازداشت این مستندسازان را همچنان پیگیری می‌کنیم.