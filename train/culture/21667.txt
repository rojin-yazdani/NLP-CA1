عزت‌الله انتظامی که امیدوار است خانه‌ - موزه انتظامی به محلی فرهنگی شود ،  گفت :  پیشنهادهای زیادی برای بازی داشته‌ام ،  اما سناریوها خیلی سطحی و ضعیف هستند و ادم خجالت می‌کشد در فیلم‌های این سناریوها بازی کند.به گزارش فارس ،  خبر تبدیل منزل مسکونی عزت‌الله انتظامی به خانه - موزه در ماه‌های پایانی سال گذشته روی خروجی بسیاری از رسانه‌ها قرار گرفت.پس از گذشت بیش از 5 ماه از انتشار این خبر ،  برای اطلاع از اخرین شرایط محیا شدن این خانه‌ - موزه به سراغ اقای بازیگر رفتیم تا تازه‌ترین خبرهای خانه - موزه انتظامی را از صاحبخانه ان جویا شویم. خواندن گفت‌وگوی ما با عزت‌الله انتظامی خالی از لطف نیست :  * بیش از 5 ماه برای مرمت داخلی خانه وقت لازم استوی درباره اخرین وضعیت این خانه  - موزه گفت :  این مکان قرار است تبدیل به بنیاد فرهنگی  -  هنری و موزه عزت‌الله انتظامی شود ،  البته هنوز 5 تا 6 ماه دیگر وقت لازم است تا مرمت و ساخت و ساز داخلی تمام شود.وی ادامه داد :  زیربنای ساختمان تغییری نمی‌کند ،  اما ممکن است سالن کوچکی در طبقه بالای ان ساخته شود و اتاق‌هایی برای مطالعه طراحی شود. البته تصمیمات نهایی در این مورد پس از اتمام مرمت بنا انجام خواهد شد. * قرار نیست خانه - ‌موزه انتظامی یک اموزشگاه بازیگری باشد انتظامی در ادامه توضیح داد :  پس از تمام شدن مرمت و ساخت و سازهای داخلی ،  وسایل خانه که هم‌اکنون به صورت امانت در خانه هنرمندان است به ساختمان منتقل می‌شود و دست‌اندرکاران و دوستان صاحب‌نظر در چیدمان خانه کمک خواهند کرد.این پیشکسوت تئاتر ،  سینما و تلویزیون تاکید کرد :  خانه موزه عزت‌الله انتظامی قرار نیست یک کلاس هنرپیشگی باشد که مثلا هزینه‌ای از هنرجویان بازیگری بگیرد ،  بلکه امیدوارم این خانه باعث شود محل فرهنگی در منطقه شمیران ایجاد شده و افراد استفاده بهینه از این خانه موزه ببرند. * این روزها سناریوهای خوبی به دستم نمی‌رسد /  خجالت می‌کشم در ان‌ها بازی کنم عزت‌الله انتظامی در پاسخ به این سوال که ایا پیشنهاد بازی جدیدی داشته‌اید یا خیر ،  گفت :  پیشنهادهای زیادی داشته‌ام ،  اما سناریوها خیلی سطحی و ضعیف هستند و ادم خجالت می‌کشد که در ان‌ها بازی کند. من در تمام طول عمرم در چنین سناریوهایی بازی نکرده‌ام ،  از این به بعد هم بازی نمی‌کنم.وی در پایان گفت :  البته اگر سناریوی خوبی به دستم برسد و از نقشش خوشم بیاید ،  ممکن است وارد مذاکره برای بازی شوم ،  اما فکر نمی‌کنم این روزها سناریوی خوبی به دستم برسد که از ان خوشم بیاید.