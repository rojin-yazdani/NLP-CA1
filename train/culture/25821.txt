جام جم انلاین :  تصویربرداری مجموعه تلویزیونی یک روز قبل از 20خردادماه اغاز می‌شود. مجموعه تلویزیونی یک روز قبل به کارگردانی صادق کرمیار از 20 خردادماه در رامسر کلید می‌خورد. این سریال مناسبتی قرار است در 7 قسمت برای پخش از شبکه یک در هفته دفاع مقدس اماده شود.وقتی نام دفاع مقدس می‌اید همه یاد سریال‌های جنگی می‌افتند ،  یعنی سریال‌هایی که یا به اتفاقات جنگی می‌پردازند یا این که شخصیت‌هایشان در زمان معاصر زندگی می‌کنند و به نوعی درگیر پیامدهای جنگ هستند ،  اما سریال یک روز قبل را در هیچ‌کدام از این دو دسته نمی‌توان طبقه‌بندی کرد ،  چرا که این سریال موضوع جنگ نرم را دستمایه کار قرار داده است.کارگردانی سریال یک روز قبل را صادق کرمیار به عهده دارد و در ان حمیدرضا پگاه ،  سارا خوئینی‌ها ،  محمدرضا داوودنژاد ،  اتابک نادری ،  ازاده شمس ،  علی رام‌نورایی ،  بهزاد خداویسی ،  خسرو کاظم‌نژاد ،  وحید حیدری و …  بازی می‌کنند.محسن علی‌اکبری تهیه‌کننده سریال درباره دلایل پخش این سریال در هفته دفاع مقدس به خبرنگار جام‌جم می‌گوید :  هفته دفاع مقدس همزمان با سالگرد پرتاب ماهواره امید است ،  ضمن این که هنوز دوران جنگ ما با ابرقدرت‌ها به پایان نرسیده و انها وارد فاز جدید جنگ نرم با ایران شده‌اند. او درباره خط اصلی داستان این سریال می‌گوید :  سازمان فضایی ایران درصدد پرتاب ماهواره امید به فضاست. جاسوسان خارجی خودشان را به اب و اتش می‌زنند تا ایران به این موفقیت نرسد ،  اما ماموران اطلاعاتی و امنیتی ایران با تلاش‌شان نقشه انها را نقش بر اب می‌کنند و … از صحبت‌های علی‌اکبری مشخص است که برای ساخت این مجموعه انگیزه زیادی دارد. او می‌گوید :  در کشورهای دیگر کارگردان‌ها کوچک‌ترین اتفاق علمی را بازتاب می‌دهند. انها اخبار پیشرفت علمی کشورشان را در قالب فیلم و سریال به گوش مردم می‌رسانند. اگر این اتفاق بیفتد به مخاطب حس غرور و افتخار دست می‌دهد ،  اما تهیه‌کنندگان ما فعالیت چندانی در این حوزه نداشته‌اند.او با بیان این که پرتاب ماهواره امید نقطه عطف مهمی در تاریخ علمی و فرهنگی ایران محسوب می‌شود تاکید می‌کند :  ما باید زحمات قشر نخبه کشورمان را ارج نهیم. نباید فقط در یک پوشش خبری 24 ساعته به فعالیت‌های انها بپردازیم. باید نشان دهیم که برای تلاش‌های انها ارزش قائلیم ،  چون انها در ازمایشگاه‌هایشان ساعت‌ها وقت گذاشته‌اند و برای سربلندی ایران تلاش کرده‌اند.او درباره جزییات این پروژه می‌گوید :  مجموعه یک روز قبل را 20 خردادماه در رامسر کلید می‌زنیم. 20 تا 25 روز در انجا کار داریم و بعد برای ادامه کار به تهران می‌اییم. یک هفته هم در کشور لبنان تصویربرداری صورت می‌گیرد. سایر عوامل این پروژه عبارتند :  از مدیر تولید و مجری طرح :  سعید شرفی‌کیا ،  مدیرتصویربرداری :  حسین ناظریان ،  طراح گریم :  محسن بابایی ،  طراح صحنه و لباس :  مهدی دیلمی ،  دستیار اول کارگردان و برنامه‌ریز :  خسرو نصیری‌خواه و منشی صحنه :  مهسا سرمدی. صادق کرمیار تله‌فیلم‌های بهانه‌های عاشقی  ،  خانه ساحلی  ،  سیم اخر  ،  کرانه‌های کبود و رویا را در کارنامه دارد.