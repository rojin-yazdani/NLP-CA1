معاون پارلمانی رئیس جمهور از توافق اعضای کمیته مشترک مجلس و دولت به منظور تاسیس سازمان هدفمندسازی یارانه‌ها با ماهیت شرکت دولتی خبر داد .حجت‌الاسلام محمدرضا میرتاج‌الدینی معاون پارلمانی رئیس جمهور و عضو سابق هیئت رئیسه مجلس شورای اسلامی در گفت‌وگو با خبرگزاری فارس ،  با اشاره به جلسه شب گذشته کمیته مشترک مجلس و دولت در خصوص لایحه هدفمندسازی یارانه‌ها اظهار داشت :  جلسه شب گذشته کمیته مشترک مجلس و دولت با حضور رئیس جمهور و اقایان محمدحسن ابوترابی فرد نایب رئیس اول مجلس ،  غلامرضا مصباحی مقدم رئیس کمیسیون ویژه طرح تحولات اقتصادی دولت ،  محمد حسین فرهنگی نماینده تبریز و عبداللهی به عنوان نمایندگان مجلس و اقایان عزیزی ،  فرزین و بنده به عنوان نمایندگان دولت تشکیل شد که اقای دلخوش نیز به عنوان سخنگوی کمیسیون ویژه طرح تحول اقتصادی به این جلسه دعوت شده بود و حضور یافت ؛  اقای حسینی وزیر اقتصاد نیز برای حضور در جلسه مذکور دعوت شده بود اما وی به علت سفر نتوانست در این جلسه حاضر شود .وی ادامه داد :  در جلسه شب گذشته ماده الحاقی به لایحه هدفمندی یارانه‌ها که در جلسه گذشته کمیسیون ویژه با رئیس جمهور مورد بحث و بررسی قرار گرفته بود و یک پیش‌نویس تفاهمی نیز نگارش شده بود روی این مسئله بحث و تبادل نظر صورت گرفت .معاون پارلمانی رئیس جمهور در ادامه گفتگوی خود با فارس عنوان کرد در این جلسه روی برخی از واژه‌های این متن بحث‌های مفصلی انجام شد .به گفته وی ،  این جلسه بیش از دو ساعت به طول انجامید که در نهایت اعضای کمیته مشترک مجلس توضیحات دولت و رئیس جمهور را قانع‌کننده دانستند و در نهایت متن قبلی نوشته شده همراه با اصلاحاتی مورد توافق بین نمایندگان مجلس و نمایندگان دولت قرار گرفت .این عضو سابق هیئت رئیسه مجلس همچنین با اشاره به ماده الحاقی به کل لایحه هدفمندی یارانه‌ها ،  تصریح کرد :  این ماده الحاقی باید در کمیسیون ویژه طرح تحول اقتصادی تصویب شود و بعد در صحن علنی مجلس نهایی شود ؛  پس از بحث‌های مختلف صورت گرفته در این جلسه و توضیحات اقای رئیس جمهور تقریبا انتظارات مجلس هم از جهت نظارت و حضور دیوان محاسبات کل کشور نسبت به نظارت بر عملکرد دولت و یا سازمان و یا شرکت هدفمندسازی یارانه‌ها تامین شد .وی ادامه داد :  در این جلسه همچنین نظر دولت نیز از این جهت که هم سازوکار مستقلی برای اجرای لایحه هدفمندسازی یارانه‌ها تامین شد و هم ان روند جاری بروکراسی موجود در دولت را ندارد و از اصلاحات حقوقی موردنظر قانون که شرکت‌های با ماهیت دولتی در چارچوب همان مقررات و قوانین عمل می‌کنند در صورت تاسیس سازمان هدفمندسازی یارانه‌ها در صحن مجلس این سازمان نیز به همان شکل عمل خواهد کرد .میرتاج‌الدینی در ادامه ابراز امیدواری کرد که این پیشنهاد در کمیسیون ویژه نیز تصویب شود تا دولت بتواند لایحه مذکور را پیش ببرد چرا که هم بودجه سال اینده و هم برنامه 5 ساله توسعه منوط به تصویب این لایحه است .به گفته معاون پارلمانی رئیس جمهور ،  تا زمانی که تکلیف لایحه هدفمند کردن یارانه‌ها مشخص نشود بخش‌هایی از قانون بودجه سال 89 و برنامه پنجم توسعه مبهم می‌ماند .میرتاج‌الدینی همچنین گفت که در این جلسه تاسیس سازمان هدفمندسازی یارانه‌ها با ماهیت شرکت دولتی تصویب شد و مورد توافق اعضای کمیته مشترک مجلس و دولت و رئیس جمهور قرار گرفت که نحوه عملکرد این سازمان در این ماده الحاقی منظور شده است.