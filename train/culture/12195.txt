براساس اخرین امار وزارت بهداشت ،  09 / 11 درصد جمعیت 15 تا 64 سال شامل 13 / 21 درصد مردان و 81 / 0 درصد زنان به طور روزانه مصرف کننده مواد دخانی در کشور هستند.به گزارش مهر ،  دبیرخانه ستاد کشوری کنترل و مبارزه ملی با دخانیات وزارت بهداشت اعلام کرد :  استعمال دخانیات از عوامل اصلی مرگ در جهان بوده و میزان مرگ سالانه براثر مصرف مواد دخانی تا سال 2030 به 8 میلیون نفر می‌رسد.در حال حاضر 3 / 1 میلیارد نفر از جمعیت جهان سیگاری هستند که 84 درصد انها در کشورهای در حال توسعه زندگی می‌کنند.بنابراین گزارش در کشورهای در حال توسعه 4 / 3 درصد افزایش مصرف سالانه مواد دخانی دیده می‌شود و استعمال سالانه این مواد کشنده باعث مرگ 4 / 5 میلیون نفر انسان در سال بر اثر سرطان ریه ،  بیماری‌های قلبی و دیگر بیماری‌ها می‌شود ،  که انتظار می‌رود این رقم تا سال 2030 به بیش از 8 میلیون نفر در سال برسد. این گزارش حاکی است بیش از 80 درصد مرگ و میرهای ناشی از مصرف مواد دخانی در کشورهای در حال توسعه رخ می‌دهد و همه گیری استعمال دخانیات در کشورهایی با رشد اقتصادی کمتر بیشتر مشاهده می‌شود. این گزارش می‌افزاید :  در ایران سالانه بیش از 60 میلیارد نخ سیگار دود می‌شود که این میزان رقمی بیش از هزار و 700 میلیارد تومان را در بر می‌گیرد. براساس اخرین امار مربوط به بررسی عوامل خطر بیماریهای غیرواگیر که در سال 1387 منتشر شده است 09 / 11 درصد جمعیت 15 تا 64 سال شامل 13 / 21 درصد مردان و 81 / 0 درصد زنان به طور روزانه مصرف کننده مواد دخانی در کشور هستند. این گزارش در پایان تاکید می‌کند 10 میلیون ایرانی سالانه هزار و 100 میلیارد تومان سیگار دود می‌کنند که منجر به قربانی شدن 60 هزار ایرانی در سال می‌شود.