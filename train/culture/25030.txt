ایت‌الله مهدوی کنی ابراز داشت :  تحولات منطقه خاورمیانه و اروپا و سیل عدالتخواهی ملتهای دنیا ،  زمینه ساز ظهور حضرت مهدی ( عج )  است.ایت‌الله محمدرضا مهدوی کنی در گفت‌وگو با ایسنا منطقه قم در مسجد مقدس جمکران ،  انقلاب‌های منطقه و تحولات اروپا را زمینه‌ساز ظهور حضرت مهدی ( عج )  دانست و گفت :  امروز مردم در اقصی نقاط دنیا به پاخواسته و عدالت و ازادی را مطالبه می‌کنند و به دنبال حقشان هستند.وی افزود :  این خیزش‌ها در کشورهای اسلامی با شعار اسلام و دین و در کشورهای غیراسلامی با شعارهای ازادی خواهانه است و انشاالله همه این حرکات زمینه‌ساز ظهور حضرت می‌باشد.رئیس مجلس خبرگان رهبری انطباق علائم ظهور را با برخی افراد و وقایع سو استفاده دانست و گفت :  بارها دیده‌ایم که بعضی از افراد با منطبق کردن علائم ظهور بر روی افراد قصد سو استفاده داشته‌اند و این در حالیست که علما و بزرگان ما همواره کذب الوقاتون را به ما گوشزد کرده‌اند.وی ابراز داشت :  دسته دوم کسانی هستند که نسبت به علائم ظهور بی‌توجه هستند و هیچ تلاشی برای اماده ساختن خود نمی‌کنند ،  در حالی که انتظار فرج امری عملی است نه زبانی و باید در زندگی مردم جاری باشد و امیدواریم همه ما جزو منتظران واقعی حضرت باشیم و عملمان مطابق با خواسته بقیه الله الاعظم باشد.گفتنی است ؛  ایت‌الله مهدوی کنی ،  پیش از ظهر امروز برای اقامه نماز در مسجد مقدس جمکران حضور یافت.وی درپایان با ایت‌الله وافی ،  نماینده مقام معظم رهبری و تولیت مسجد مقدس جمکران دیدار و گفت‌وگو کرد و از ماکت طرح جامع مسجد مقدس جمکران بازدید نمود.