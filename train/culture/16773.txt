استاد ˈعلاالدین بابا شهابیˈ هنرمند و موسیقیدان کردستانی روز پنجشنبه در سن 75 سالگی در یکی از بیمارستان‌های تهران دار فانی را وداع گفت.به گزارش ایرنا ،  استاد باباشهابی موسیقیدان و خواننده مشهور سنندجی خالق ترانه ˈجی ژوانی جارانˈ در یکی از بیمارستان‌های تهران دارفانی را وداع گفت و داغی دیگر بر دل هنرمندان کردستان و عاشقان صدای ان هنرمند گذاشت.باباشهابی در سال 1318 خورشیدی در شهر سنندج بدنیا امد ،  وی نوه زنده یاد استاد ˈسید علی اصغر کردستانیˈ خواننده نامدار کرد است.وی از سن هفت سالگی با ورود به دبستان ،  با موسیقی اشنا شد ،  در سال 1335 با خواندن سرود ˈ‌ای وطنˈ در رادیو سنندج بطور رسمی کار خوانندگی را اغاز کرد و از سال 1346 به تهران امد و با ارکستر کردی ،  ارکستر رامتین ،  ارکستر لشکری ،  ارکستر باربد و ارکستر نکیسا و ارکسترهای فرهنگ و هنر ،  کار خوانندگی را پس از گذراندن دوره کوتاه سلفژ  ( تکنیکی اموزشی برای اموزش نواک و اواز خوانی است )  ،  نزد استاد ˈفرهاد فخرالدینیˈ  ، و اواز نزد زنده یاد استاد ˈکریمیˈ پی گرفت ،  و تا اخر عمرش با رادیو و تلویزیون ایران همکاری داشت.حاصل این تلاش‌ها اجرای حدود 60 ترانه در ارکسترهای یاد شده بود.از وی اثاری در قالب لوح فشرده و کاست به نام‌های ˈهاورازی دلˈ  ( در لندن )  ،  ˈشنه‌ی به ربه یانˈ  ( در سوئد )  و ˈباده گویاˈ و ˈ پاییزهˈ در تهران منتشر شده است.پیکر استاد باباشهابی قرار است روز جمعه در سنندج تشییع و در قطعه هنرمندان بهشت محمدی این شهر خاکسپاری شود