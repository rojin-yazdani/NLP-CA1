فرج‌الله سلحشور ،  کارگردان سینما و تلویزیون درباره شعار سی‌امین جشنواره فیلم فجر نظرات جالبی دارد و معتقد است :  سینمای ما تا به امروز تاثیر صد درصد منفی روی اخلاق ،  اگاهی و امید جامعه داشته است و تنها یک درصد از اثار سینمای ما دارای این مفاهیم هستند.به گزارش تهران امروز وی توضیح داد که به نظرش اگر شعار انتخابی جشنواره به سمت شعارهایی چون سینمای اسلامی و سینمای معنوی برود ،  بسیار تاثیرگذارتر است اما باز هم انتخاب شعارهایی چون اخلاق ،  اگاهی و امید بسیار بهتر از این است که سینما بدون هدف حرکت کند و می‌تواند گام ابتدایی بسیار مثبتی در راه تولید در سینمای ایران باشد.کارگردان سریال یوسف پیامبر ( ع )  که معتقد است در دنیای امروز سینما بداخلاقی را ترویج می‌کند و مردم دنیا را به سمت یاس و ناامیدی سوق می‌دهد ،  خاطرنشان کرد :  تعریفی که سینماگرها امروزه از سینما ارائه می‌دهند این است که سینما فقط موظف است تا از تلخی‌ها ،  سیاهی‌ها و زشتی‌ها بگوید در حالی که امیدوار کردن مردم دنیا بسیار هدف والایی است ،  خصوصا با حرکت‌های انقلابی‌ای که امروزه در دنیا رخ می‌دهد.سلحشور اضافه کرد :  سینمای ما تا به امروز تاثیر صددرصد منفی روی اخلاق ،  اگاهی و امید مردم داشته است و به جرات می‌توانم بگویم شاید تنها یک درصد اثار ما دارای این شاخصه‌هاست ،  99درصد اثار دیگر یا خنثی و بی‌خاصیت هستند یا تاثیر منفی روی افکار مردم می‌گذارند.این کارگردان به عنوان نمونه فیلم‌هایی که با ارزش‌ها و اهداف ایران و اسلام مغایر نبوده‌اند فیلم‌های اژانس شیشه‌ای  ،  رنگ خدا و زیر نور ماه را مثال می‌زند و می‌گوید :  در سینمای ما سالی یک فیلم همچون فیلم‌های یاد شده ساخته می‌شود.وی در توضیح این مثالها می‌گوید :  اگر بدی نباشد ،  خوبی خودش را نشان نمی‌دهد ،  اما ما باید تلاش خود را بکنیم تا همه چیز خوب باشد ،  زیرا حتی با تلاش ما هم باز بدی وجود دارد ،  پس ما با تلاش خود می‌توانیم تنها بدی را کم کنیم و به خوبی سوق پیدا کنیم.سلحشور به عنوان مثالی از تلاش برای بیان خوبی‌ها هم گفت :  سخنران‌ها روی منبر همیشه از خوبی می‌گویند ،  اگر هم از بدی بگویند برای عبرت و سازندگی است و ترویج بدی نیست. اما فیلم‌های بدی که ما در سینما می‌بینیم بیشتر ترویج روابط دختر و پسر ،  دعواهای زن و شوهر ،  بی‌بند و باری ،  بداخلاقی و دیگر مفاسد است. حتی سینماگرها خود بر این عقیده هستند که سینما برای انتقاد و به نمایش دراوردن سیاهی‌ها ساخته شده نه این‌که راه‌حل نشان دهد ،  این دقیقا نقطه مقابل اسلام است ،  زیرا اسلام می‌گوید بیشتر خوبی‌ها را نشان دهید ،  اگر از بدی‌ها هم گفتید باید راه چاره را هم بگویید.از نظر سلحشور ،  سینمای ما در حال حاضر توان جلوه دادن ارزش‌ها را ندارد و هر گاه به این سمت رفته ،  دچار شعارزدگی شده ،  اما بدی‌ها را به بهترین صورت نمایش می‌دهد ،  زیرا سرشت سینما به سمت بدی رفته است.وی راه‌حل اصلاح سینمای ما را اصلاح عوامل ان دانست و تصریح کرد :  سینماگرها باید بداخلاق‌ها را بین خود راه ندهند و از جمع خود خارج کنند تا عوامل سینما از انسان‌های فرهیخته تشکیل شود. به عقیده من ابتدا سینماگر باید اصلاح شده باشد تا چیزی که به جامعه می‌دهد هم به درد جامعه بخورد و به جامعه لطمه نزند.