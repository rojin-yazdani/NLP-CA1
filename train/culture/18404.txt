س. خاوری ،  بیننده تابناک با ارسال پیامی به نگاه شما چنین نوشت : امیدوارم جامعه‌ای مثل یه حبه قند داشته باشیماین جمله‌ای است که نگار جواهریان در پشت صحنه فیلم یه حبه قند بیان می‌کند و در سایت این فیلم ساده و صمیمی نیز قرار گرفته است.پیشنهاد می‌کنم این فیلم را ببینید اما اگر به دنبال یک فیلم پرماجرا ،  اکشن و عاشقانه از جنس فیلم‌های امروزی هستید و فکر می‌کنید فیلمی عجیب و غریب با داستانی رمانتیک را خواهید دید باید پیشنهاد کنم به دیدن فیلم یه حبه قند میرکریمی نروید چون این فیلم فقط چند لحظه‌ای ما را با زندگی دو روزه خانواده‌ای ایرانی با روشی مثال زدنی اشنا می‌کند ؛  خانواده‌ای که ادم‌هایی با خلق و خوی‌های مختلف ،  طرز فکر‌های متنوع و گویش‌های یزدی ،  مشهدی ،  جنوبی و  …  اما با اشتراک در ایرانی بودنشان معرفی می‌گردد.به نظرم مشکل ما این شده است که به دنبال یک داستان تخیلی یا اکشن با جلوه‌های ویژه هستیم تا انوقت اصطلاح عجب فیلمیه را به زبان بیاوریم در حالیکه اگر فیلمی مثل یه حبه قند سادگی و صفا و صمیمیت را بهمان نشان دهد و پاکی روابط زیبای خانواده‌های ایرانی را بتصویر بکشاند نمی‌توانیم دریابیم که این گمشده خانواده‌های ایرانی است که برای لحظاتی انرا پیدا کرده ایم. البته هرکسی سلیقه‌ای دارد اما مطمئنا فیلم‌های گیشه‌ای این چند سال با سریال‌های بعضا ابکی تلویزیون ذائقه جامعه را متاسفانه تغییر داده و به این سمت سوق داده وگرنه یه حبه قند دهان ما رو به اندازه یه حبه قند توی این سینمای بی محتوا شیرین می‌کند و ادم رو یاد سادگی‌های قدیم میاندازد که خیلی خیلی جای انها توی خانواده‌های ما خالی است و الان کمبودش احساس می‌شود. این فیلم از یک نگاهی نسل‌های مختلف جامعه را در کنار هم می‌نشاند و نسل جدید جامعه را در خانه‌ای قدیمی اما زیبا و ارامش بخش در کنار نسل اول قرار می‌دهد و به ما می‌گوید حتی در کنار دوستی‌های سالم دختر و پسری در این خانواده و ابزارهای نوین فناوری همچون رایانه ،  تلفن همراه ،  بلوتوث و  …  هم می‌توان صمیمیت و پاکی گذشته را داشت. اتفاقا قوت فیلم در این است که زمان این فیلم برای سالیان دور نیست بلکه برای همین امروز است و برای همین دوران است دورانی که تازه عروس تلفن همراه لمسی بدست می‌گیرد اما فیلم می‌خواهد بگوید با وجود همه اینها باز هم می‌توان در کنار هم بود در کنار هم خندید عشق ورزید و خانواده ایرانی اصیل را شکل داد.به نظرم یه حبه قند خیلی حرف واسه گفتن دارد اما چون خیلی ساده و بی شیله پیله ساخته شده ،  بیننده و تماشاچی بیشتر به سادگیش نگاه می‌کنند تا حرفایی که فیلم می‌خواهد بیان کند وگرنه فیلم سراسر حرف و پیام است. برای همین در یه حبه قند به دنبال شروع ماجرایی نباشید به دنبال اتفاق خاصی نباشید چون ماجرا از همان اول فیلم که خانواده کنار هم قرار می‌گیرد شورع شده و در اوج خود قرار دارد. اوج فیلم همین نشان دادن خانواده‌ای ایرانی است که از ته دل می‌خندند و شوخی می‌کنند و دردهای پیدا و پنهان همدیگر را التیام می‌بخشند. امیدوارم با این دید فیلم را ببینید که دو ساعتی یه خانواده ایرانی را با تمام صفا و صمیمیت کنار هم نشانده و در عین شادی و سرور پس از خواب شیرین قبل از عروسی فقط با یه حبه قند عزا و غم زندگیشان را فرا می‌گیرد اما بازهم کنار هم هستند و تازه عروس فیلم ما با پوشیدن لباس سیاه و همراهی خانواده خود ،  ماندن در ایران را بر رفتن به انسوی دنیا ترجیح می‌دهد. تابناک مطالب اختصاصی و گرداوری شده توسط خوانندگان محترم را در قالب جدیدی با عنوان نگاه شما منتشر خواهد کرد.مخاطبان محترم می‌توانند مطالب دلخواه خود را در موضوعات مختلف ،  به ادرس negaheshoma@tabnak.ir ارسال نمایند.مخاطبان محترم برای ارسال مطالب خود باید چند نکته را در نظر داشته باشند : 1. این قالب جدید برای ارائه و معرفی نگاه بییندگان به تمام موضوعات می‌باشد.2.مطالب اختصاصی یا گرداوری شده می‌تواند در قالب :  ایده  ،  فیلم ،  عکس ،  گزارش تحلیلی ،  گزارش خبری ،  کاریکاتور و …  باشد.3. مطالب ارسال شده حتی الامکان با ذکر نام و نام خانوادگی فرستنده باشد.4. موارد ارسالی مغایرتی با اصول اخلاقی و قوانین جاری نداشته باشد.5. مطالب ارسالی به زبان و فونت فارسی باشد.6.مطالب ارسال شده حتی الامکان حاوی اطلاعات دقیق باشد.مشخصات فنی1. از ارسال تصاویر در متن فایلهای word خودداری شود.2. حجم فایل تصویری ارسالی (  به صورت gif یا jpg  )  بیشتر از 5 مگابایت نباشد.3. حداکثر حجم فایل صوتی یا ویدیو پنجاه مگابایت باشد.  ( نوع فایل :  wmv ،  flv ،  wav ،  mp3 ،  wma )