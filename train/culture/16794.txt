دادستان عمومی و انقلاب اصفهان گفت :  در جریان یک درگیری بین افراد مسلح و ماموران نیروی انتظامی ،  یکی از ماموران به شهادت رسید.محمدرضا حبیبی ،  دادستان عمومی و انقلاب اصفهان در گفت‌وگو با خبرنگار قضایی فارس اظهار داشت :  در تاریخ دوم فروردین ،  یک درگیری در شهرستان سمیرم بین چند نفر که باهم اختلاف داشتند رخ داد که ماموران نیروی انتظامی به محل درگیری اعزام شدند.وی ادامه داد :  با توجه به مسلح بودن افراد درگیر و کم بودن تعداد ماموران نیروی انتظامی ،  درگیری بین ماموران و این افراد اغاز شد که متاسفانه یکی از ماموران توسط این افراد به شهادت رسید.حبیبی افزود :  در ادامه و در جریان تعقیب و گریز نیز ،  یکی از مهاجمان کشته شد و 2 نفر دیگر از این افراد دستگیر شدند.