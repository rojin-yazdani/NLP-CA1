از زمانی که برای اولین بار جشن تکلیف برای فرزندی گرفته شد ،  حدود 800 سال می‌گذرد.خبرانلاین به نقل از کتاب فرهنگ زندگی اثر حجت‌الاسلام غلامرضا بهرامی نوشت :  سید بن طاووس که فقیهی نام‌اور و از مفاخر علمای شیعه است ،  نخستین کسی بود که برای فرزند خود محمد جشن تکلیف گرفت و در این خصوص رساله‌ای نوشت.او در این رساله به همه کسانی که به شرف تکلیف نائل می‌شوند ،  توصیه‌های ارزشمندی دارد و در قسمتی از ان بدین‌گونه سخن می‌گوید :  سزاوار چنین است که روز تشرف به شرف تکلیف را از بزرگ‌ترین اعیاد قرار دهد زیرا که ان اصل و اساس تمام اعیاد است ،  هم در دنیا و هم در اخرت و سایر اعیاد ،  فرع ان هستند. پس باید این روز را حفظ نموده و وقت و ساعت تشرف به تکلیف را ضبط نماید که در هر سال در چنین روزی به شکر واهب اعظم و مدح و ثنای مالک ارحم الراحمین و مدح او قیام نموده و به وظیفه عبودیت و بندگی بپردازد و به اهل حاجت و بینوایان تصدق نماید چنانکه شایسته سایر ایام سرور و بشارت و اعیاد است.