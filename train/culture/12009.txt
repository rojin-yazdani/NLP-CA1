شهردار تهران گفت :  از یکسال قبل از ورود من به شهرداری تهران در سال 84 پروژه مونوریل تهران متوقف شده بود ،  این پروژه مصوبه شورای شهر وقت را داشت اما چون فرمانداری ان را تایید نکرده بود ،  مصوبه ،  قانونی نبود ،  ضمن اینکه کار کارشناسی کافی هم درباره ان نشده بود.به گزارش فارس ،  محمد باقر قالیباف امروز در حاشیه مراسم افتتاح پروژه پل زیر گذر الغدیر و پل‌های زرند و 17 شهریور در پاسخ به پرسش خبرنگار فارس مبنی بر جمع‌اوری پایه‌های منوریل صادقیه در تعطیلات نوروز گفت :  رسانه‌ها این طور اعلام کردند که از زمانی که بنده امدم جلوی پروژه مونوریل را گرفته‌ام و من مانع ساخت ان شده‌ام.وی ادامه داد :  ولی دوستان بدانند که قرار بود از ابتدا این پروژه 18 ماهه به اتمام برسد و زمانی که من در سال 84 وارد شهرداری تهران شدم یکسال بود که این پروژه به طور کامل متوقف شده بود.شهردار تهران علت توقف این پروژه را نداشتن مصوبه عنوان کرد.وی در پاسخ به پرسش دیگر خبرنگار فارس مبنی بر اینکه این پروژه مصوبه شورای شهر را نداشته یا مصوبه شورای عالی ترافیک را گفت :  شورای شهر وقت این پروژه را تصویب کرده بود ولی فرمانداری ان را تایید نکرد از این رو این پروژه مصوبه قانونی نداشته است.شهردار تهران اضافه کرد :  دومین علت توقف این پروژه این بود که کارهای کارشناسی در مورد ان صورت نگرفته بود.قالیباف با بیان اینکه هنگامی که وارد شهرداری تهران شدم با شورا این موضوع را بررسی کردیم اظهار داشت :  بعد از بررسی‌های صورت گرفته به این نتیجه رسیدیم که ضرورت ندارد این پروژه انجام شود به همین دلیل در ایام عید پایه‌های مونوریل صادقیه برداشته شد.وی در بخش دیگر سخنانش با تاکید بر اینکه یکی از دغدغه‌های اساسی شهرداری تهران توسعه حمل و نقل عمومی است گفت :  در حال حاضر توسعه حمل و نقل عمومی در دستور کار شهرداری تهران قرار دارد.