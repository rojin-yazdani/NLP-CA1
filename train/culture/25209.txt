حذف نماد انرژی اتمی از پشت اسکناس‌های پنج هزارتومانی ،  اعتراض گسترده‌ای در پی داشت ؛  اما در مقابل حذف تصویر و نام خلیج‌فارس از پشت اسکانس‌ها با واکنش حداقلی همراه بود ،  حال انکه این کار نسبت به حذف نماد انرژی اتمی ،  اهمیت کمتری نداشت و به همین دلیل ،  انتظار می‌رود این نماد ملی به پول کاغذی ایران بازگردد.به گزارش تابناک  ،  اسکناس پنج هزار تومانی ایران در سراسر جهان ،  با تصویری از خلیج فارس به گردش درمی‌امد و نقش بستن این تصویر بر پول کاغذی ملی ایران ،  یک حرکت مهم در راستای تاکید مستمر و مداوم بر اهمیت و حقیقت خلیج فارس محسوب می‌شد و رضایت افکارعمومی را در پی داشت ؛  اما همزمان با هشتاد سالگی دانشگاه تهران ،  طرح سردر این دانشگاه با رنگ بنفش ،  جایگزین طرح انرژی اتمی و البته طرح خلیج‌فارس گشت و این طرح در مراسم هشتادسالگی دانشگاه رونمایی شد. این اتفاق با انتقادات وسیعی همراه بود ؛  اما انتقادات عمدتا متمرکز بر حذف نماد هسته‌ای از پشت اسکناس پنج هزارتومانی بود و ماجرای حذف نام خلیج فارس در حاشیه قرار گرفت ،  حال انکه اسکناس پنج هزارتومانی ،  تنها پول کاغذی کشورمان بود که طرح خلیج‌فارس بر ان نقش بسته بود و از این حیث ،  انتظار می‌رفت ،  دست‌کم در سطح افکارعمومی شاهد واکنشی همسان با حذف نماد هسته‌ای باشیم و این مساله حیاتی ان هم در این مقطع تاریخی در حاشیه قرار نگیرد.با این حال تنها همان جنجال بر سر انرژی هسته‌ای بود که باعث شد ،  بانک مرکزی واکنش نشان دهد و تاکید کند ،  تغییر بخشی از طرح اصلی یک اسکناس یا سکه و انتشار ان به عنوان اسکناس و سکه یادبود و بزرگداشت به معنی حذف طرح اصلی نیست و اسکناس 50000 ریالی مزین به حدیث نبوی ،  نقشه ایران همراه با نشان انرژی هسته‌ای جمع‌اوری نشده و در چرخه پولی کشور معتبر و انتشار ان ادامه خواهد یافت. بانک مرکزی که کوشید مسئولیت این تغییرات را در همان قالب قانونی به پیشنهاد رئیس کل بانک مرکزی و تصویب وزیر امور اقتصادی و دارایی مطرح نماید ،  تاکید داشت انتشار اسکناس و سکه یادبود به مناسبت‌های گوناگون ملی ،  مذهبی و بزرگداشت موضوعی خاص ،  در ایران و جهان سابقه‌ای طولانی دارد ؛  برای نمونه ،  به اسکناس‌های 5000 ریالی با طرح ماهواره امید ،  20000 ریالی با طرح مسجدالاقصی ،  و سکه‌های رایج با طرح‌های ازادی خرمشهر ،  حرم حضرت معصومه  ( ع )  حضرت شاهچراغ ،  اعیاد قربان ،  غدیر و …  می‌توان اشاره کرد. این واکنش مشخص نیست یک عقب‌نشینی بوده و یا در اصل قرار بوده چنین اتفاقی رخ دهد ،  اما حقیقت امر ان است که اگر طرح تازه ،  موقتی و مناسبتی باشد ،  در یک دوره کوتاه چاپ خواهد شد و دوباره طرح اصلی اسکناس پنج هزار تومانی انتشار خواهد یافت و بعید است طرح اسکناس پنج هزار تومانی به موازات با دو یا چند طرح در یک تیراژ برابر چاپ شود و چنین رویکردی نیز نه با استاندارد چاپ پول در سطح کشورهای جهان سازگار است و نه رویکردی منطقی است.اما اگر توضیحات ارائه شده با صداقت همراه نباشد ،  به مرور زمان اسکناس‌های تاکنون چاپ شده با طرح قدیم ،  از رده خارج خواهند شد و طرح جدید به طرح غالب موجود در بازار مبدل می‌شود. از این منظر برای انکه به واقعیت رسید ،  زمان انچنان طولانی لازم نیست و کافی است تا یک دوره کمتر از یک سال صبر کرد و شاهد بود که عمده اسکناس‌های پنج هزارتومانی در دسترس مردم ،  با طرح قدیم خواهد بود یا با طرح جدید و طبیعتا این امید هست که پس از گذشت این مدت ،  عمده اسکناس‌ها با همان طرح قدیم باشد. این اتفاق در حالی رخ می‌دهد که برخی کشورهای عربی حاشیه خلیج فارس ،  برای این بخش از جغرافیای ایران تاریخ اکادمیک جعلی نوشته‌اند و این تاریخ را در کشورشان رسما به عنوان یکی از دروس اکادمیک تدریس می‌کنند و در مقابل به جای در پیش گرفتن رویکرد متقابل ،  جاعلان چنین تاریخی نیز به ایران دعوت می‌شوند !  ایا وقتش نرسیده تا اندکی جدی‌تر به منافع ملی ایران فکر کرد ?  !