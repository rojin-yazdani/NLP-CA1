مدیر اداره نظارت فرهنگی شهرداری تهران با اشاره به حمایت همه جانبه شهرداری تهران از نخستین جشنواره و همایش بین المللی اخرین منجی ،  برگزاری این جشنواره را نقطه عطفی در کارنامه همه دستگاه‌های فرهنگی کشور برای ایجاد اتحاد ملی و انسجام اسلامی پیرامون موضوع مهدویت و بهره برداری از ثمره ان یعنی رشد و شکوفایی فرهنگی دانسته و از ترویج ادب انتظار به عنوان مهمترین وظیفه نهادهای فرهنگی در عصر غیبت یاد کرد به گزارش ستاد خبری نخستین جشنواره بین المللی اخرین منجی ،  یاسر برخورداری ؛  مدیر اداره نظارت فرهنگی شهرداری تهران ؛  و مدیر کمیته بین الملل این جشنواره ،  با تاکید بر سخنان مرحوم هنردوست ؛  قائم مقام سابق سازمان صدا و سیما گفت :  نه تنها سازمان صدا و سیما بلکه همه نهادهای فرهنگی در عصر غیبت باید تمام قد در خدمت معرفی اخرین منجی بشریت باشند ،  و از همین رو شهرداری تهران بر خود تکلیف می‌داند که از طریق تشکیل کارگروه امامت ،  ولایت و انتظار ،  انجام تبلیغات محتوایی با موضوع مهدویت ،  برگزاری نمایشگاه اخرین منجی ،  مشارکت در تامین هزینه‌های برگزاری جشنواره اخرین منجی ،  و ایجاد فضایی امیدوارانه و شاد با موضوع انتظار از تمامی ظرفیت‌های خود برای خدمت به فرهنگ مهدویت و ایجاد ادب انتظار در سطح کشور استفاده کند. وی در ادامه به استقبال چشمگیر مردم سرتاسر جهان از برگزاری نخستین جشنواره بین المللی اخرین منجی اشاره کرد ،  و گفت :  جهانیان با استقبال باور نکردنی خود از این جشنواره نشان دادند که از وضع کنونی به تنگ امده و منتظر ظهور منجی حقیقی بشریت در برابر منجی‌ها خود ساخته و دروغین هستند. به گونه‌ای که امروز شاهد هستیم امریکایی‌ها بیشترین درخواست و بیشترین اثار را برای شرکت در جشنواره داشته و حتی برخی از انان در نامه‌هایی سرگشاده بر روی شبکه جهانی اینترنت ،  خواستار فعالیت هر چه بیشتر این جشنواره در حوزه بین الملل شده اند. مدیر دفتر اداره نظارت فرهنگی شهرداری تهران از اطلاع رسانی گسترده در سطح مناطق 22 گانه شهرداری در خصوص برگزاری جشنواره اخرین منجی ،  علاوه بر تقبل جوایز نفرات برتر کمیته بین الملل خبر داد و گفت :  شهرداری تهران به مناسبت فرا رسیدن سالروز نیمه شعبان در یک اقدام نمادین 313 جایگاه تبلیغاتی را به جشنواره بین المللی اخرین منجی ،  ایات و روایات حوزه مهدویت ،  و اشعار سروده شده توسط امام خمینی  ( ره )  با موضوع مهدویت اختصاص داده ،  و در صدد است تا نسبت به برگزاری نمایشگاهی از اثار مهدوی در ایام شعبانیه اقدام نماید. برخورداری تصریح کرد :  اتفاق مهمی که در جشنواره بین المللی اخرین منجی رخ داد ،  اتحاد همه دستگاه‌های فرهنگی با گرایش‌های مختلف سیاسی اعم از اصلاح طلب و اصولگرا برای توسعه فرهنگ انتظار در جامعه بود که با رایزنی‌های انجام شده با شهردار و معاونین ایشان ،  امیدواریم شهرداری بتواند نقش مهمی در استمرار این جشنواره در سال‌های اتی و انجام حرکت‌های جدی‌تر مردمی در سطح ملی و بین المللی ایفا کند.