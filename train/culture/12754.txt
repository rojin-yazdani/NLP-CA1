حورا صدر و مدیر موسسه فرهنگی تحقیقاتی امام موسی صدر در حاشیه نشست اندیشه‌های قرانی امام موسی صدر از رسانه‌ها خواست تا در نقل اخبار مربوط به امام موسی صدر فریب اخباری را که تکرار ادعاهای رژیم قذافی هستند ،  نخورند.به گزارش پایگاه اطلاع رسانی یاران صدر حورا دختر ایشان با اشاره به اینکه مسئله امام موسی صدر از ابتدا مسئله‌ای کوچک نبود و همچنان نیز ابعاد پنهان بسیاری دارد گفت کسانی درباره امام موسی صدر و شهادت احتمالی ایشان صحبت می‌کنند که یا مانند عبدالمنعم الهونی ،  دروغ‌گویی انها از قبل ثابت شده است و یا اینکه به دلیل مشارکت در اقدامات قذافی به دنبال تطهیر گذشته خود هستند.صدر با اشاره به اینکه کل جامعه اسلامی پیگیر مسئله ربودن امام موسی صدر هستند ،  گفت دلایلی که باعث ربودن ایشان شد همچنان پابرجا هستند و به همین دلیل نباید فکر کنیم با سقوط قذافی کار تمام شده است.صدر همچنین با اشاره به ازادی یک زندانی در لیبی پس از 20 سال بی‌خبری مطلق و ادعای قذافی مبنی بر شهادت او ،  گفت نام اقای جاب‌الله مطر همواره در کنار امام موسی صدر و منصور کیخیا به عنوان سه زندانی ربوده شده در لیبی در گزارش‌های بین‌المللی نهادهای حقوق بشری ذکر می‌شد.