مقامات سعودی  ،  جمهوری اسلامی ایران را به توزیع نسخه‌های تحریف شده قران در موسم حج متهم کردند.به گزارش ایکنا ،  وزارت امور اسلامی و اوقاف عربستان در مکه از ضبط نسخه‌های قرانی که ان را تحریف شده خوانده‌اند ،  در میان حجاج ایرانی خبر داد.صالح الدسیمانی ،  مدیرکل امور اسلامی و اوقاف مکه با ادعای این که این وزارت ،  نسخه‌های قرانی که توسط حجاج از ایران وارد کشور شده ،  مورد رصد قرار داده است ،  اظهار کرد :  انتظار می‌رود توزیع این قران‌ها از سوی موسسات و دستگاه‌هایی که سعی دارند ،  جایگاه عربستان را نزد مسلمانان مشوه جلوه دهند ،  صورت گرفته باشد ! الدسیمانی مدعی شد :  پیگیری‌های اداره اوقاف مکه نشان داد که در جریان موسم حج امسال برخی افراد به فروش قران‌هایی نفیس با مبالغی هنگفت اقدام می‌کردند که پس از تحقیقات مشخص شد ،  این نسخه‌های قران تحریف شده و ناقص از ایران و توسط حجاج این کشور وارد عربستان شده است.الدسیمانی با اشاره به اینکه تعداد نسخه‌های ضبط شده زیاد نیست ،  افزود :  تمام این نسخه‌های تحریف شده از بین حجاج و مراکزی که اقدام به فروش ان می‌کردند ،  جمع‌اوری شدند. وی در ادامه مدعی شد :  هدف از این اقدام طرح این بهانه است که نسخه‌های قران عربستان ناقص و تحریف شده‌اند و این که توزیع‌کنندگان ،  نسبت به اینکه عربستان متولی توزیع قران بین تمام حجاج و مسلمانان جهان است ،  بغض و کینه دارند.این اتهامات درحالی به جمهوری اسلامی ایران و در جریان موسم حج امسال به حجاج ایرانی وارد شده که دو ماه پیش  ( مردادماه )  مشعل بن‌عبدالله بن‌عبدالعزیز ،  امیر مکه مکرمه از وجود این نسخه‌های قران تحریف شده خبر و دستور جمع‌اوری سریع ان‌ها را صادر کرده بود.