هیات سازمان خبرگزاری جمهوری اسلامی  -  ایرنا  -  در دومین همایش جهانی رسانه‌ها در مسکو در پاسخ به ادعای نماینده رسانه دولتی انگلیس ،  به سخنان مدیر اخبار جهانی بی.بی.سی اعتراض کرد.به گزارش ایرنا ،  'پیتر هارکس' نماینده رسانه دولتی انگلیس در بخشی از سخنان روز جمعه خود در اجلاس جهانی رسانه‌ها مدعی شد بی.بی.سی با وجود انچه که وی 'سانسور' و 'ارعاب' در ایران عنوان کرد ،  به علت دنبال کردن سیاست 'بی طرفی' دارای مخاطبان بسیاری است. 'علی اکبر جوانفکر' مشاور مطبوعاتی رییس جمهوری و مدیر عامل ایرنا در واکنش به سخنان نماینده بی بی سی گفت :  رسانه‌هایی مانند بی.بی.سی. مجاز نیستند با دستاویز قراردادن 'ازادی بیان' در امور داخلی کشورهای دخالت کرده و به بحران و بی ثباتی در کشورهای هدف دامن بزنند. طبق گزارش ایرنا این سخنان مدیر عامل ایرنا با استقبال گسترده هیات‌های شرکت کننده در این رویداد بین المللی مواجه شد. جوانفکر ادعای 'بی طرفی' بی.بی.سی را به باد انتقاد گرفت و خطاب به نماینده بی.بی.سی گفت :  رسانه شما در اعتراضات مردمی سال گذشته در انگلیس ،  افراد معترض را 'اشوبگر' خطاب کرد. اگر چنین تحولاتی در کشوری دیگر روی می‌داد ،  بی.بی.سی معترضان را 'افراد انقلابی' و 'ازادیخواه' معرفی می‌کرد. مدیر عامل ایرنا از 'هارکس' پرسید :  ایا بی.بی.سی سال گذشته در پی بروز اعتراضات مردمی در انگلیس به محدودیت دولت بریتانیا در ارتباطات اینترنتی و شبکه‌های اجتماعی اعتراض کرد ?  و ایا بی.بی.سی. در این زمینه از سیاست‌های دولت انگلیس پیروی نکرد ?  مشاور مطبوعاتی رییس جمهوری اسلامی ایران گفت :  وظیفه رسانه‌ها تلاش برای به قدرت رساندن یک مجموعه یا برکناری مجموعه‌ای دیگر از قدرت نیست. سرپرست موسسه فرهنگی مطبوعاتی ایران با انتقاد از عملکرد بی.بی.سی. در قبال تحولات ایران افزود :  کارامدی رسانه‌های ارتباطات جمعی بر بی طرفی نسبت به رویدادهای خبری و انعکاس صحیح ،  دقیق و شفاف اخبار به مردم متکی است و تغییر در نظام‌های حکومتی وظیفه مردم است و رسانه‌های ارتباط جمعی در این زمینه وظیفه‌ای ندارند. نماینده بی.بی.سی در واکنش گفت :  وقت جلسه برای پاسخگویی به نماینده ایرنا کافی نیست و بهتر است در این زمینه مذاکرات خصوصی یا مناظره زنده صورت گیرد. دومین اجلاس جهانی رسانه‌ها روز گذشته با شرکت 103 کشور جهان از جمله هیات ایرنا به نمایندگی از ایران در مسکو اغاز به کار کرد.