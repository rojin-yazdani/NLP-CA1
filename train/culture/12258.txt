سخنگوی وزارت امور خارجه در رابطه با برخورد خشونت امیز با تظاهرات مسالمت امیز مردمی در امریکا باتوجه به تشدید این برخوردها و گسترده‌تر شدن حضور مردم اظهار داشت قبلا نسبت به این مسئله در پاسخ سوال خبرنگاران ابراز نگرانی بعمل امده بود و مجددا یاداور می‌گردد تظاهرات مسالمت امیز خودجوش مردم امریکا در چند هفته گذشته ،  در اعتراض به سیاست‌های ناعادلانه اقتصادی و نفوذ بنگاه‌های بزرگ پولی و مالی در ساختار سیاسی و تصمیم گیری دولت امریکا صورت می‌گیرد. به گزارش واحد مرکزی خبر  ،  رامین مهمانپرست افزود :  بحران وال استریت که به نوعی استمرار حرکت ایجاد شده در جهان در راستای بیداری ملتها است حاکی از عمق نگرانی مردم ان کشور از مناسبات و اصول اقتصادی حاکم بر نظام سرمایه داری امریکا است .وی اشاره کرد :  سیاست‌های نادرست دولت امریکا علاوه بر مردم ان کشور ،  برای سایر ملت‌ها مشکل افرین بوده و از نظر ما راه خروج از این بحران توجه به خواست مردم در برقراری عدالت اجتماعی و تمرکز دولتمردان امریکا بر حل مشکلات داخلی و خروج نیروهای نظامی و امنیتی امریکا از مناطق دیگر و صرف هزینه‌های جنگی در مصارف عمومی و بهبود وضعیت اقتصادی و معیشتی مردم ان کشور است.مهمانپرست خواهان خویشتنداری پلیس امریکا شد و بیان داشت :  سرکوب اعتراضات مردمی در شهرهای مختلف امریکا از سوی پلیس این کشور نشان می‌دهد که دولتمردان امریکا تحمل اعتراضات مسالمت امیز را ندارند در حالیکه شایسته ان است که به جای برخورد با خواسته‌های مردمی ،  با ان همراه گردند.