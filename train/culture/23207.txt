روزنامه تهران امروز نوشت : فیلم‌هایی که توقیف شده بودند و رفع توقیف شدند  ،  شاید اگر رفع توقیف نشده بودند انقدر که امروز دردسر ساز شده‌اند  ،  خبرساز نبودند . گروهی از این فیلم‌های رفع توقیفی فقط برای برخی از شهرها به نمایش درامدند و به عنوان مثال در شهرهای مشهد و اردبیل نمایش برخی فیلم‌ها ممنوع شد .بعد از این قرار شد فیلم‌های رفع توقیفی اکران خاص و محدود داشته باشند سپس گفته شد برخی فیلم‌های رفع توقیفی منع اکران خارجی دارند و حالا خبر می‌رسد تعداد دیگری از این فیلم‌ها که پیش از این در جدول اکران قرار داشتند و اکران نشدند با هماهنگی شورای ارزشیابی و نظارت بر اثار سینمایی نمایش داده شوند. سجادپور مدیر اداره کل نظارت و ارزشیابی معاونت سینمایی وزارت فرهنگ و ارشاد اسلامی می‌گوید  :  جدولی برای اکران فیلم‌هایی که رفع توقیف شده‌اند تهیه شده که زمان و نحوه اکران فیلم‌هایی که رفع توقیف انها صادر شده مشخص شده است. اکران فیلم‌های رفع توقیفی با هماهنگی شورای ارزشیابی و نظارت بر اثار سینمای حرفه‌ای انجام می‌شود و بر این اساس ،  زمان و نحوه اکران این اثار سینمایی مشخص شده است . سفر به هیدالو و صد سال به این سال‌ها از جمله فیلم‌های این جدول به شمار می‌ایند که هر کدام به دلیلی مشابه از اکران بازمانده‌اند . سفر به هیدالو به کارگردانی مجتبی راعی چهار سال پیش در جشنواره فیلم فجر به نمایش در امد و مقرر شد ،  سفر به هیدالو از تاریخ 29 اذر ماه سال 1385 روی پرده برود. سالن‌های نمایش دهنده فیلم تعیین ،  سردرها نصب و تبلیغات فیلم اغاز شد ،  اما حواشی ایجاد شده برای یکی از بازیگران در عین ناباوری تماشاگران و کارگردان مانع اکران فیلم شد. به دلیل حضور زهرا امیر ابراهیمی در این فیلم سفر به هیدالو توقیف شد . راعی بعد از رفع توقیف فیلمش به ایسنا گفت :  توقیف این فیلم مانند این ضرب‌المثل ،  گنه کرد در بلخ اهنگری به شوشتر زدند گردن مسگری ،  بود و همانطور که جایی مانند تلویزیون فیلم‌های خوب بازیگری مانند نیکول کیدمن را نشان می‌دهد این فیلم هم باید نشان داده شود !  سفر به هیدالو تا مرحله اکران رسید و حتی پخش‌کننده تیزرهای ان را هم ساخت که متاسفانه این تصمیم غلط گرفته شد و الان باید دوباره پخش‌کننده فیلم فعال شود. پیش از این به این کارگردان پیشنهاد شده بود تا از بازیگری دیگر برای گرفتن سکانس‌های زهرا ابراهیمی در فیلم استفاده کند و حالا سجادپور همین مسئله را شرط اکران سفر به هیدالو می‌داند و می‌گوید  :  درباره فیلم سینمایی سفر به هیدالو به کارگردانی مجتبی راعی تصمیم ما همان چیزی است که پیش از جشنواره بین‌المللی فیلم فجر اعلام کردیم و درباره این اثر سینمایی تصمیم جدیدی اتخاذ نشده است. صد سال به این سال‌ها به کارگردانی سامان مقدم بعد از رفع توقیف در جشنواره بیست و هشتم فیلم فجر به نمایش درامد . تا چندی پیش نیز این فیلم در اردیبهشت سال جاری در جدول اکران قرار داشت اما به نمایش در نیامد . دلیل نمایش داده نشدن فیلم هم این بود  ؛  با وجودانکه فیلم سینمایی به رنگ ارغوان از کف فروش افتاده است بر حسب اظهارنظر نماینده اداره کل نظارت و ارزشیابی فیلم صد سال به این سالها فعلا نمی‌تواند اکران شود. حالا در این روزها سجاد پور درباره تعویق اکران این فیلم و در نهایت نمایش ان به ایرنا گفت  :  زمان اکران فیلم صدسال به این سال‌ها مشخص شده و این اثر سینمایی بر اساس برنامه ریزی انجام شده امسال به اکران عمومی می‌رسد. در روزهایی که حتی بازی‌های کم رمق جام جهانی افریقایی 2010 مخاطبان سینما را کاهش داده است باید منتظر ماند و دید ایا نمایش فیلم‌هایی از این دست می‌تواند مخاطبان و سینما را اشتی دهد یا خیر  ?