معاون صدا تاکید کرد ،  هیچ ممنوع‌الکاری در رادیو وجود ندارد.محمدحسین صوفی در گفت‌وگو با ایسنا در پاسخ به پرسشی مبنی بر اینکه ایا رادیو برای همکاری با برخی هنرمندان با ممنوعیت مواجه است ?  گفت :  واقعا در رادیو ممنوع‌الکار نداریم ؛  از همه‌ی ظرفیت‌ها در رادیو استفاده می‌شود و رادیو تعامل خیلی خوبی با هنرمندان دارد.معاون سیما نیز پیش از این در پاسخ به پرسش خبرنگار ایسنا درباره بعضی از هنرمندانی که هم اکنون در تلویزیون فعالیتی ندارند ،  گفت :  در تلویزیون هیچ‌کس ممنوع‌الکار نیست همه می‌توانند فعالیت کنند.این اظهارات از سوی معاون ضرغامی ،  با واکنش‌هایی از سوی برخی هنرمندان که در این سال‌ها فعالیتشان در تلویزیون ممنوع بوده ،  مواجه شد.پس از دارابی ( معاون سیما ) ‌ ،  خود رییس سازمان صداوسیما هم در این زمینه اظهار نظر کرد.ضرغامی به ایسنا گفت :  همان‌طور که معاون سیما گفته است ما ممنوع‌التصویر نداریم. صداوسیما با یک گستره‌ی بسیار وسیع از هنرمندان کار می‌کند. ده‌ها هزار هنرمند که مجریان و عوامل برنامه‌سازی نیز شامل ان هستند ،  در سطح تهران با مراکز استان‌ها و برون‌مرزی همکاری دارند.او همچنین یاداور شد :  ممکن است در یک مقطعی هنرمندی پرکار باشد و ممکن است در مقطع دیگری کم‌کار باشد. در یک مقطعی ممکن است یک نوع همکاری داشته باشد و در مقطعی دیگر نوع همکاری‌اش را تغییر دهد اما تلویزیون با توجه به نیازهایی که احساس می‌کند از همه استفاده می‌کند البته با توجه به اولویت‌بندی ممکن است ،  نوع استفاده تغییر کند.