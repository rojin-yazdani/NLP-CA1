کتاب عوامل و موانع انسجام اسلامی از دیدگاه قران  ،  تالیف دانشجوی شهید ،  حجت‌الاسلام و المسلمین نعمت‌الله پیغان ،  منتشر شد. در این کتاب ،  نگرش قران به همگرایی و وحدت میان انسان‌ها و عوامل بر هم زننده ان ،  بررسی شده است. دانشجوی کارشناسی ارشد رشته علوم قران و حدیث ،  حضرت حجت‌الاسلام و المسلمین شهید نعمت‌الله پیغان بر این باور است :  از دیدگاه قران ،  انسان‌ها در افرینش از یک گوهرند و وحدت دارند ؛  یعنی همه از حضرت ادم به وجود امده‌اند ،  اما به دلایلی چون امتحان بشر ،  ظهور استعدادها و ظرفیت‌های او و نیز حسد ،  دنیاطلبی ،  فرقه‌گرایی ،  تفرقه افکنی‌های دشمنان و بدخواهان ،  القائات شیطانی ،  مسخره کردن متقابل افراد و گروه‌ها ،  سوظن به هم و دادن لقب‌های زشت به یکدیگر ،  این وحدت فرو پاشیده است. قران کریم برای تحقق دوباره امت واحد ،  این مؤلفه‌ها را پیشنهاد می‌دهد :  اخوت بین مسلمانان ،  مودت مسلمانان ،  الفت بین مسلمانان ،  رحمت مسلمانان در قبال همدیگر ،  رافت بین مسلمانان ،  عفو ،  فضل ،  صفح ،  اصلاح ،  تعارف ،  احترام به دیگر ادیان و پیامبران الهی و رد انحصارطلبی گروهی خاص درباره خداوند. در بخش پایانی این اثر هم ،  زندگی‌نامه این شهید سعید ،  روایت تاسوکی و نام شهدا ،  مجروحان و گروگان‌های مظلوم این فاجعه غیر انسانی امده است. گفتنی است ،  کتاب عوامل و موانع انسجام اسلامی از دیدگاه قران با مقدمه مسئول نهاد نمایندگی ولی فقیه در دانشگاه زابل ،  توسط این دانشگاه و با همکاری مؤسسه بوستان کتاب قم ،  در استانه دومین سالگرد فاجعه تروریستی تاسوکی ،  در شش هزار جلد ،  چاپ و منشر شده است.