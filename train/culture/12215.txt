رییس‌جمهور کشورمان شب گذشته در دوازدهمین همایش خیرین مدرسه‌ساز استان تهران حاضر شد و از 14 نفر از خیرین مدرسه‌ساز استان تهران قدردانی و به انان لوح تقدیر اعطا کرد.به گزارش ایسنا ،  دکتر محمود احمدی‌نژاد در این همایش گفت :  ساختن ایران ماموریت تاریخی و انسانی ماست و ایران باید بر پایه اصل علم ،  عشق و امید اباد و شکوفا شود.رییس‌جمهور گفت :  این که امروز روی نام ،  راه و فرهنگ ایران اصرار و پافشاری داریم یک اقدام ناسیونالیستی یا خودخواهانه و یا اقدامی در جهت منافع یک ملت یا جغرافیای خاص نیست ،  بلکه امروز عزت ،  ابادانی و اعتلای ایران به معنای گشودن راه عزت و پیشرفت برای همه‌ی ملت‌هاست.او با بیان این که امروز در دنیا نام ایران با ازادی ،  پاکی ،  ایمان ،  عزت و عشق به انسان‌ها مترادف است ،  اظهار کرد :  امروز نام ایران فقط نام یک جغرافیا و قوم نیست ،  بلکه نام ایران نام یک مکتب زندگی و تعالی افرین است.رییس جمهور با اشاره به اهمیت ساختن ایران ادامه داد :  ایران را باید بر پایه اصل علم ،  عشق و امید ،  اباد و شکوفا کرد.ساختن ایران فقط ساختن یک کشور نیست بلکه در اهتزاز نگه داشتن پرچم عدالت ،  یگانه‌پرستی و عشق به انسان‌هاست.وی با اشاره به این که قدرت‌های فاسد در برابر ملت ایران حساسیت زیادی از خود نشان می‌دهند ،  گفت :  در دنیا انقلاب‌های زیادی اتفاق افتاده اما قدرت‌های فاسد در برابر هیچ کدام از این انقلاب‌ها به اندازه انقلاب ملت ایران صف‌ارایی و جبهه‌بندی نکردند چرا که ان‌ها می‌دانند که اگر ملت ایران حرکت کند و این حرکت را تثیبت کند ،  همه جاهای بشری را به حرکت درخواهد اورد.احمدی‌نژاد در ادامه با اشاره به اهمیت فعالیت‌های خیرین مدرسه‌ساز و تشکر و قدردانی از فعالیت‌های انان گفت :  کاری که خیرین مدرسه‌ساز انجام می‌دهند از سه عنصر علم ،  عشق و امید برخوردار است.رییس‌جمهور با بیان این که اگر علم نباشد پیشرفت و عزتی هم وجود نخواهد داشت ،  تصریح کرد :  انسانیت انسان در سایه‌ی علم شکوفا خواهد شد. اگر عشق هم نباشد هیچ انگیزه ،  حرکت و خدمتی در جامعه صورت نخواهد گرفت و در واقع اگر عشق نباید هیچ خیر و خوبی در عالم اتفاق نمی‌افتد. عشق به نوع انسان ،  تجلی عشق به خداست و در واقع علامت عشق به خدا عشق با دلسوزی نسبت به مردم است.او به اهمیت امید در زندگی نیز اشاره کرد و گفت :  اگر امید نباشد زندگی و حرکتی نیست و همان‌طور که گفتم کار خیرین مدرسه‌ساز سرشار از علم ،  عشق و امید است.احمدی‌نژاد گفت :  کار خیرین مدرسه‌ساز کاری از جنس کار معلمان است که کار معلمی هم بدون عشق بی‌معناست. مدرسه کانون عشق ،  امید و علم است و خیرین پرچم توسعه و ساخت مدارس را در دست دارند.رییس‌جمهور با اشاره به نقش ملت ایران در عرصه جهانی گفت :  نقش تاریخی ملت ایران منحصر به جغرافیای محدودی نیست. بلکه ملت ایران جهانی و متعلق به همه بشریت است و همه ما باید در راستای انجام ماموریت و مسوولیت خود تلاش کنیم.