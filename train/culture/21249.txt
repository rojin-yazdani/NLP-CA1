امام جمعه مشهد با تاکید بر اینکه رئیس دفتر رئیس جمهور فتنه نیست و فردی شفاف است ،  وی را دارای انحراف فکری دانست.ایت ​الله احمد علم​الهدی در گفت و گوی تفصیلی با خبرانلاین درباره فتنه اینده پیش روی نظام ،  گفت :  من از این تحلیل​ها خیلی خبر ندارم و اینکه افرادی چنین تحلیل​هایی را بیان می​کنند هم نمی​دانم مقصودشان چیست. اما فتنه در مفهوم خودش غبار دارد. فتنه یک جریان مضر و مهاجمی است که خود را در گرد و غبار پنهان می​کند. همانند قصه حوادث فتنه​ای که در سال 88 انجام گرفت.وی با بیان اینکه اگر مقصود از نزدیکان رئیس جمهور مشایی است ، ادامه داد : مشایی فتنه نیست چون گرد وغباری ندارد. شفاف است.یک فرد منحرف است وانحرافش هم مشخص است.امام جمعه مشهد در پاسخ به اینکه مصداق این انحراف چیست ، گفت :  انحراف وی این است که با حلال و حرام خدا بازی می‌کند. با انبیا خدا بازی می‌کند. به مقدسات خدا دست اندازی می‌کند. خوب این ادم که فتنه نمی‌شود.ایت الله علم الهدی در با اشاره به برخی اظهارات رئیس دفتر رئیس جمهور درباره مدیرت انبیا  ،  تصریح کرد : ایشان فکرمی کند همه ، حرفهایش راشنیده ورفتند.فکر نمی‌کند که سی دی‌اش مانده است و بعد یک اخوند مثل بنده پیدا می‌شود و ان را تکثیر می‌کند و به دست یک یک علما می‌دهد.خودم هم ان را گوش می‌دهم.وی گفت : ایشان در سی دی خودش حرفی زده بدتر ازاهانت به انبیا زده وگفته است که جامعه دینی ، جامعه ارمانی نیست. منتها خیلی‌ها گوش نکردند.عضو مجلس خبرگان رهبری درباره اینکه رئیس دفتررئیس جمهور معتقد است اظهاراتش دقیق منعکس نمی‌شود ، اظهار داشت : 30 سال از این انقلاب می‌گذرد و این همه وکیل و وزیر و امیر این کشور داشته است. چطور مردم حرف همه انها را فهمیدند ، حرف او را نمی‌فهمند ?  چرا این نسبت‌ها را به کس دیگری ندادند.در دولت اصلاحات این قدر قداره کشی علیه اسلام شد.اقای مهاجرانی با تمام وجود جلوی مقدسات ما ایستاد.چرا ما این چنین نسبتی به مهاجرانی ندادیم ? این اقا ، به حلال وحرام خدا دست اندازی می‌کند.امام جمعه مشهد با اشاره به اظهارات مشایی درباره موسیقی ، خاطر نشان کرد : اینکه بگویم موسیقی مبتذل در میان موسیقی‌ها قطره‌ای دردریا است این دست انداختن حلال وحرام خدا است.یعنی شارع مقدس حکم حرمت را برای چیزی وضع کرده که به اندازه یک قطره است ?  !  این توهین به شارع است ، توهین به قران است.