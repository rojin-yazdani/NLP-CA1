سیروس گرجستانی بازیگر نقش یاور نیکوکار در سریال تلویزیونی کلاه پهلوی  ،  روز گذشته هنگام فیلمبرداری بخش‌های تازه این سریال دچار سانحه شد.به گزارش تسنیم ،  تصویربرداری بخش‌هایی از سریال کلاه پهلوی چند روزی است در شهرستان ساوه اغاز شده است. در این بخش‌ها تعداد زیادی از بازیگران سریال کلاه پهلوی مقابل دوربین می‌روند. سیروس گرجستانی بازیگر نقش یاور نیکوکار نیز یکی از این بازیگران است که از روز یکشنبه مقابل دوربین کلاه پهلوی حضور یافته است.روز دوشنبه نهم اردیبهشت‌ماه ،  این بازیگر سینما و تلویزیون کشورمان ،  در سر صحنه از اسبی که سوار بر ان بوده سقوط می‌کند و از ناحیه سر دچار شکستگی می‌شود. گرجستانی به سرعت توسط عوامل صحنه به بیمارستان شهید مدرس ساوه منتقل می‌شود و توسط پزشکان به صورت کامل معاینه می‌شود.حال عمومی گرجستانی در حال حاضر رضایتبخش است و صرفا بدن وی دچار کوفتگی شدید است. نکته جالب توجه این است که سقوط وی از اسب به دلیل شدت ضربه می‌توانست برای وی خطر فراوانی داشته باشد و به سر وی ضربه وارد کند اما به دلیل انکه گرجستانی برای حضور در این صحنه ،  کلاه شهربانی را بر سر داشته ،  این کلاه به عنوان یک ضربه گیر عمل کرده و مانع از اسیب جدی به سر وی شده است.گرجستانی همچنان در ساوه حضور دارد و تا پایان بازی در سکانس‌های باقیمانده در کنار عوامل خواهد بود.این سریال به تهیه کنندگی محمدرضا تخت‌کشیان و کارگردانی سید ضیاالدین دری برای شبکه یک سیما تولید می‌شود و تاکنون 28 قسمت از این سریال پخش شده است.پیش بینی می‌شود فیلمبرداری این سریال تا اواسط هفته اینده در ساوه ادامه داشته باشد. در این بخش از سریال داریوش فرهنگ ،  امین حیایی  ،  محمدرضا شریفی‌نیا ،  سیروس گرجستانی و رحمان باقریان مقابل دوربین خواهند رفت. پس از ان فیلمبرداری بخش‌هایی از سریال در شهرک سینمایی غزالی پیگیری خواهد شد.