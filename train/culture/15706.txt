با دستور محمدحسین صوفی ،  همکاری اهالی رادیو با برنامه رادیو هفت شبکه اموزش ممنوع شد.به گزارش خبرنگار تابناک  ،  محمد حسین صوفی معاون صدا در جلسات مختلف و به طور واضح و ضمنی با حضور مدیران شبکه‌های صدا ،  اهالی رادیو و همچنین برخی گویندگان قدیمی بدون ذکر دلیل خاصی ،  تاکید کرد که رادیویی‌ها از هر گونه همکاری با برنامه رادیو هفت امتناع کنند.برنامه یاد شده در شبکه هفت سیما در حالی توانسته مخاطبان بسیاری را با خود همراه کند که بستر اصلی ان را حال و هوای برنامه‌های رادیویی تشکیل می‌دهد.اگر چه معاون صدا مخالفتش با حضور رادیویی‌ها در تلویزیون را در گفت و گو با یکی از خبرگزاری‌ها اعلام کرده و گفته است :  من کاملا با حضور گویندگان و گزارشگران رادیو در تلویزیون مخالف هستم. حضور گویندگان و مجریان رادیو در تلویزیون ممنوع شده است و تا زمانی که با کمبود گوینده در رادیو مواجه هستیم ،  این قانون ادامه پیدا خواهد کرد. اما در ادامه ،  با اشاره به برنامه‌هایی مثل رادیو هفت که از تلویزیون پخش می‌شود ،  گفته است :  هر برنامه‌ای که باعث معرفی رادیو ،  دست‌اندرکاران رادیو و توانایی‌های این رسانه شود ،  برای رادیو مفید است.این در حالی است که مدیر جدید شبکه هفت با سازماندهی این برنامه توانسته است در مدت بسیار کوتاهی که در این شبکه حضور یافته ،  تماشاگران بسیاری را به جمع مخاطبان معدود شبکه هفتم سیما بیافزاید.