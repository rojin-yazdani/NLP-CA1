تابلو شمس و مولانا  ،  اثر محمود فرشچیان به موزه این هنرمند در مجموعه فرهنگی تاریخی سعداباد منتقل شد. به گزارش روابط عمومی ،  مجموعه سعداباد اعلام کرد :  تابلو شمس و مولانا فرشچیان که سال 1384 به سفارش برادرزاده وی خلق شده ،  به صورت امانی به مدت یک سال در اختیار موزه فرشچیان مجموعه فرهنگی تاریخی سعداباد قرار گرفت. این اثر گرانبها ،  بیانگر رابطه عرفانی میان مولانا و شمس است .با اهدای این اثر تعداد اثار استاد فرشچیان در موزه به 72 اثر رسیده است. موزه استاد فرشچیان که در بخش مرکزی سعداباد قرار دارد متعلق به دوره قاجار و محل سکونت رضاشاه و همسر چهارمش ملکه عصمت بود که در دوران محمدرضا برادر وی و سپس سراشپز ویژه او در ان سکونت داشتند ؛  این بنا در 26 مهر 1380 افتتاح شد .علاقه‌مندان برای بازدید از این موزه ،  می‌توانند به خیابان ولی‌عصر ،  بالاتر از چهارراه پارک وی ،  خیابان شهید فلاحی ،  انتهای خیابان شهید طاهری ،  مجموعه سعداباد ،  موزه استاد فرشچیان مراجعه کنند.