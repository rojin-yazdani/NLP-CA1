وزیر فرهنگ و ارشاد اسلامی گفت :  ما تفکیک جنسیتی را در برگزاری کنسرت‌ها قبول نداریم.به گزارش ایسنا ،  علی جنتی با اشاره به این‌که فقط وزارت فرهنگ و ارشاد اسلامی مسؤول صدور مجوز برای کنسرت است ،  اظهار کرد :  ما تفکیک جنسیتی را در برگزاری کنسرت‌ها قبول نداریم ،  چون در این صورت فقط افراد مجرد ،  ان هم به صورت محدود باید به کنسرت بروند و خانواده‌ها به‌دلیل تفکیک ،  از این امر محروم می‌شوند.او که در جمع فعالان فرهنگی و سیاسی اذربایجان غربی سخن می‌گفت ،  تاکید کرد :  انجام این کار در استان اذربایجان غربی قابل قبول نیست و نباید اجازه تفکیک جنسیتی داده شود.وی همچنین اظهار کرد :  با روی کار امدن دولت تدبیر و امید ،  باز شدن فضای فرهنگی در دستور کار قرار گرفت و بسیاری از کتاب‌های بی‌دلیل توقیف‌شده به مرحله انتشار رسید. فضای تولید و پخش فیلم و موسیقی نیز با رعایت تمام ضوابط و شرایط قانونی و اخلاقی باز شد. این موارد موجب شد تا امید در جامعه فرهنگی و هنری کشور احیا شود.وزیر فرهنگ و ارشاد اسلامی ضمن موافقت با درخواست مشارکت اذربایجان غربی در بنیاد ادب و هنر اذربایجان ،  بیان کرد :  باید به‌نحوی این بنیاد را توسعه دهیم که شامل تمام استان‌های اذری‌زبان باشد.او همچنین اشاره کوتاهی به سیاست‌های وزارت ارشاد در حوزه‌های مختلف کرد و افزود :  تمرکززدایی ،  بویژه در حوزه اعطای مجوزها در حوزه‌های گوناگون و کاهش موانع صدور مجوز در این بخش‌ها از جمله این سیاست‌ها هستند.