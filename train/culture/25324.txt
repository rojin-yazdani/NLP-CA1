به گزارش شیعه انلاین ،  خبرنگار افتخاری ما در شهر نجف اشرف خبر داد که در اقدامی بی سابقه مرجع عالیقدر جهان تشیع ،  حضرت ایت الله سید علی سیستانی با شیخ عیسی قاسم چهره سرشناس شیعیان و از رهبران انقلاب بحرین تماس تلفنی گرفت.خبرنگار افتخاری ما افزود :  تا به این لحظه از جزئیات گفت و گوی تلفنی حضرت ایت الله سیستانی با شیخ عیسی قاسم اخبار و اطلاعاتی در دست نیست.خبرنگار ما در ادامه گفت :  ما خبر این تماس تلفنی را از صفحه شخصی حجه السلام و المسلمین شیخ حسین الدیهی معاون دبیرکل جمعیت وفاق ملی بحرین در سایت اجتماعی تویتر دریافت کردیم.گفتنی است شیخ عیسی قاسم اوایل هفته گذشته از سوی وزیر دادگستری رژیم ال خلیفه مورد اهانت بی سابقه قرار گرفت. این مساله نه تنها خشم و اعتراض انقلابیون بحرین را برانگیخت بلکه موجی از اعتراضات شیعیان در سراسر جهان را به دنبال داشت.