رئیس اداره طرح‌های صنعتی سازمان ثبت اسناد گفت :  این طرح 100 درصد رد شده و اصلا به ثبت نرسیده است.به گزارش فارس ایرج احمدبزرگی ،  رئیس اداره ثبت طرح‌های صنعتی سازمان ثبت اسناد و املاک کشور اظهار داشت :  ما در بحث ثبت موظف هستیم هر موردی را که افراد درخواست بکنند بپذیریم اما ثبت ان به مفهوم قبول شدن و به ثبت رسیدن نیست.وی ادامه داد :  باید از این فرد که مدعی شده طرح وی ثبت شده ،  سوال کرد که اگر طرح را ثبت کردی ،  چرا شماره ثبت را اعلام نمی‌کنید و اگر هم ثبت نشده چرا دروغ می‌گویید ? احمدبزرگی گفت :  قاعدتا اداره حقوق سازمان ثبت اسناد و املاک کشور باید با این فرد برخورد کند و از وی شماره ثبت طرح را بخواهد.رئیس اداره ثبت طرح‌های صنعتی سازمان ثبت اسناد و املاک کشور گفت :  این فرد درخواست خود را ارائه کرد و ما هم بررسی کردیم. 2 بار به وی اخطار دادیم. بار اول به علت کامل نبودن مدارک و بار دوم به دلیل اینکه اعلام کردیم این طرح قابل ثبت شدن نیست.وی با بیان اینکه برای به ثبت رسیدن طرح‌ها یکسری قواعد داریم ،  گفت :  ماده 84 قانون ثبت طرح‌های صنعتی درباره مواردی که قابلیت ثبت را ندارند ،  4 مورد معرفی کرده است که عبارتند از :  1 -  جدید و اصیل نبودن. 2 - عدم عملکرد فنی. 3 -  حاوی نمادها و نشانه‌های رسمی 4 -  مخالف نظم عمومی و اخلاق حسنه بودن. این موارد در تمام دنیا پذیرفته شده است.احمد بزرگی با بیان اینکه کراوات را نظم عمومی ما نپذیرفته است ،  خاطرنشان کرد :  به همین دلیل ما اجازه نداریم که در یک مکان رسمی ،  با کراوات شرکت کنیم.حتی وزارت امورخارجه هم که ویترین کشور ما است ،  حق ندارد از کراوات استفاده کند.وی با بیان اینکه این طرح ،  خلاف بند 4 ماده 84 قانون طرح‌های صنعتی است ،  گفت :  نوشتن ایه قران بر روی کراوات هم مشمول موضوع استفاده از نمادها و نشانه‌های رسمی و همچنین اخلاق حسنه می‌شود و باز هم نمی‌توان ان را ثبت کرد.احمدبزرگی تاکید کرد :  این طرح 100 درصد رد شده و اصلا به ثبت نرسیده است.وی افزود :  اداره حقوقی سازمان ثبت اسناد و املاک کشور باید بابت انتشار این خبر غیر واقع با این فرد برخورد کند.گفتنی است ،  از مدتی قبل فردی به نام ه.ک مدعی شده است که با ارائه طرح‌های جدید و اسلامی در زمینه کراوات ،  موفق شده 2 طرح را در سازمان ثبت اسناد به ثبت برساند.طرح اولیه این فرد شبیه به شمشیر ذوالفقار بود و دومین طرح وی هم شبیه به یک خودنویس است که وی اقدام به چاپ ایه شریفه ن والقلم بر روی ان کرده است.این 2 طرح که از سوی این فرد بر روی سایت‌های مختلف قرار گرفته ،  از سوی مردم با واکنش‌های متعددی مبنی بر وهن به اسلام مواجه شده است.