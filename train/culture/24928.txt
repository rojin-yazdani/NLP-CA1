فرمانده سابق لشکر محمدرسول الله گفت :  این تفکر که جوانان این نسل امادگی برخورد با تهدیدات نظامی دشمنان کشور را ندارند درست نیست زیرا رزمندگان دلاور جبهه‌ها در دوران دفاع مقدس نیز همان جوانانی بودند که در دوران شاه با سلایق گوناگون زندگی می‌کردند .      به گزارش مهر ،  اسماعیل کوثری عضوکمسیون امنیت ملی مجلس در خصوص علت نام‌گذاری سوم خرمشهر به روز ملی مقاومت وپیروزی گفت  :  علت این نام گذاری به این خاطر بود که مردم خرمشهر توانستند با کمترین امکانات سی و چهار روز ارتش عراق را پشت درهای خرمشهر نگه داشته وبعد از گذشت بیست ماه از اشغال خرمشهر این شهر را از چنگ بعثی‌های متجاوز ازاد کنند . نماینده مردم تهران با اشاره به خاطرات تلخ وشیرین دفاع مقدس گفت :  در یک عملیات رزمندگان ما بعد از عبور ازرودخانه کارون و بیست کیلومتر پیاده روی در جاده اهواز خرمشهر و تحمل سختی‌های فراوان با ارتش تا بن دندان مسلح عراق درگیر شدند که این امر از دید فرماندهان نظامی کار بسیار صعب و دشواری است . وی در بخش دیگری از بیان خاطرات جنگ گفت :  رزمندگان ما با نفوذ به منطقه عراقی‌ها با حلقه‌های رادیولوژی ارم لشکر محمد رسول الله را بر روی ماشین ها و تانکهای عراقی زدند که در روزهای بعد متوجه شدیم تلوزیون عراق ماشین ها و تانکهایی که ارم لشکر خورده است را به عنوان غناینم جنگی از ارتش ایران نشان داده است . کوثری هم‌چنین با اشاره به بیداری اسلامی در منطقه تصریح کرد :  الگوپذیری مردم منطقه از مقاومت مردم ایران در پیروزی انقلاب اسلامی و دوران جنگ تحمیلی سبب شد تا مردم علیه حاکمان ظالم خود به پا خیزند . این عضو کمسیون امنیت ملی گفت :  دشمنان نظام جمهوری اسلامی می‌دانند با جنگ نرم در مقابل ایران راه به جایی نخواهند برد به همین خاطر به جنگ نرم در حوزه فرهنگی و سایبری روی اوردند . وی با عنوان این مطلب که در فضای سایبری به موفقیت‌های چشمگیری دست یافته ایم افزود :  متاسفانه در حوزه فرهنگ که متولی ان دستگاه‌های دولتی هستند هنوز نتوانستیم اگاهی لازم و بصیرت کافی در خصوص تهاجم فرهنگی دشمن را در بین جوانان بوجود اوریم . کوثری در اخر با بیان اینکه روحیه مقاومت و ایستادگی جوانان امروز در مقابل تهاجم دشمن قابل تحسین است گفت :  این تفکر که جوانان این نسل امادگی برخورد با تهدیدات نظامی دشمنان کشور را ندارند درست نیست زیرا رزمندگان دلاور جبهه‌ها در دوران دفاع مقدس همان جوانانی بودند که در دوران شاه با سلایق گوناگون زندگی می‌کردند.