ارتفاعات اشترانکوه در شرق استان لرستان سفیدپوش شد.به گزارش ایسنا با کاهش ناگهانی دما و ورود سامانه‌ای بارش‌زا به استان لرستان نخستین برف پاییزی قلل مرتفع اشترانکوه واقع در شرق استان لرستان را سفیدپوش کرد.اشترانکوه از بلندترین رشته کوههای زاگرس است که از غرب به شهرستان دورود ،  از شمال به ازنا و از شرق به شهرستان الیگودرز محدود است.بلندترین قله اشترانکوه به نام سن‌بران 4 هزار و 50 متر ارتفاع دارد که پنجمین کوه مرتفع کشور است.بارش باران که از روز گذشته شرق لرستان را فرا گرفته با برودت هوا به صورت برف ارتفاعات و مناطق سردسیر و کوهستانی را در بر گرفته است.بارندگی‌های اخیر موجب کاهش دمای هوا در مناطق شرق و شمال لرستان بویژه شهر کوهپایه‌ای ازنا شده ،  به طوری که بسیاری از شهروندان را مجبور به استفاده از لباسهای زمستانی و وسایل گرمایشی کرده است.