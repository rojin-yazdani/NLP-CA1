صبح امروز ،  در جلسه‌ی هیات نظارت بر مطبوعات که با حضور همه‌ی اعضا ،  رسمیت یافت ،  سیدعلاالدین ظهوریان به‌عنوان دبیر این هیات انتخاب شد.به گزارش ایسنا ،  صبح امروز ،  در جلسه‌ی هیات نظارت بر مطبوعات که با حضور همه‌ی اعضا ،  رسمیت یافت ،  سیدعلاالدین ظهوریان به‌عنوان دبیر این هیات انتخاب شد.ظهوریان که در حال حاضر مدیرعامل شرکت پیام همشهری است ،  در سال‌های 84 تا 86 مدیرکل مطبوعات داخلی بود و قائم‌مقامی انتشارات سروش  ( از 79 تا 81 )  ،  قائم‌مقامی روزنامه‌ی جام جم  ( از 79 تا 83 )  و ریاست کارگروه کاغذ در معاونت مطبوعاتی وزارت ارشاد را در کارنامه‌ی کاری‌اش دارد.تبصره‌ی 3 ماده‌ی 10 قانون مطبوعات می‌گوید :  دبیرخانه هیات نظارت با امکانات وزارت فرهنگ و ارشاد اسلامی تشکیل می‌شود و زیر نظر ان هیات انجام وظیفه می‌کند. پیش از این ،  محمدجعفر محمدزاده  -  معاون پیشین مطبوعاتی وزارت ارشاد  -  دبیری هیات نظارت بر مطبوعات را برعهده داشت.