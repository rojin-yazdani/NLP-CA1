مدیرکل پیشگیریهای قضایی معاون پیشگیری از وقوع جرم قوه قضائیه از دستور رئیس قوه قضائیه به سازمان زندانها مبنی بر حذف اجباری بودن چادر بر سر زنان متهم در دادگاهها خبر داد.به گزارش خبرنگار مهر ،  به دنبال طرح موضوع چادر به سرداشتن متهمان زن در دادگاه و زیرسئوال بردن قداست چادر به عنوان حجاب برتر از سوی گروه اجتماعی خبرگزاری مهر و همچنین مجموعه گزارشها و مصاحبه‌هایی که در گفتگوی صاحبنظران با خبرگزاری مهر مطرح شد ،  یدالله عسگری در گفتگو با خبرنگار مهر با اعلام این خبر گفت :  ایت الله صادق املی لاریجانی رئیس قوه قضائیه طی دستوری به رئیس سازمان زندانهای کشور ابلاغ کرد که زنان متهم که مرتکب جرائم خلاف عفت عمومی شده‌اند با همان وضعیت لباس معمول در جامعه در دادگاه حاضر شوند.وی افزود :  این درخواست از سوی اقای ذوالقدر معاون پیشگیری قوه قضائیه به رئیس دستگاه قضا ارائه شده است و وی نیز با این درخواست موافقت کرد.مدیرکل پیشگیریهای قضایی معاون پیشگیری از وقوع جرم قوه قضائیه اظهار داشت :  در این ابلاغیه اعلام شده که سازمان زندانها نباید زنان را به پوشش چادر در دادگاهها مجبور کند.عسگری گفت :  این دستورالعمل هم اکنون به رئیس سازمان زندانها ابلاغ شده است و این سازمان باید اقدامات لازم را برای اجرای ان انجام دهد.