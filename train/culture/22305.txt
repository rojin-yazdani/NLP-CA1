مقتل‌خوانی بهاره رهنما با حملاتی همراه شده که اصلی‌ترین انها توسط یکی از چهره‌های دارای تشاهر به نقدهای اغشته به هتاکی است ؛  اتفاقی که در نهایت با واکنش بهاره رهنما مواجه شد و او از حرکت ارزشمندش دفاع کرد و بر استمرار ان در مقاطع اتی تاکید نمود ؛  اما این اتفاق نشانه چیست و چرا هنوز فضای پذیرش و احترام به حق انتخاب یک هنرمند در جامعه و حتی میان طبقات خاص وجود ندارد ? به گزارش تابناک  ،  اجتماع ایینی اصحاب فرهنگ و هنر با نام سوگ چامه‌ها با مقتل‌خوانی بهزاد فراهانی ،  فرزاد حسنی ،  بهاره رهنما و با مرثیه خوانی حسام‌الدین سراج و رسول نجفیان در برج میلاد پی گرفته شد ؛  اما انعکاس گفته‌های بهاره رهنما در مراسم مقتل‌خوانی ،  با واکنش‌های تندی از سوی برخی اشخاص و رسانه‌ها همراه شده است. بهاره رهنما که حین مقتل‌خوانی در برج میلاد اشک می‌ریخت ،  گفته بود :  مقتل خوانی من ادای دین به کودکان بود و خوشحالم که توانستم نذرم را در اینجا ادا کنم. نگران بودم به مراسم نرسم. در راه دعا می‌کردم سعادت این مقتل خوانی نصیبم شود و بتوانم سهم کوچکی در ایین‌های عاشورایی داشته باشم. وی افزوده بود :  من سفیر انجمن حمایت از کودکان هستم و دلم می‌خواست با مقتل خوانی ،  ارادتم را به کودکان کربلا و کودکان بی‌پناه امروز نشان دهم. من نذری داشتم که امسال ادا شد و مقتل خوانی در برج میلاد ،  ادای دینی است که با روا شدن حاجتم امشب ان را ادا کردم. امیدوارم روزی برسد که هیچ کودکی اسیر تیرهای خشم نباشد و کودکان ما از گزند خرافه و تعصب دور بمانند. پس از این نوشتارها ،  نقدهای غیرقابل پذیرشی به این حرکت ارزشمند رهنما وارد امده بود که یکی از ان‌ها سوای گزاره‌هایی که در مقام نقد مطرح کرده بود ،  با ادبیاتی غیرقابل پذیرش همراه بود. ادبیات این نقد که با نیت‌خوانی همراه بود ،  نشان داد حتی هنوز در میان برخی مدعیان روشنفکری نیز گروهی هستند که تفاوت نقد و تخریب را درک نکرده‌اند.اما این گفتارها با واکنش به حق بهاره رهنما همراه شد و در این باره با زبان محاوره‌ای نوشت :  شنیدم حال خیلی‌ها خرابه سر مقتل‌خونی من ؛  از بی‌بی‌سی و …  بگیر تا خیلی از روشنفکرنماهای دیگه. جوابم فقط به این ادما اینه زیر پرچم حسین  ( ع )  سینه زدن لیاقت می‌خواد. افتخار می‌کنم که از بچگی این ارادت رو داشتم و دارم. جالبه که حتی مصاحبه با تلویزیون رو به خاطر همین حواشی بعد برنامه حذف کردم و انجام ندادم اما نمی‌دونستم هنوزم ادمایی هستن که به خاطر اعتقاد مذهبی که خیلی شخصیه ،  توهین می‌کنن و به اسم دموکراسی فحاشی می‌کنن و انقدر وقاحت دارن که علمداری امام حسین  ( ع )  رو تحجر بدونن. بازم تاکید می‌کنم من افتخار می‌کنم به خواندن مقتل حضرت رقیه در محرم سال هزار و سیصد و نود و سه شمسی و نذر کردم تا زنده‌ام برای همه کودکان مظلوم در جنگ و به عنوان سفیر انجمن حمایت از حقوق کودکان مقتل حضرت رقیه رو برای مردم بخونم. یا حسین .به نظر می‌رسد ،  هنوز فضای جامعه حتی در سطحی که مدعی اموزش و راهبری است ،  به نقطه‌ای نرسیده که اگر نقد یا حتی انکاری وجود داشته باشد ،  در کالبد ادبیاتی تند و زننده عیان نشود. ایا در جامعه‌مان حتی میان گروهی از مدعیان اندیشه همچنان به دیکتاتوری درون میدان داده می‌شود و بر انچه توسط یک ناظر پسندیده نمی‌شود ،  تاخته خواهد شد ?  ایا احترام به حق انتخاب حتی نزد برخی روشنفکران هم یک شوخی است ?