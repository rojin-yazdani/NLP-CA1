یک جوان 21 ساله امریکایی اعتراف کرده که در مخالفت با سیاهپوستان کشورش ،  با کمک یکی از دوستانش نقشه‌ای طراحی کرده بود تا باراک اوباما و دهها سیاهپوست دیگر را بکشد و به این خاطر می‌پذیرد که گناهکار است.ایرنا نوشت : طبق قوانین امریکا حرکتهای نژادپرستانه جرم سنگینی دارد اما این قوانین باعث نشده تا از میزان اقدامات نژادپرستانه در این کشور که قرنها برده داری بخشی از فرهنگ ان بوده  ،  کاسته شود.هنوز بخش عمده‌ای از سیاهپوستان امریکایی بخاطر می‌اورند که مادران و پدران انان به عنوان برده در مزارع کار اجباری می‌کردند.دانیل کوارت 21 ساله از شهر بلز ایالت تنسی گفته است با پل شلسلمن از شهر وست هلنا در ایالت ارکانزاس نقشه کشیده بودند تا توطئه‌ای که برگرفته شده از نژادپرستی است را عملی کرده و طی ان دهها نفر را بکشند.وی افزود  : نقشه کشیدیم تا حملات خود را با ترور اوباما که در ان زمان سناتور و کاندیدای ریاست جمهوری بود ،  به حد اعلای خود برسانیم.توماس پرز معاون دادستان کل در بخش حقوق مدنی وزارت دادگستری امریکا روز سه شنبه به خبرنگاران گفت باوجود برنامه حقوق مدنی که در امریکا وجود دارد ولی این قبیل توطئه‌ها نشان می‌دهند که خشونتهایی که به دلیل تنفر نژادی شکل می‌گیرند هنوز هم در کشور ما در سطح بالایی قرار دارند.رسانه‌های امریکایی می‌گویند با توجه به اینکه کوارت اعتراف کرده که گناهکار است  ،  طبق قوانین امریکا با مجازاتی بین 10 تا 75 سال زندان روبرو است.شلسلمن نیز به مانند کوارت گناهکار بودن خود را در خصوص سه فقره جرم عنوان کرده که 10 سال زندان پیش رو دارد.