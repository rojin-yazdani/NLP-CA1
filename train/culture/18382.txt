مدیرعامل سازمان تاکسیرانی گفت :  رانندگانی که بدون داشتن برچسب ،  مبادرت به جابجایی دانش اموزان و سرویس دهی به مدارس می‌کنند توسط پلیس راهور متوقف و جریمه خواهند شد.به گزارش خبرگزاری مهر ،  مدیرعامل سازمان تاکسیرانی تهران با بیان این که در سال تحصیلی جدید ،  تهران به شانزده هزار سرویس مدارس تجهیز می‌شود افزود :  از این تعداد کم‌تر از یک سوم این سرویس‌ها ،  از تاکسی‌ها استفاده شده و ما بقی خودروهای شخصی است.میثم مظفر در ادامه گفت :  سازمان تاکسیرانی به صورت داوطلبانه سازماندهی سرویس مدارس را برعهده گرفته است.وی در ادامه همین مطلب خاطر نشان کرد :  هر راننده‌ای چه خودرو شخصی و چه تاکسی که متقاضی فعالیت در امر سرویس مدارس است باید با مراجعه به شرکت‌های خصوصی و بعد از تایید صلاحیت به دانشکده تاکسی رانی مراجعه کند و پس از طی دوره‌های اموزشی مورد نیاز از جمله مهارت‌های کنترل خشم ،  در ازمون شرکت کند و پس ازکسب نمره قبولی به ان‌ها برچسب سرویس مدارس داده می‌شود.رییس سازمان تاکسی رانی شهرداری تهران در ادامه گفت :  رانندگانی که بدون داشتن برچسب ،  مبادرت به جابجایی دانش اموزان و سرویس دهی به مدارس می‌کنند توسط پلیس راهور متوقف و جریمه خواهند شد.مظفر از خانواده‌ها و والدین دانش اموزان خواست که از مدارس ،  سرویسی که دارای برچسب سرویس مدارس مربوط به سال جدید است را خواستار باشند چرا که این برچسب‌ها باید به روز و متعلق به سال تحصیلی جدید باشند.مدیرعامل سازمان تاکسیرانی شرایط لازم برای تایید صلاحیت راننده‌های سرویس مدارس را عدم اعتیاد و نیز متاهل بودن برشمرد و ادامه داد :  زنان سرپرست خانوار از شرط متاهل بودن مستثنی هستند اما حداقل سن 23 سال می‌باشد و کلیه متقاضیان باید از صحت کامل جسمانی و روحی و روانی برخوردار بوده و خودروها نیز باید دارای بیمه عمومی سرنشین و نیز بیمه شخص ثالث و بدنه باشند.وی در پایان نیز در خصوص تعویض تاکسی‌های فرسوده با تاکسی‌های جدید با اشاره به تحویل به موقع تاکسی‌های ثبت نامی اظهار کرد :  خوشبختانه اکثر تاکسی‌های ثبت نامی تحویل داده شده است که بیشتر ان‌ها پژو405 و نیز سمند EF7 بوده است.