ستاد ساماندهی شئون فرهنگی در مناسبت‌های مذهبی استان قم با صدور اطلاعیه‌ای منشور عزاداری محرم را منتشر و تاکید کرد :  در جلسات و مراسم به برنامه‌های قرانی اعم از تلاوت ،  حفظ و تفسیر قران کریم توجه جدی صورت گیرد.به گزارش ایسنا در منشور عزاداری محرم امده است :  ضمن تقدیر و تشکر از علما و مراجع عظام تقلید که پیوسته هدایتگر جامعه اسلامی بوده و هستند و سپاس از امت عاشورایی به‌ویژه ،  مسئولان هیئت‌های مذهبی ،  مداحان ،  شاعران و همه دست‌اندرکاران برگزاری مراسم بزرگ عزاداری محرم ؛  ستاد ساماندهی شئون فرهنگی در مناسبت‌های مذهبی ،  منشور عزاداری حضرت اباعبدالله الحسین ( ع )  را برای برگزاری هر چه باشکوه‌تر این ایین مقدس و سازنده ،  اعلام می‌دارد : 1. توجه جدی در جلسات و مراسم به برنامه‌های قرانی اعم از تلاوت ،  حفظ و تفسیر قران کریم.2. تلاش برای برگزاری مراسم عزاداری در مسجد با محوریت ائمه جماعات و روحانیت معظم.3. بیان مبانی و معارف اسلام ناب و مکتب اهل بیت عصمت و طهارت ( ع ) .4. تاکید بر انجام واجبات به‌خصوص نماز ،  عفاف و حجاب ،  امر به معروف و نهی از منکر و ترک محرمات به‌ویژه تضییع حقوق دیگران و ترویج خرافات و بدعت‌ها.5. توجه خاص به احادیث ،  ادعیه و مناجات ائمه طاهرین ( ع ) .6. اگاهی‌دهی و اطلاع‌رسانی صحیح در خصوص مسائل روز ،  بیداری اسلامی و جنایات استکبار جهانی و حکام منطقه‌ای ان.7. تاکید بر وحدت و انسجام امت اسلامی حول محور دیانت اسلامی و ولایت فقیه.8. اهتمام جدی به سخنرانی سخنوران مذهبی.9. دقت در ارائه اشعار و متون پرمحتوا و مستند توسط مداحان اهل بیت ( ع )  به منظور انتقال دقیق و صحیح واقعه عاشورا.10. توجه خاص به عدم تلاقی برنامه‌های هیئات با اوقات نماز در اول وقت و برگزاری نماز جماعت ظهر عاشورا.11. بهره‌گرفتن از پیام‌های عاشورا ،  سخنان ائمه ( ع )  ،  امام راحل ( ره )  و رهبر معظم انقلاب اسلامی در پرچم‌ها و پوسترها.12. درس‌اموزی جوانان عزیز از روح حماسه حسینی.13. الگوپذیری بانوان انقلاب اسلامی از ایثار و عفاف بانوان و دختران عاشورایی.14. پرهیز از انجام امور خلاف واقع ،  خرافات و بدعت‌ها که موجب وهن مکتب اهل بیت ( ع )  و ساحت قدسی حضرت اباعبدالله الحسین ( ع )  است.15. پرهیز از طرح مسائل اختلافی و انتخاباتی و عنایت ویژه به تقویت وحدت ملی بر مبنای اسلام ناب محمدی ( ص )  با محوریت ولایت فقیه.16. پرهیز از حمل وسائل حجیم که موجب ازار و اذیت عزاداران اباعبدالله الحسین ( ع )  می‌شود.17. رعایت نظم و انضباط در هیئت‌ها و به‌موقع شروع کردن و به‌موقع خاتمه دادن مراسم عزاداری.18. پرهیز از صدای بلند طبل‌ها و بلندگوها.