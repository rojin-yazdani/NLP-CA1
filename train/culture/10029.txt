پسر سیمین بهبهانی گفت این شاعر از چهارشنبه پیش  (  15 مردادماه  )  تا کنون یک هفته است در کماست و وضعیتش تغییری نکرده است.علی بهبهانی در گفت‌وگو با ایسنا  ،  درباره اخرین وضعیت سیمین بهبهانی که در بخش مراقبت‌های ویژه بیمارستان بستری است گفت  :  ضریب هوشیاری ایشان شش است و برای این‌که امیدوار باشیم از کما دربیایند حداقل باید به 12 برسد.او در ادامه اظهار کرد  :  پزشکان از بهبود ایشان قطع امید نکرده‌اند و وضعیت جسم‌شان بد نیست. باید منتظر باشیم تا چشم باز کنند. البته ایشان این اواخر نشانه‌های الزایمر داشتند و اگر به هوش بیایند تشخیص محیط و شناختن ادم‌ها برای‌شان دشوار است. هر کس چند روز در کما باشد باید مدتی بگذرد تا اطراف را بشناسد و این برای ایشان تشدید می‌شود.علی بهبهانی همچنین گفت تنفس سیمین بهبهانی از طریق دستگاه انجام می‌شود  ،  هرچند وضعیت جسمش رضایت‌بخش است و امیدوارند تا هرچه زودتر سطح هوشیاری‌اش بالا برود و چشم باز کند.بیماری این شاعر به خاطر نارسایی ریوی و قلبی است که نارسایی ریوی بر قلبش تاثیر گذاشته است.