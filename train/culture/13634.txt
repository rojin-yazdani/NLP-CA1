یکی از نمایندگان رژیم اسرائیل می‌گوید ،  بنیامین نتانیاهو نخست وزیر این رژیم در زمانی که حسنی مبارک هنوز ریاست جمهوری مصر را بر عهده داشت به وی پیشنهاد داد تا از تل‌اویو درخواست پناهندگی کند.به گزارش پرس تی وی بنیامین فواد بن العدز گفته است که تل‌اویو به مبارک پیشنهاد داده بود تا در شهر بندری ایلات واقع در سرزمین‌های اشغالی فلسطین در مجاورت دریای سرخ و واقع در مرز مشترک با صحرای سینا کشور مصر درخواست پناهندگی کند.بن العدز در گفت‌وگو با رادیو ارتش اسرائیل تاکید کرد :  من در شرم‌الشیخ با مبارک دیدار کردم و به وی گفتم از اینجا فاصله بسیار اندک است و احتمالا این فرصت خوبی برای اوست تا خود را نجات دهد. نشریه اسرائیلی هاارتص نیز روز چهارشنبه  ( 12 مرداد )  به نقل از وی گزارش داده است :  من اطمینان دارم که اسرائیل مبارک را می‌پذیرفت ،  اما وی خودداری کرد. این در حالی است که رونی سوفر مشاور نتانیاهو ،  ارائه این پیشنهاد از سوی نخست وزیر این رژیم را رد کرده است.وی گفته است :  هرگز چنین پیشنهادی مطرح نشده است. و نخست وزیر هرگز پیشنهاد پناهندگی نداده است. در همین حال ،  سخنگوی بن العدز روز چهارشنبه اعلام کرد که وی دیگر در این باره اظهارنظر نخواهد کرد.حاکم سابق مصر که در پی هفته‌ها انقلاب مردمی د رکشورش ،  از قدرت برکنار شد ،  مدت 30 سال تحت نظارت مستقیم امریکا و اسرائیل در این کشور شمال افریقا حکومت می‌کرد.انقلاب مردم مصر روابط قاهره و تل‌اویو را به خطر انداخت. تاکید مصر بر توقف حصر تحمیلی این رژیم بر نوار غزه و پیمان صلح سال 1979 مصر با اسرائیل از اصلی‌ترین نگرانی‌های تل‌اویو به شمار می‌ایند.