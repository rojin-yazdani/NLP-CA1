نماینده مردم اراک ،  کمیجان و خنداب در مجلس شورای اسلامی ممنوع التصویر شدن عادل فردوسی‌پور را خواستار شد .عباس رجایی که اظهارات وی با واکنش منفی رسانه هاو اهالی ورزش مواجه شده بود ،  در گفت‌وگو با ایسنا با انتقاد شدید از مسائل مطرح شده توسط مجری برنامه 90 در برنامه دوشنبه گذشته ،  افزود :  فردوسی‌پور در برنامه 90 هفته گذشته مطالبی را در خصوص تصمیم‌گیری‌های دولت و همچنین نمایندگان استان مرکزی بیان و اقدامات نمایندگان استان در جهت پرداختن به مسائل مردم را حرکت در جهت انتخابات و رای گرفتن عنوان کرد که جای تاسف داشت .رییس کمیسیون کشاورزی مجلس تصریح کرد :  واقعا جای تاسف است که رسانه ملی چیزی حدود سه ساعت را در اختیار حرف‌های بی‌ربط قرار می‌دهد و تاسف بارتر این که ،  رسانه ملی وقتی مسائل مهم و اساسی مملکت مطرح می‌شود و در واقع قرار است یک بحث محتوایی در صدا وسیما مطرح شود ،  برای یک دقیقه وقت اضافه هزار و یک اما و اگر می‌اورد .نماینده اراک افزود :  درعین حال حق نمایندگان استان مرکزی است که در دادگاه علیه این مجری طرح شکایت کنند .رجایی بیان کرد :  ممکن است از دیدگاه هر شخصی هر اقدامی در مملکت قابل تقدیر و بررسی باشد اما ،  ایا ما می‌توانیم هر نظر ،  نقد و بررسی شخصی را در یک برنامه زنده تلویزیونی در اختیار بینندگان قرار دهیم ?