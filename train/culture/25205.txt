وکیل فرج الله سلحشور اخرین وضعیت شکایت 13 بازیگر زن از موکلش را تشریح کرد.فرهاد شهبازوار در گفتگو با مهر اظهار داشت :  چندی قبل 13 بازیگر زن علیه موکلم شکایتی را در دادسرای فرهنگ و رسانه مطرح کردند که پرونده برای رسیدگی به شعبه 9 بازپرسی ارجاع شد.وی افزود :  با توجه به اینکه این شعبه مدتی بلاتصدی بود ،  پرونده هم اکنون به شعبه 12 بازپرسی ارجاع شده و منتظر فرایند قضایی هستیم.این وکیل دادگستری خاطر نشان کرد :  اظهارات مطرح شده از سوی موکلم به صورت کلی بوده و در ان از فردی نام برده نشده است. این اظهار نظر ناظر بر اشخاص حقیقی است نه حقوقی.وی ادامه داد :  به نظر بنده شکایت دارای اشکال است و الزامی ندارد که دو نفر به یک صورت فکر کنند.مهرماه سال 90 سلحشور با اشاره به برخی صحبت‌ها درباره حضور انجلینا جولی در ایران و بازی در یک فیلم سینمایی گفت :  هنرپیشه‌های زن ایران خودشان یک پا انجلینا جولی هستند و سینمای ایران باید هم برای ادامه فعالیت خود فاحشه بین‌المللی بیاورد.