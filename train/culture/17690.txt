یکی از کاربران تابناک در پیامی اورده است : طی سالیان اخیر ،  در تلویزیون رسم بر این بود که پس از خاتمه مراسم دلنشین افطار که غالبا با پخش ادعیه دلنشین و قرائت بهترین قاریان قران مجید و اذان همراه بود ،  معمولا و در ادامه ،  سریالی با مضامین تازه و محتوای طنز پخش می‌گردید که باعث انبساط خاطر روزه داران و میلیونها بیننده در سراسر کشور می‌شد .اوج این برنامه‌ها ،  چند سال پیش با پخش سریال متهم گریخت ساخته رضا عطاران و با هنرنمایی درخشان سیروس گرجستانی به اوج خود رسید که قطعا مزه ان نیز سالها در خاطره و ذائقه مخاطبین خواهد ماند. به خاطر اوریم که در هنگام پخش ان سریال ،  خیابانها و معابر تقریبا خالی از رهگذران می‌شد .امسال اما این رسانه ملی ،  سنت شکنی کرد و با نمایش سریالی با سوژه نخ نما شده و مضمون اندوهگین ،  اعصاب میلیونها بیننده ایرانی را به بازی گرفت. کشاندن مخاطبین به دنبال سرنخ اشیای عتیقه ،  از دستمایه کافی برای مفرح ساختن روحیه و روان هموطنان ما برخوردار نبود و به نظر من پول ،  وقت و سرمایه مردم به هدر رفته ،  مضاف بر اینکه افسردگی انها را تشدید کرد .البته رسم بر این است که مدیران رسانه ملی ،  در این قبیل اوقات با انتشار نتایج نظر سنجی از مخاطبان ،  چنین وانمود می‌کنند که حاصل کارشان از نظر جذب انبوه مخاطبین ،  رکورد شکنی کرده است.