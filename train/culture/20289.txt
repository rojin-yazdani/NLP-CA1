لحظاتی قبل پیکر زنده یاد پرویز مشکاتیان در محوطه بیرونی ارامگاه عطار و در کنار قبور مشاهیر نیشابور به خاک سپرده شد .به گزارش خبرنگار مهر ،  این مراسم از ساعت 10 امروز با حضور اهالی موسیقی ،  مقامات محلی و دوستداران هنر در خانه موسیقی اداره فرهنگ و ارشاد اسلامی نیشابور این شهر اغاز شد که عزاداران پیکر پرویز مشکاتیان را به سمت مسجد جامع نیشابور در مسیری به طول یک کیلومتر تشیع کردند. بنا براین گزارش بازار نیشابور نیز در حرکتی خود جوش به حالت تعطیل در امده بود و جمعیتی حدود 10 هزار نفر در این مراسم شرکت کرده بودند ؛  حرکت ارکستر مارش عزا در جلو جمعیت و همچنین حضور جوانانی که به شکل نمادین برخی سازها را کفن پوش کرده بودند از جمله حاشیه‌های جالب این مراسم بود . مسجد جامع نیشابور نیز پیش از رسیدن تشیع کنندگان ،  مملو از جمعیت شده بود. پس از نماز ،  عزاداران به به سمت ارامگاه مشاهیر نیشابور حرکت کرده و دقایقی قبل ( ساعت 20 /  12 )  طی مراسمی پیکر مرحوم مشکاتیان به خاک سپرده شد . این در حالی بود که شب گذشته جلسه‌ای اضطراری با حضور اعضای شورای شهر نیشابور و هنرمندانی چون محمدرضا درویشی ،  حسین علیزاده ،  کیوان ساکت و همایون شجریان برگزار شد و طی ان توافق شد محدوده باغ عطار ( ارامگاه عطار )  تا ارامگاه مشاهیر نیشابور که در فاصله 30 متری از یکدیگر قرار دارند توسعه پیدا کند . گفتنی است از ساعت 15 امروز نیز مراسم یادبود پرویز مشکاتیان در باشگاه توانیر نیشابور برگزار خواهد شد.