دکتر حسن روحانی رییس جمهور با تاکید بر اهمیت بومی سازی و اسلامی شدن رشته‌های مرتبط با علوم انسانی اظهار امیدواری کرد با برنامه ریزی و تلاش همه دست اندرکاران عرصه فرهنگی کشور ،  تحول قابل توجهی در این حوزه رخ دهد.به گزارش پایگاه اطلاع رسانی ریاست جمهوری ،  حجت الاسلام و المسلمین حسن روحانی در اخرین جلسه شورای عالی انقلاب فرهنگی در سال 92 افزود :  انقلاب ما اسلامی است و باید با توجه به تاکید رهبر معظم انقلاب در خصوص اسلامی شدن علوم انسانی ،  در این مسیر گام بر داریم.رییس جمهوری با بیان اینکه بیشتر مقالات علمی و تالیفات مطرح دانشمندان و اندیشمندان کشور در حوزه علوم تجربی و ریاضی بوده است ،  گفت :  باید همسو با تحولات رخ داده در حوزه علوم انسانی نسبت به تولید فکر و اندیشه تدوین کتاب و تربیت استاد و دانشجو اقدامات مؤثری صورت گیرد.روحانی تاکید کرد :  شورای انقلاب فرهنگی وظیفه سنگینی در عرصه فرهنگ بر دوش دارد و باید بتواند با اتخاذ سیاست‌های مدبرانه و نظارت در حوزه فرهنگ ،  ضمن رفع نگرانی‌ها ،  به مردم و بزرگان کشور اطمینان خاطر دهد.** مصوبات شورای عالی انقلاب فرهنگیدر هفتصد و چهل و سومین جلسه شورای عالی انقلاب فرهنگی به پیشنهاد وزیر علوم ،  تحقیقات و فناوری ،  اعضای شورا به ترتیب دکتر حسین سلیمی ،  حجت الاسلام دیرباز ،  محمد کافی ،  سعید حمیدی ،  محمدجواد فدایی کرمانی ،  حمید محمدزاده و محمدعلی برخورداری را به ریاست دانشگاه‌های علامه طباطبایی ،  قم ،  فردوسی مشهد ،  اراک ،  شهید باهنر کرمان ،  علم و فناوری مازندران و علم و صنعت تهران برگزیدند.همچنین به پیشنهاد وزیر بهداشت ،  درمان و اموزش پزشکی سید جواد حاجی میراسماعیلی و مهدی شادنوش به ریاست دانشگاه‌های علوم پزشکی ایران و علوم پزشکی سمنان برگزیده شدند.در این جلسه به پیشنهاد هیات مؤسس دانشگاه ازاد اسلامی ،  حجت الاسلام والمسلمین علی اکبر ناطق نوری به عنوان عضو هیات مؤسس دانشگاه ازاد اسلامی برگزیده شد.در این جلسه غلامعلی حداد عادل ،  رییس شورای تحول علوم انسانی نیز گزارشی از فعالیت‌ها و اقدامات این شورا در چهار سال گذشته ارایه کرد.