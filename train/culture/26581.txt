رفتن مدیرعامل شرکت دخانیات ایران از این شرکت قطعی شد.به گزارش ایسنا ،  در حالی که اواخر سال گذشته محمود ابطحی  -  مدیرعامل شرکت دخانیات ایران  -  از سمت خود استعفا کرده بود ،  گزارش‌های رسیده حاکی از ان است که وزیر صنایع و معادن به تازگی با استعفای وی موافقت کرده است.در این باره یک مقام اگاه در شرکت دخانیات خبر داد که رفتن ابطحی از این شرکت به صورت استعفا بوده و وی از سمت خود برکنار نشده است. امروز نیز وی از همکاران خود در شرکت دخانیات ایران خداحافظی کرده است.به این ترتیب محمود ابطحی بعد از نزدیک به دو سال کار در شرکت دخانیات از این شرکت رفت. پیش‌بینی می‌شود طی چند روز اینده جانشین ابطحی در شرکت دخانیات ایران تعیین شود.در همین حال برخی پایگاه‌های خبری از حضور حسین طلا ،  فرماندار تهران در شرکت دخانیات ایران به عنوان فرد جایگزین خبر می‌دهند.