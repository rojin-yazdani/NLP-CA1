دبیر کل بانک مرکزی با بیان اینکه چک پولها با طراحی جدید به بازار می‌ایند ،  از برنامه رهگیری دسته چکها خبرداد و گفت :  دسته چکها در 4 دسته رنگ بندی خواهند داشت.محمود احمدی در گفتگو با مهر درباره ساماندهی دسته چکها گفت :  بانک مرکزی ساماندهی دسته چکها ،  متمرکز شدن انها و سامانه اطلاعاتی دسته چکها را با جدیت پیگیری می‌کند.دبیرکل بانک مرکزی تصریح کرد :  ساماندهی دسته چکها در دو حوزه نرم افزاری و سامانه‌ای و در حوزه سخت افزاری ،  تولید چکها ،  داشتن شاخصهای امنیتی و امکان رهگیری دنبال می‌شود و امید است که تا پایان امسال این کار به سرانجام برسد.طبقه بندی دسته چک‌هاوی با بیان اینکه برای طبقه بندی دسته چکها هم دو سه مورد گزینه داریم ،  عنوان کرد :  بحث رنگ بندی یکی از گزینه‌ها است و همچنین در نظر گرفتن مشخصه‌هایی که نشانه اعتبار دارنده چک باشد گزینه دیگر است.احمدی با اشاره به اینکه هنوز به تصمیم قطعی نرسیده‌ایم ،  اظهارداشت :  اما به هر حال چکهای جاری مردم به دو یا سه دسته و یا شاید هم بیشتر تقسیم بندی شود.رنگ بندی دسته چک‌هادبیرکل بانک مرکزی در مورد گزینه رنگ بندی دسته چکها هم گفت :  احتمالا دسته چکها در 4 دسته رنگ بندی خواهد داشت ،  ائین نامه مربوط به رنگ بندی دسته چکها برای نظر خواهی به بانکهای دولتی و خصوصی ارائه شده تا نظرات کارشناسان اخذ شود.این مقام مسئول در بانک مرکزی ادامه داد :  با توجه به اینکه بانکها اجرا کننده این برنامه و طرح هستند باید نظرات خود را ارائه کنند تا طرح با موفقیت به اجرا برسد.انتشار اسکناس جدید نداریماحمدی در بخش دیگری از سخنان خود با بیان اینکه انتشار اسکناس جدید در دستور کار بانک مرکزی نیست ،  عنوان کرد :  اخرین اسکناس منتشر شده توسط بانک مرکزی همان 10 هزار تومانی است.وی گفت :  برای ایران چکها شاخصه‌های بهتر و مسائل امنیتی بیشتری را لحاظ خواهیم کرد تا تشخیص ایران چکها برای مردم بیشتر امکانپذیر شود. دبیرکل بانک مرکز با بیان اینکه چک پولها با طراحی جدید به بازار می‌اید ،  گفت :  این چک پولها شامل چک پولهای 50 هزار تومانی و 100 هزار تومانی است.