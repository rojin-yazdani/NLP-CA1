عصرایران نوشت : در پی انصراف تعدادی از سایت‌های خبری معتبر کشور از حضور در نمایشگاه مطبوعات و خبرگزاری‌ها که یک حرکت صنفی بود ،  برخی افراد و مشخصا اقای محمدعلی رامین معاون مطبوعاتی وزارت فرهنگ و ارشاد اسلامی در رویکردی نامعقول اقدام به جوسازی علیه این سایت‌ها نموده‌اند که در چند بند مختصرا بدان اشاره می‌شود : 1 -  شنیده‌ایم در برخی محافل مطبوعاتی و سیاسی شایعه کرده‌اند که سایت‌های انصراف دهنده ،  از کرده خود پشیمان هستند و تقاضای بازگشت داده‌اند ! در پاسخ به این شایعه مضحک باید بگوییم نه عصرایران و نه سایر سایت‌های انصراف دهنده ،  هرگز به نمایشگاه هفدهم مطبوعات باز نخواهند گشت چه انکه اگر برای بعضی‌ها چیزی به نام عزت نفس معنا و مفهومی ندارد ،  برای رسانه‌ها یک اصل اخلاقی و حرفه‌ای است.گویا اقایان خیال کرده‌اند برای ما ،  غرفه‌ای در پرت‌ترین نقطه نمایشگاه ،  حکم پست و سمت‌هایی دارد که خودشان برای از دست ندادن و یا تصاحبشان نه حقی می‌شناسند و نه باطلی ! ضمن قدردانی از مسوولان وزارت ارشاد و مشخصا اداره کل مطبوعات و دست اندرکاران نمایشگاه که الحق زحمات زیادی را برای برپایی ان کشیده‌اند ،  تصریح می‌داریم که ترجیح مان این است عطای نمایشگاهی که ادبیات تند و غیرمحترمانه بعضی‌ها بر ان مدیریت عالیه داشته باشد را به لقایش ببخشیم.2 -  در روز افتتاحیه نمایشگاه ،  خبرنگاری از اقای رامین درباره جانمایی نامناسب سایت‌های خبری و عدم حضور انها پرسشی را مطرح می‌کند و اقای معاون نیز در پاسخ می‌گوید :  امسال رسانه‌های صهیونیستی را تحریم کرده ایم.اگر همین الان یک نفر به اقای رامین بگوید صهیونیست  ،  ایا ایشان دست به شکایت نمی‌شود ?  پس چگونه است که یک مقام مسوول در امور رسانه‌ای وزارت فرهنگ و ارشاد اسلامی این گونه سایت‌های شناسنامه دار مملکت را متهم می‌کند ? نمی دانیم کی قرار است ادبیات برخی اقایان اصلاح شود ! 3 -  در حالی که سایت‌های خبری ترجیح داده‌اند زیاد بر روی عدم حضورشان در نمایشگاه مانور ندهند و به مسایل مهم‌تر جامعه بپردازند ،  گویا اقای رامین که از عدم حضور سایت‌های خبری معتبر در نمایشگاه عصبی است ،  دست بردار نیست و صبح روز پنجم ابان نیز در یک برنامه زنده رادیویی هر چه از دهانش درامد ،  نثار این سایت‌ها کرد و انها را پرمدعا ،  حاشیه ساز ،  جوساز ،  شایعه ساز و  …  نامید و در حالی که موضوع بحث عدم حضور سایت‌ها بود ،  باز هم سخن از رسانه‌های صهیونیستی و استکباری به میان کشید و دوباره به صورت غیرمستقیم خلط مبحث کرد که البته این سخن انقدر بی پایه است که اساسا ترجیح می‌دهیم تنها سری به نشانه تاسف تکان دهیم و تسویه حساب مان با ایشان را حواله کنیم به سر پل صراط و احکم الحاکمین.4 -  امسال در نمایشگاه مطبوعات ،  بهترین نقاط را اختصاص داده‌اند به غرفه‌های خارجی‌ها از جمله چین و روسیه و فرانسه و لبنان و عراق و  …  و روزنامه‌ها ،  خبرگزاری‌ها و سایت‌های خبری را به حاشیه رانده اند. واقعا جای تاسف دارد که غرفه چین و روسیه در مرکز نمایشگاه باشد یا غرفه‌های کم بازدیدی مانند ازبکستان در همان اوایل نمایشگاه جانمایی شود ولی رسانه‌های پرمخاطب داخلی را به گوشه و کنار پرت نمایند.این روحیه بیگانه پرستی و ترجیح دادن روس و چینی‌ها بر ایرانیان ،  نشانه چه چیزی می‌تواند باشد ?  ایا اگر نمایشگاهی در روسیه برگزار شود ،  روس‌ها غرفه ایران را در مرکز نمایشگاه خود قرار می‌دهند و رسانه‌های خود را به انتها و حاشیه و طبقه دوم نمایشگاه شوت می‌کنند ?  !  قطعا این گونه نیست چرا که حتی روس‌ها هم حس وطن دوستی دارند.به نمایشگاه امسال نمی‌رویم و امیدواریم به اقای رامین و دوستان روس و چینی‌اش در این ایام خوش بگذرد مخصوصا انکه چشم منتقدان نیز دور است ! 5 -  اقای رامین در این گفت و گوی رادیویی رسما گفت که نمایشگاه حاضر ،  نمایشگاه مطبوعات و خبرگزاری‌های رسمی است و سایت‌ها رسمیت ندارند ! در پاسخ باید به ایشان گفت که رسمی بودن یا غیررسمی بودن یک رسانه را شما تعیین نمی‌کنید بلکه قوانین و مقررات و البته مردم به عنوان مخاطبان و صاحبان اصلی رسانه‌ها تعیین کننده اند.همچنین اگر سایت‌ها رسمیت ندارند ،  پس ماجرای ثبت سایت‌ها در ستاد ساماندهی سایت‌های وزارت فرهنگ و ارشاد اسلامی چیست ?  ایا اقای رامین زیرمجموعه‌های خود را نیز قبول ندارد ? و سخن پایانی اینکه اقای رامین !  به دو روز ریاست و ان میز و صندلی امانتی دل خوش نکنید و نگران این باشید که تاریخ درباره شما چگونه قضاوت خواهد کرد و ایا در برابر این اجحافی که در حق رسانه‌ها روا می‌دارید ،  جوابی برای عرضه به محکمه عدل الهی دارید ?  ! والعاقبه للمتقینپی نوشت :  هر چند گفتنی‌ها در این باب بسیار است اما به احترام دوستان و همکاران رسانه‌ای که در نمایشگاه مطبوعات حضور دارند ،  در این مقطع باب سخن را می‌بندیم و این حدیث را برغم همه ناگفته‌ها کوتاه می‌کنیم و به زمانی مناسب‌تر وامی نهیم.