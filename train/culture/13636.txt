هفته‌نامه یالثارات با انتقاد از سیاست‌های فرهنگی دولت ،  خطاب به رئیس‌جمهور نوشته است که قبول کنید در عرصه فرهنگ کارشناس ارشد نیستید. سایت فردا نوشت : هفته‌نامه یالثارات ارگان مطبوعاتی انصارحزب‌الله در ستون هفتگی سیاست به روایت همولایتی به سخنان احمدی‌نژاد درباره وزارت فرهنگ و ارشاد اسلامی اشاره کرده و به نقل از رئیس جمهور نوشته است :  از میان 21 وزارتخانه تنها وزارتخانه‌ای که تمام ماموریت ان مربوط به روح انسان و نخبگان است ،  وزارت ارشاد است. وظیفه اصلی انقلاب کارفرهنگی است و در میان تمام وزارتخانه‌ها تنها وزارت ارشاد چنین وظیفه‌ای بر عهده دارد  . یالثارات نوشته است :  این جملات بهترین سند برای ادعا محسوب می‌شوند که اقای احمدی‌نژاد شناخت درستی از مفهوم فرهنگ ندارد !  اطرافیان ایشان هم همچنین !  مشاوران فرهنگی ایشان هم که مرخص‌اند !  یا مثل جوانفکر وظیفه ایجاد تنش میان دولت و مجلس را برعهده دارد یا مثل کلهر که مسئول اعلام نظر درباره خوانندگان لس انجلسی و دوچرخه سواری زنانند !  یا مانند شمقدری درباره الی‌اند ! نویسنده در بخش دیگری از این مطلب اورده است :  به اطلاع برادر احمدی‌نژاد می‌رساند که توجه به فرهنگ به معنای باج دادن به اهالی سینما و تئاتر و موسیقی نیست !  ان طور که شما فکر می‌کنید حذف ممیزی کتاب هم نیست !  توجه به فرهنگ در نظام اسلامی یعنی این که بدانی دین اساس و اصل است و همه بایستی خود را وقف جاری ساختن دین در جامعه بکند !  از مسکن و شهرسازی گرفته تا تربیت بدنی و ارشاد ! یالثارات در پایان می‌افزاید :  اقای احمدی‌نژاد !  از این دست خطاهای فاحش فرهنگی کم نداشته‌ایم !  زحمت بکشید چند ادم فرهنگی مومن را به عنوان مشاور انتخاب کنید تا دیگر مرتکب خطاهایی از این دست نشوید !  و قبول کنید که در این عرصه کارشناس ارشد نیستید !