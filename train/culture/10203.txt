پرس تی وی نوشت : پسران دیکتاتور متواری لیبی ،  پیام‌های ضد ونقیضی را داده و درحالی که یکی وعده مبارزه جسورانه را می‌دهد ،  دیگری گفت و گو و تسلیم را خواستار است.سیف‌الاسلام قذافی ،  روز چهارشنبه ،  با تاکید بر این که مبارزه علیه نیروهای‌انقلابی ادامه دارد ،  مدعی شد :  پیروزی نزدیک است. به گزارش خبرگزاری فرانسه ،  سیف‌الاسلام در گفت وگویی رادیویی با شبکه تلویزیونی الرای مستقر در دمشق ،  افزود  :  من از حومه طرابلس با شما سخن می‌گویم . به مردم لیبی اطمینان می‌دهیم که ما هنوز این‌جا هستیم. مقاومت ادامه دارد و پیروزی نزدیک است. پسر قذافی همچنین از مردم خواست تا به مبارزه ضد ان‌هایی که وی از انان به عنوان دشمن یاد کرد ،  ادامه دهند.این در حالی است که گفته می‌شود ،  سعدی پسر دیگر قذافی ،  با مقام‌های رسمی شورای انتقالی درباره تسلیم شدنش ،  گفت و گو ،  کرده است.این مذاکره پس از ان انجام شد که وی در گفت و گویی رادیویی با شبکه تلویزیونی عربی گفته بود اگر نیروهای انقلابی قدرت را به‌دست گیرند وی با ان‌ها هیچ مشکلی نخواهد داشت.در همین حال ،  نیروهای انقلابی نیزمی‌گویند که اگر سعدی خود را تسلیم کند ،  ان‌ها امنیت وی را تضمین خواهند کرد.از طرفی دیگر ،  فرانکو فراتینی وزیرامور خارجه ایتالیا ،  روز چهارشنبه با اشاره به این که قذافی در جایی در کشور پنهان شده است درعین حال گمانه‌ها را  ،  درباره این که حاکم متواری به همراه خانواده‌اش ،  برای مذاکراه به الجزایر فرار کرده است ،  رد کرد.صفیه  ،  عایشه ،  هنیبال و محمد ،  به ترتیب همسر ،  دختر و پسران قذافی ،  بامداد دوشنبه وارد الجزایر شدند.