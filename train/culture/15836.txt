عضو کمیسیون فرهنگی مجلس شورای اسلامی گفت :  یکی از مشکلات جامعه ما وجود سلیقه‌های چند گانه است که البته این موضوع می‌تواند طبیعی باشد اما نه در مورد مسائلی که مربوط به منافع ملی کشور در حوزه فرهنگی است. مهندس بیژن نوباوه وطن در گفتگو با پایگاه اطلاع رسانی دبیرخانه شورای عالی انقلاب فرهنگی گفت :  رهبر کبیر انقلاب اسلامی بارها به مسائل فرهنگی توجه داشتند و خطرات مختلف ان را اعم از شبیخون فرهنگی ،  تهاجم و ناتوی فرهنگی را گوشزد کردند.وی ادامه داد :  به همین منظور مقام معظم رهبری این بار در یک اقدام حقوقی خواسته هایشان را با معرفی اعضای حقوقی به شورای عالی انقلاب فرهنگی به طور رسمی اعلام کردند. عضو کمیسیون فرهنگی مجلس افزود :  جبهه‌های معاند فرهنگی بزرگترین خطری است که انقلاب ما را تهدید می‌کند که مقام معظم رهبری نسبت به این جبهه‌ها حساسیت اشکاری دارند و بارها به به این مسئله اذعان داشته اند.مهدس نوباوه با بیان اینکه شورای عالی انقلاب فرهنگی به عنوان بالاترین نهادی که مصوباتش در همه کشور لازم االاجرا است و وظیفه بسیار مهم و بزرگی را بر عهده دارد ،  گفت :  این نهاد می‌تواند بسیاری از تحرکات فرهنگی کشور را سازمان دهی کند که امیدواریم این اقدام با اضافه شدن اعضای جدید و نگاه بهتتر به مسائل فرهنگی ایجاد شود.وی خاطر نشان کرد :  اگر وزات فرهنگ و ارشاد اسلامی و بسیاری از سازمان‌ها و نهادهای دولتی و غیر دولتی هم افزایی داشته باشند و از موازی کاری‌ها جلوگیری کنند ،  قدرتمان در مسائل فرهنگی چندین برابر می‌شود.مهندس بیژن نوباوه در پایان بزگترین وظیفه شورای عالی انقلاب فرهنگی را ایجاد زمینه برای همفکری بیشتر بین نهادهای موثر دانست و این را از دغدغه‌های جدی مجلس بر شمرد .