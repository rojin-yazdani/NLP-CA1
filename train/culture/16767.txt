جمعیت امداد دانشجویی امام علی ( ع )  با همکاری کتابخانه ملی ایران برنامه فرهنگی صحبت خوبان ویژه کودکان کار و بی سرپرست را برگزار کرد.به گزارش تابناک این برنامه هر ماه در دو نوبت در کتابخانه ملی ایران برگزار خواهد شد.براساس این گزارش در این برنامه فرهنگی ،  که در تالار تخصصی کودک و نوجوان کتابخانه ملی برگزار شد منیره زینلی به شاهنامه خوانی و استاد مصطفی رحماندوست به داستان خوانی برای کودکان کار و بی سرپرست پرداخت.جمعیت امداد دانشجویی – مردمی امام علی  ( ع )  به طور رسمی در سال 1378 به عنوان یک سازمان مردم نهاد با هدف کاهش معضلات و اسیب‌های اجتماعی تاسیس شد. جمعیت همچنین در سال 1389 موفق به کسب مقام مشورتی در شورای امور اقتصادی – اجتماعی سازمان ملل متحد ECOSOC به عنوان یک سازمان مردم نهاد گردید. دانشجویان عضو این جمعیت به فعالیت‌های داوطلبانه اجتماعی و امدادی برای کمک به کودکان و زنان نیازمند در جامعه می‌پردازند.