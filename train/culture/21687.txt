روزنامه دنیای اقتصاد در شماره امروز خود نوشت :  استاد محمدرضا شجریان از طریق شکایت به قوه قضائیه ،  پیگیر عدم پخش اثارشان در صدا و سیما هستند .وی در گفت‌وگویی ،  اعلام کرد به‌دلیل ادامه پخش اثارشان از صداوسیما ،  موضوع ممنوعیت پخش صدای‌شان در این رسانه را از طریق مجاری قانونی پیگیری خواهد کرد. وی همچنین تاکید کرد که نگران مشکلات احتمالی اتی نخواهد بود و موضوع را تا رسیدن به حق خود ادامه خواهد داد .فرهاد فخرالدینی هم پیرامون حواشی ارکستر ملی و ادامه همکاری خود با این ارکستر به مهر گفت :  دیگر تمایلی به ادامه همکاری با ارکستر ملی و رهبری این مجموعه ندارم. رهبر ارکستر ملی درباره دلایل این تصمیم خود گفت :  در حال حاضر ترجیح می‌دهم سکوت کنم و بهتر است دلایل این امر را از دکتر خبری ،  رییس مرکز موسیقی وزارت ارشاد پیگیری کنید. هر چند هنوز مطلبی از سوی دفتر موسیقی وزارت فرهنگ و ارشاد اسلامی در این باره اعلام نشده ؛  اما خبرهای غیر رسمی از منابع نزدیک به ارکستر ملی حکایت از ان دارد که این ارکستر طی روزهای گذشته از سوی دفتر موسیقی وزارت ارشاد به بنیاد رودکی واگذار شده است. این در حالی است که کنسرت ماه گذشته ارکستر ملی نیز که قرار بود در روزهای 28 تا 30 خرداد در تالار وحدت برگزار شود از سوی فرهاد فخرالدینی به تعویق افتاد. رهبر ارکستر ملی دلیل این موضوع را فضای نامناسب برای شنیدن موسیقی و اجرای کنسرت عنوان کرده بود.