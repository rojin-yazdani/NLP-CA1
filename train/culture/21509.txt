سنگ‌های محوطه تاریخی معبد اناهیتا را معتادان و گردشگران با اتش به پا کردن و یادگاری نوشتن سیاه کردند درحالی که این معبد یکی از مهمترین گزینه‌های ایران برای ثبت جهانی یونسکو به شمار می‌اید.به گزارش مهر ،  معبد اناهیتای کنگاور بازمانده از دوره تاریخی اشکانی در 411 کیلومتری پایتخت ایران قرار دارد اما وقتی می‌خواهید ان را ببینید باید حواستان جمع باشد در کرمانشاه تابلوی کوچک ان را رد نکنید. این معبد متعلق به ایزدبانوی اب یا همان اناهیتاست ،  در حال حاضر وقتی وارد این محوطه باستانی می‌شوید همه نوع اتفاقات را در ان می‌بینید جز انچه که به هویت این اثر تاریخی مربوط است.برخی از سنگ‌های این محوطه باستانی به دلیل اتش گرفتن علف‌های اطراف ،  سیاه شده است. ستون‌ها و سنگ‌های این معبد بزرگ را می‌توان در هر جایی از ان مشاهده کرد بدون هیچ توجیهی و یا توضیحی.اما مدیرکل میراث فرهنگی استان کرمانشاه از این اتفاقات در معبد اناهیتا بی خبر است چون گفته که در عرصه این محوطه تاریخی باغ‌های شخصی وجود دارد که باید توسط میراث فرهنگی خریداری شود ،  این اتش‌سوزی‌ها می‌تواند مربوط به مالکان این باغ‌ها باشد.رفت‌وامد معتادان در این محوطه تاریخی و اتش زدن علف‌ها توسط این افراد به وضوح قابل مشاهده است این درحالی است که سال گذشته حدود 154 میلیون تومان هزینه حصارکشی و گسترش حصارهای این مخوطه تاریخی شده بود. با این حال این اتفاق در حال انجام است و معتادان روی سنگ‌های تاریخی اتش به پا می‌کنند.یادگاری نوشتن روی اثار تاریخی را هم که در همه جای ایران می‌توان مشاهده کرد از جمله روی سنگ‌های تاریخی این معبد.این نوع از یادگاری نوشتن‌ها روی سنگ را یا به سختی می‌توان پاک کرد و یا غیر قابل پاک شدن هستند.با این حال وقتی دور معبد اناهیتا را می‌زنید تا یکی از مهمترین اثار باستانی را بازدید کرده باشید از اینکه چطور گردشگران می‌توانند به راحتی وارد این محوطه شده و سپس بدون هیچ نظارتی خارج شوند افسوس می‌خوری. ان هم محوطه‌ای که اخرین بار مسعود اذرنوش و سیف الله کامبش فرد ان را ده سال پیش کاوش کرده بودند. همان زمان بین این دو باستان شناس ااختلاف نظری درباره دوره تاریخی معبد اناهیتا وجود داشت.سیف‌الله کامبخش‌فرد ،  قدمت ان را به سه دوره هخامنشی ،  اشکانی و ساسانی نسبت می‌داد و مسعود اذرنوش باستان‌شناس دیگر ،  ان را کاخی ناتمام از خسروپرویز در اواخر دوره ساسانی می‌دانست با این وجود کاوش‌های این باستان شناسان که اکنون دیگر در قید حیات نیستند ،  ناتمام ماند و ده سالی می‌شود که کسی روی این محوطه تاریخی کار نکرده است.مشکل دیگر این محوطه تاریخی رفع معارضات ان است وجود ملک‌های شخصی در این محوطه یکی از چالش‌های پیش روی معبد به شمار می‌اید به همین منظور ،  اعتبار یک میلیارد تومانی برای خرید این ملک‌ها تامین شد اما به دلیل اختلاف‌نظر با استانداری این اعتبار در جایی دیگر به جز میراث فرهنگی مورد استفاده قرار گرفت.همه این اتفاقات برای معبد اناهیتا درحالی رخ می‌دهد که پرونده این محوطه باستانی 27 سال پیش در فهرست میراث موقت جهانی یونسکو قرار گرفته و یکی از گزینه‌های ثبت جهانی به شمار می‌اید اما به نظر می‌رسد با این بی توجهی‌ها امیدی به جهانی شدن ان نباشد.