در حالی که چندی پیش 4 عضو هیئت مدیره خانه مطبوعات ایران بدون همراهی 5 عضو دیگر و یکی از بازرسان اقدام به معرفی هیئت مدیره جدید برای این تشکل صنفی کردند ،  خبرها از برگزاری قریب‌الوقوع مجمع عمومی و تجدید این انتخابات حکایت دارد.به گزارش خبرنگار مهر ،  در بحبوحه نمایشگاه مطبوعات امسال ،  5 عضو هیئت مدیره و یکی از بازرسان خانه مطبوعات ایران در اعتراض به ناکارامدی این تشکل و عدم برگزاری مجمع عمومی ،  از هر اقدامی زیر نام این تشکل سلب مسئولیت کردند و این در حالی بود که 4 عضو دیگر هیئت مدیره ،  ترکیب جدیدی برای هیئت رئیسه معرفی کرده بودند ! 5 عضو هیئت مدیره و فرد بازرسی که از وظایف خود در خانه مطبوعات ایران سلب مسئولیت کرده بودند ،  عبارت بودند از :  علی محدث ،  بهمن جلالی ،  عارف گوزلی ،  خالدی ،  سیدعلی علوی و حامد احمدی.انها دلیل این اقدام خود را برگزار نشدن مجمع عمومی عنوان کرده و با ارسال نامه‌ای به محمدجعفر محمدزاده معاون امور مطبوعاتی وزیر ارشاد ،  خواستار برگزاری مجمع عمومی و انتخابات هیئت مدیره خانه مطبوعات ایران شده بودند.این اعضا همچنین مسئولیت هر گونه اقدامی را له یا علیه خانه مطبوعات ایران ،  متوجه 4 عضوی کردند که بدون مشارکت و همراهی انها  ( 5 عضو دیگر و یکی از بازرسان این تشکل صنفی )  اقدام به معرفی هیئت مدیره جدید کرده‌اند.همچنین 4 عضو دیگر هیئت مدیره سابق خانه مطبوعات ایران که اقدام به تشکیل هیئت مدیره جدید و معرفی اعضای ان کرده بودند ،  عبارتند از :  محمدکریم کاظم‌پور ،  امید حلالی ،  محمدتقی زرین‌چنگ و ابوالحسن میری.خدادداد ابراهیمی ،  دیگر عضو هیئت مدیره سابق  ( رئیس ان )  نیز که از مؤسسان خانه مطبوعات ایران بود ،  به دلیل مشغله کاری و تمایل برای تاسیس یک روزنامه ،  ادامه همکاری با این تشکل صنفی را نپذیرفت.حالا پس از گذشت بیش از یک ماه از ان اتفاق و ارسال نامه اعتراضی از سوی 5 عضو هیئت مدیره و یکی از بازرسان خانه مطبوعات ایران به محمدجعفر محمدزاده ،  معاون امور مطبوعاتی وزیر ارشاد ،  قرار است در اینده نزدیک انتخابات مجدد برای تعیین هیئت مدیره این تشکل صنفی برگزار شود.بر این اساس مقرر است در اینده نه چندان دور مجمع عمومی برای خانه‌های مطبوعات در همه استان‌ها که چنین تشکلی در انها دایر است ،  برگزار شود.این تصمیم از سوی معاونت مطبوعاتی وزارت ارشاد اتخاذ شده و دلیل ان تشکیل نشدن هیئت مدیره خانه مطبوعات ایران در تمام مدت فعالیت ان  ( نزدیک به یک سال )  تسن که چند بار از سوی بازرس این تشکل صنفی ،  درخواست برگزار شدن ان مطرح شده است ؛  تقاضایی که هیچ گاه پاسخی به ان داده نشد.خانه مطبوعات ایران ابان ماه سال 1389 با حضور وزیر ارشاد افتتاح شد ،  اما پس از مدت کوتاهی حاشیه‌هایی پیرامون فعالیت ان به وجود امد که مهم‌ترین انها نامه حامد احمدی ،  بازرس وقت خانه مطبوعات ایران به معاون مطبوعاتی وزیر ارشاد بود که در ان از رکود کامل در فعالیت‌های این تشکل صنفی سخن رفته بود ،  اما چندی بعد محمدکریم کاظم‌پور ،  مدیرعامل وقت خانه مطبوعات ایران با رد اظهارات احمدی ،  اعلام کرد اجازه تعطیلی ان را از سوی عده‌ای نخواهد داد.