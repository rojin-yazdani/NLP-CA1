بر اساس روایات ،  قبر نورانی دخت گرامی پیامبر ( ص )  در یکی از سه مکان روضه پیامبر ،  خانه حضرت زهرا ( س )  و قبرستان بقیع قرار دارد. اما احتمال کدامیک قوی‌تر است ?  وجود مقدس امام علی‌بن موسی‌الرضا ( ع )  پاسخ این پرسش را بیان می‌کند.به گزارش خبرگزاری تسنیم ،  مرحوم علامه شیخ محمد علی العمری ،  رهبر فقید شیعیان عربستان است که اسفند ماه سال 1389 از دنیا رحلت کرد. این عالم نستوه با وجود تحمل 45 سال زندان ال سعود ،  یک قرن از خدا عمر گرفت و وجودش برای اهل تشیع در عربستان مایه خیر و برکت بود ،  تا جایی که حسینیه العمری واقع در شهر مدینه ،  تنها محلی در سرزمین حجاز است که شیعیان در ان احساس ارامش می‌کنند.علامه العمری یکی از رموز موفقیت خود را داشتن توکل قوی و توسل به مادر ائمه عصمت و طهارت علیهم السلام می‌دانست. این عالم ربانی توسل ویژه‌ای هم به حضرت زهرا ( س )  داشته که باعث نجات وی از اعدام شده است. علامه العمری به دلیل فعالیت در راستای احقاق حقوق شیعیان عربستانی ،  توسط وهابی‌ها به زندان افتاد و دادگاه سعودی وی را به اعدام محکوم کرد ،  اما توسل به حضرت زهرا ( س )  مانع از موفقیت وهابی‌ها شد.توسل شیخ العمری به حضرت زهرا ( س )  مانع موفقیت وهابی‌هااین عالم ربانی خاطره ان حادثه را چنین تعریف کرده است :  پس از چندماه زندانی شدن به دلیل انتشار اعلامیه‌هایی در دفاع از شیعیان روز اجرای حکم اعدام فرا رسید. عاملان حکومت ،  مرا مقابل دیدگان هزاران شیعه پای چوبه دار بردند و طناب را به گردنم انداختند ؛  به حضرت زهرا سلام الله علیها توسل کردم و زیر لب گفتم :  یا حضرت زهرا !  من فقط برای دفاع از شما و ابروی شما پای چوبه دار امده‌ام ،  یاری‌ام کنید !  وقتی طناب دار را کشیدند ،  پس از حدود 30 ثانیه طناب پاره شد و من بیهوش شدم. وقتی به هوش امدم 35 روز گذشته بود و در یکی از بیمارستان‌های مدینه بستری بودم و فهمیدم نجات یافته‌ام. مرحوم علامه العمری خاطره دیگری هم از خانه مادر سادات دارد. ایت‌الله محمدصادق نجمی ،  عضو هیئت علمی بعثه مقام معظم رهبری در این باره می‌گوید :  در ماه رمضان 1426 قمری  ( حدود هشت سال پیش )  در مدینه با شیخ العمری دیدار کردم. وی گفت :  زمانی که ما کودک بودیم ،  قبر حضرت زهرا ( س )  در خانه‌اش مشخص بود و ارتفاع ان به یک متر می‌رسید. با اندکی تحقیق در جوامع روایی نیز این نتیجه حاصل می‌شود که از میان سه قول تدفین حضرت زهرا ( س )  در یکی از سه مکان قبرستان بقیع  ،  روضه پیامبر و خانه حضرت زهرا  ،  احتمال خاکسپاری ایشان در منزل خودشان از اقوال دیگری قوی‌تر است. در بیشتر کتاب‌های معتبر شیعه از جمله کافی  ،  تهذیب و من لایحضره الفقیه  - که جزو کتب اربعه شیعه هستند -  این قول با طرق روایی مختلف از امیرالمؤمنین ،  امام باقر ،  امام صادق و امام رضا علیهم‌السلام نقل شده است.شیخ صدوق ( ره )  نقل کرده است که احمد بن محمد بن ابی نصر می‌گوید :  از حضرت ابوالحسن ،  علی بن موسی الرضا علیه السلام درباره قبر حضرت فاطمه علیها السلام پرسش کردم ،  حضرت فرمود :  دفنت فی بیتها فلما زادت بنو امیه فی المسجد صارت فی المسجد  ؛  ان حضرت در خانه خود به خاک رفت ،  پس چون بنی‌امیه مسجد را توسعه دادند ،  ان خانه هم جز مسجد شد.  ( عیون اخبار الرضا ،  ج 1 ،  ص 311 )