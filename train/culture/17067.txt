پس از پیگیری‌های مستمر ستاد مبارزه با محصولات غیرمجاز سمعی و بصری در مدت یک هفته گذشته ،  یک کارخانه تولید محصولات فرهنگی سمعی و بصری اورجینال غیرقانونی پلمپ گردید.به گزارش تابناک  ،  روابط عمومی ستاد مبارزه با محصولات غیرمجاز سمعی و بصری اعلام کرد :  کارگاه بسته‌بندی این محصولات در تهران کشف و ضبط شد و با پیگیری‌های ستاد و همکاری دادستانی استان البرز ،  کارخانه شریک این فرد خاطی در اشتهارد کرج مورد بازرسی قرار گرفت که طی ان با کشف بالغ بر 250هزار سی‌دی در حوزه انیمیشن کارخانه فوق پلمپ گردید.یکی از موسسات ویدئورسانه‌ ،  تولید و توزیع تعدادی از عناوین خود به همراه هولوگرام‌های مربوط به موسسه را در اختیار این کارخانه قرار داده ،  اما این هولوگرام‌ها به عناوین دیگری از این موسسه روی محصولاتی که برای فرد توزیع‌کننده منافع مالی بیشتری را به همراه داشته و به صورت قاچاق توسط همان کارخانه تولید شده بودند ،  نصب گردیده بود.شایان ذکر است ،  از ابتدای بهمن ماه سال گذشته ،  نصب هولوگرام ستاد مبارزه با محصولات غیرمجاز سمعی و بصری روی کلیه محصولات سمعی و بصری ضروری اعلام شده و باید مدیران موسسات ویدئو رسانه این هولوگرام‌ها را که برای هر عنوان محصول شماره سریال خاصی در نظر گرفته می‌شود ،  از ستاد تحویل بگیرند و از انجا که برای هر عنوان فیلم کد مشخصی در نظر گرفته می‌شود ،  امکان قاچاق این محصولات از بین می‌رود.