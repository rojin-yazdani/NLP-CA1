به گزارش خبرگزاری حوزه حضرت ایت‌الله جوادی‌املی در کتاب حکمت عبادات در بیانی زیبا ،  به اهمیت قران و انس با این کتاب شریف الهی پرداخته‌اند.متن نوشتار این مرجع تقلید به شرح ذیل است.*اداب تلاوت قرانتلاوت و قرائت کتاب خدا احکام و ادابی دارد ،  از جمله اینکه انسان چگونه این حروف را از مخارج ادا کند ؛  در چه صورت وقف و کجا وصل کند ؛  اینها احکام و اداب تلاوت است. اما حکمت تلاوت قران این است که انسان ،  قران را به گونه‌ای تلاوت کند که معبود را مشاهده نماید. مرحلهٴ نازلهٴ مشاهدهٴ معبود ان است که در صفحه ضمیر و قلب عابد ،  چیزی جز علاقه به معبود نباشد. و انسان می‌تواند به خوبی تشخیص دهد که ایا در قلبش چیزی جز خدا هست یا نه ?  امام سجاد  ( سلام‌الله‌علیه )  فرمود :  لو مات من بین المشرق و المغرب لما استوحشت بعد ان یکون القران معی اگر همهٴ مردمی که بین مشرق و مغرب عالم وجود دارند از بین بروند و کسی روی زمین نباشد و من تنها باشم ،  چنانچه قران با من باشد هرگز احساس وحشت نمی‌کنم.*زنده‌هایی که مرده‌اندیعنی اگر همه عالم کافر شوند و قران با من باشد ،  هرگز احساس ترس نمی‌کنم. مرگ در حقیقت همان مرگ روح است و انسان کافر حقیقتا مرده است. از نظر قران کسانی زنده‌اند که دین خدا را قبول کنند :  حضرت می‌فرماید :  اگر همه کافر شوند ،  برای ما تفاوتی ندارد ،  ما از هیچ کس هراس نداریم چون انسان در نبرد با کافر ،  چیزی را از دست نمی‌دهد که جبران‌پذیر نباشد ،  تنها از عالم محدودی به جهان ابد پر می‌کشد و این جای نگرانی ندارد ؛  کسی که برای انتقال از عالم طبیعت به ماورای ان هراسی ندارد ،  از کفر جهانی هم واهمه‌ای به خود راه نمی‌دهد.*حکمت قرائت قرانحکمت عبادت ان است که عابد معبود را در ضمیر خود مشاهده کند ،  طی این راه نیز محال نیست بلکه شرایط ، اداب و احکامی دارد ،  تلاوت قران نیز عبادت است. برای این که به مرحلهٴ مشاهدهٴ معبود راه یابیم باید تا می‌توانیم بر چشم و گوش خود کنترل داشته باشیم ،  هر کس باید مواظب باشد که جز وظیفه شرعی چیزی انجام ندهد ،  محیط کار و محیط منزل را با غفلت از خدا الوده نسازد. وقتی انسان قران تلاوت می‌کند ،  انگاه که صاحب کلمات ان را با چشم دل مشاهده کرد ،  به حکمت تلاوت قران رسیده است.