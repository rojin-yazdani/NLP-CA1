نخست وزیر ایتالیا در یک برنامه زنده تلویزیونی که درباره فساد جنسی وی بود ،  مجری و مهمانان برنامه را به باد ناسزا گرفت.به گزارش فارس به نقل از روزنامه انگلیسی گاردین ،  سیلویو برلوسکونی با یک برنامه زنده تلویزیونی که درباره تحقیقات فسادجنسی وی بود تماس گرفت و با توهین به مجری ،  این برنامه را فاحشه خانه توصیف کرد.گاردین نوشت :  این نخستین بار نیست که برلوسکونی با یک برنامه زنده تلویزیونی برای گلایه و شکایت تماس می‌گیرد اما اظهارات اخیر وی در این برنامه تلویزیونی شدیدتر از همیشه بود.نخست وزیر ایتالیا گفته بود :  من در حال تماشای یک برنامه تنفرامیز بودم که به صورتی پست ،  زننده و تنفرانگیز اجرا می‌شد.مجری برنامه گد لرنر یک روزنامه نگار چپگراست و هنگامی که برلوسکونی شروع به فحاشی کرد او را دعوت به ارامش کرد اما هنگامی که نخست وزیر ایتالیا مهمانان خانم برنامه را مورد حمله قرار داد لرنر برلوسکونی را بی‌شعور خطاب کرد.لرنر از برلوسکونی پرسید :  چرا به جای توهین به مردم به دادگاه میلان نمی‌روید ? گزارش‌های حاکی از ان است که نخست وزیر ایتالیا احضاریه‌های بازپرس‌های میلان برای پاسخگویی به سوالات مربوط به پرداخت پول به یک روسپی زیر سن قانونی را نادیده گرفته است. کریمه المحروق دختر جوان فراری این پرونده نام مستعار روبی را برای خود انتخاب کرده و اصالتا اهل مراکش است.روبی که یک رقاصه است اعلام کرده است در سال 2010 در مهمانی‌های منزل برلوسکونی شرکت کرده است. وی در ان زمان فقط 17 سال داشته است.فساد اخلاقی برلوسکونی به گونه‌ای است که باربارا برلوسکونی 26 ساله که یکی از سه فرزند حاصل از ازدواج دوم سیلویو برلوسکونی است نیز در ماه گذشته در گفت‌وگو با مجله ونیتی فیر اعلام کرد که از رسوایی‌های جنسی فراوان پدرش بسیار ازرده خاطر است.هفته‌نامه انگلیسی ایندیپندنت ان ساندی نیز در گزارشی با عنوان برلوسکونی 14 دختر جوان در حرم‌سرای خود دارد  ،  گوشه دیگری از فساد اخلاقی نخست وزیر ایتالیا را فاش ساخت.برلوسکونی که اکنون 74 ساله است در هفته‌های گذشته با اعتراض‌های شدید در زمینه سیاست‌ها و فساد اخلاقیش روبرو بود.وی پس از ادامه ارتباط‌های نامشروع خود با چندین زن و دختر که عمدتا هنرپیشه یا مانکن بودند ،  این افراد را به پست‌ها و مقام‌های سیاسی ایتالیا رساند و بدین ترتیب توجه رسانه‌ها را بیش از پیش به خود معطوف کرد.