کارمندان پلیس منطقه ناتینگهام‌شایر در اعتراض به اخراج‌های اخیر نیروهای پلیس اعتصاب 24 ساعته‌ای را اغاز کردند.به گزارش فارس به نقل از روزنامه ایندیپندنت انگلیس ،  کارمندان پلیس ناتینگهام شایر انگلیس از اوایل بامداد امروز اعتصاب 24 ساعته‌ای را در اعتراض به سازماندهی مجدد و اخراج نیروها شروع کرده‌اند. اتحادیه یونیسان گفت :  ما هیچ کاری نمی‌توانیم انجام دهیم جز اینکه رهبرانمان را مسئول تخریب چهره نیروهای پلیس و ضربه به اعتماد پلیس بدانیم.اعضای پلیس ناتینگهام شایر اعلام کردند نامه‌ای رسمی از یونیسان دریافت کرده‌اند که از کارمندان پلیس خواسته شده است تا در اعتصاب‌های امروز و روز جمعه شرکت کنند. پلیس ناتینگهام شایر اعلام کرده ست که تا کنون بیش از 350 کارمند پلیس به دلیل تغییر ساختار تعدیل شده و حدود 20 نفر دیگر نیز شامل اخراج اجباری شده‌اند. همچنین بیش از 150 نفر دیگر نیز در لیست تعدیل داوطلبانه قرار گرفته‌اند.