وزیر اقتصاد در جمع خبرنگاران در امریکا اعلام کرد :  کسانی که قران را بعد از 1500 سال از اسلام می‌سوزانند ،  حقارت خود را ثابت کردند.به گزارش اختصاصی خبرنگار خبرگزاری فارس از نیویورک ،  سید شمس‌الدین حسینی وزیر امور اقتصادی و دارایی در راس هیاتی به همراه محمدرضا فرزین معاون خود و سخنگوی طرح تحول اقتصادی در یک نشست خبری در نیویورک که بعد از اجلاس بهاره بانک جهانی و صندوق بین‌المللی پول در واشنگتن برگزار شد ،  به پرسش‌های متعدد خبرنگاران رسانه‌های خارجی پاسخ داد.در این نشست یک خبرنگار از وزیر اقتصاد پرسید :  قرن‌هاست بین شیعه و سنی تناقض وجود دارد ،  ایرانی‌ها همین الان چکار می‌کنند که شیعه و سنی را به هم نزدیک کنند و این تناقض‌ها را کاهش دهند ،  امریکا و برخی کشورها دانسته به این مشکلات دامن می‌زنند. راهکار شما در این باره چیست ? حسینی در ادامه در پاسخ به این خبرنگار گفت :  در خصوص مسئله شیعه و سنی فکر می‌کنم خود ایران به عنوان یک نمونه روشن از کشوری است که شیعه و سنی در ان از صدها سال قبل برادرانه زندگی می‌کنند و این قدر اشتراکات شیعه و سنی زیاد است که باید روی ان اشتراکات تاکید شود ،  به ویژه بعد از 1500 سال برخی حتی تحمل قران را ندارند و عقده خودشان را در قبال اسلام را با اتش زدن قران خالی می‌کنند.ما در تاریخ فقط افرادی مثل اسکندر را سراغ داریم که کتابها را اتش می‌زدند. در واقع کوچکی خود را با از بین بردن مکتوبات علمی اثبات کردند. اسلام بزرگ است و به دنبال صلح در جهان است ،  شیعه و سنی هم برادرند.