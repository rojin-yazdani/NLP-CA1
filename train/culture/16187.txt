هفته دفاع مقدس اگرچه برای خیلی‌ها یاداوری خاطرات دوران جنگ و اتفاقات ان است اما برای بر و بچه‌های جنگ یاداور خیلی چیزهای دیگر است. یاداور ظهور مردانی مرد و تجلی مردانگی مردانی بی تکرار.یاداور کسانی که دنیا را با همه بزرگی ان کوچک دیدند و با تعجب به کسانی که به ان دل خوش کرده و در صف ارزوهای دور و دراز ان صف ایستاده بودند می‌نگریستند.کسانی که تمام وجودشان همه چشم شده بود ،  چشمی که فقط جلو را می‌دید و به سمت و سوی اخرت بود ،  کسانی که برخلاف دل به دنیا خوش کرده‌ها ،  چشم پشت سرشان را نه بسته ،  که کور کرده بودند تا جز فراروی خود را نبینند.کسانی که وجودشان همه گوش شده بود برای شنیدن فرمان پیری که خدا او را در ال رسول ذخیره کرده بود تا از خمین برخیزد و بی انکه به جای شاهان بنشیند و رفتار شاهی پیشه گیرد ،  به حکومت شاهان خاتمه دهد. مردی که نفس خود را اسیر خود کرده بود و از همین رو ،  امیر دل مردم شده بود.کسانی که چنان خالص شده بودند که نیمه شب‌ها که بیشتر مردم به سان مردار در بسترهای نرم و راحت خود ارمیده‌اند و در خلوت‌های نیمه شب از لذت با معشوق خود نصیبی نمی‌برند ،  دعایشان به دعای ان پیر بی تکرار جماران نشین گره می‌خورد و ملائک قدرتمند الهی را از اسمان به زمین می‌کشانید. ملائکی که مات و مبهوت راز و نیازهای عاشقانه انها با حضرت دوست و اشک مدامشان در فراق ان یار غائب از نظر بودند.کسانی که تمرین عصمتشان لشکریان شیطان را به ستوه اورده بود. مردانی مرد ،  که گناه نمی‌شناختند. مردانی که همه عاطفه بودند اما هرگز اجازه ندادند عاطفه انها بر دین و اعتقادشان غلبه کند !  کسانی که با تمام وجود و بذل موجود ،  که جانشان بود ایستادند تا ایران و ایرانی به ذلت ننشیند و رفتند تا ایران و ایرانی سربلند و سرافراز بماند.کسانی که گوهر جان را در طبق اخلاص نهادند و به پیشگاه حق تقدیم کردند و با اشک‌های مدام از حضرتش می‌خواستند ان را از انان بپذیرد تا مبادا چون دیگران نصیب فرشته مرگ شود.مردانی که در شجاعت چنان بودند که مرگ را به بازی می‌گرفتند و مرگی که همه از او می‌گریزند از انان می‌گریخت !  مردانی که چنان گرم جهاد بودند که تقویم نمی‌دانستند و با تاریخ ایام بیگانه بودند. همان‌ها که شب را از روز و روز را از شب نمی‌شناختند و از همه تعلقات رسته بودند و همه چیز جز حضور در جبهه را به فراموشی سپردند.مردانی که از ان همه جهاد و پایمردی ،  نه تنها برای خود چیزی نخواستند بلکه خود را بدهکار امام و مردم می‌دانستند. مردانی که از تلاش و جهادشان که قدر ان را فقط خدا می‌داند و بس ،  نردبانی برای بالا رفتن بر این و ان و گذشتن از این و ان نساختند.مردانی که تا امام بود ،  محبوب‌های امام بودند و اکنون در نظر بعضی متهمانی هستند که پذیرش قطعنامه را به امام تحمیل کرده‌اند و جام زهر را به امام نوشانده‌اند ! و یا للعجب از بازی‌های روزگار !  کسانی که با نیامدن خود ،  جبهه‌ها را به دشمن سپردند و در دورانی که جبهه تشنه حضورشان برای یکسره کردن کار دشمن بود در سنگر شهرها !  جا خوش کرده بودند ،  اکنون انگشت اتهام را به سمت مردانی کشیده‌اند که در غربتی وصف ناشدنی ایستادند تا ایران بایستد. مردانی که هر روز که از عمر جنگ می‌گذشت از تعدادشان کاسته می‌شد.مردانی که گویی همچون مولایشان علی ( ع )  غربت با وجودشان عجین شده است ،  مردانی که غریبان این ملک و دیارند و اه که غربتشان را پایانی نیست !