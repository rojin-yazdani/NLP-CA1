بازی سازان ایرانی در پاسخ به بازی رایانه‌ایی بتلفیلد 3 بازی حمله به تل اویو را با حمایت بیناد ملی بازی‌های رایانه‌ایی می‌سازند.بهروز مینایی رییس بنیاد ملی بازیهای رایانه‌ایی کشورمان در حاشیه چهارمین نمایشگاه بازی‌های رایانه‌ایی دبی در پاسخ به خبرنگار فارس درباره واکنش جمهوری اسلامی ایران به بازی اهانت امیز بتلفیلد 3 که در ان حمله به کشورمان و عملیات سربازان امریکایی در خیابان‌های تهران تصویر شده است ،  گفت :  ما نامه‌های اعتراض امیزی به شرکت سازنده و بازی سازان این بازی رایانه‌ایی ارسال کرده‌ایم اما تاکنون پاسخی دریافت نکرده‌ایم.بهروز مینایی افزود :  اگر چه بتلفیلد 3 به لحاظ فنی و تصویری اشکالاتی دارد اما اینکه لوکیشن این بازی تهران باشد قابل قبول نیست.رییس بنیاد ملی بازیهای رایانه‌ای کشورمان گفت :  در اینجا هم اعتراض خود را به دست اندرکاران شرکت اپیک که حامیان نمایشگاه و حضوری فعال در چهارمین نمایشگاه دبی داشتند ابراز کردیم.وی ادامه داد :  واکنش امریکاییها این بود که این مساله صرفا یک بازی و داستان است و نباید زیاد سخت گرفت. رییس بنیاد ملی بازی‌های رایانه‌ایی با بیان اینکه استراتژی ما هم در این حوزه باید حمله در برابر حمله باشد گفت :  از انجایی که امریکا خود را تحت ولایت اسرائیل قرارد داده است بنابراین بازی حمله به تل اویو ساخته خواهد شد ،  چون حتی بازی حمله به واشنگتن هم به اندازه حمله به تل اویو انها را ناراحت نخواهد کرد.در عین حال جمعی از بازی سازان کشورمان امادگی خود را برای همکاری در ساخت بازی حمله به تل اویو اعلام کردند.چند بازی ساز جوان هم در گفت و گو با خبرنگار فارس از برنامه ریزی برای ساخت هر چه بهتر بازی در مقابل بازی بتلفیلد 3 خب ردادند و گفتند ما کار مطالعاتی را از همین حالا  ( زمان مصاحبه )  اغاز می‌کنیم.