اگر کمترین مهلت برای غرس نهال و کاشتن ان در اختیار دارید ،  از ان فرصت کوتاه کمک بگیرید و ان را کشت کنید. اهتمام اسلام به فضای سبز ،  به ویژه خوشه یا شاخه مثمر ،  کاملا از مطاوی رهنمودهای رهبران الهی در متون دینی مشهود است …  به گزارش مرکز خبرحوزه حضرت ایت الله جوادی املی در خصوص اهمیت کشاورزی و باغداری و لزوم حفظ طبیعت و سرسبزی ان می‌نویسند : پیامبر بزرگ و گرامی اسلام چنین فرمود :  ثلاث یجلین البصر ،  النظر الی الخضره ولی الما الجاری ولی الوجه الحسن  ؛  [ 1 ]  سه چیز است که پایهٴ روشنی دیده‌اند :  نگاه به سبزه و به اب روان و به روی نیکو. اگر جلوهٴ چشم در دیدن فضای سبز و اب روان است ،  معلوم می‌شود که ایجاد و حفظ بوستان و گلستان و پارک سبز و روان ساختن جوی صاف ،  مطلوب اسلام است ؛  نه در تحصیل ان کوتاهی رواست و نه در حراست ان ،  قصور سزاست و نه در نگهداری منابع طبیعی و مراتع و مزارع گل و گیاه ،  فتور به جاست.اگر فضای سبز با زرع یا غرس خوشه یا شاخهٴ ثمر بخش همراه است ،  خیر مضاعف محسوب می‌شود. رسول گرامی اسلام  ( صلی الله علیه و اله و سلم )  غرس درخت میوه را صدقهٴ ثواب اور دانست و در تشویق ان ،  چنین فرمود :  من غرس غرسا لم یاکل منه ادمی و لاخلق من خلق الله لا کان له صدقه . [ 2 ]  گسترهٴ فیض خدا باعث شد که ثواب صدقه دادن از راه زرع یا غرس درخت باراور ،  اختصاصی به بهره برداری بشر نداشته باشد ؛  بلکه اگر هر مخلوقی اعم از حیوان یا انسان از ان استفاده کند ،  عنوان صدقه بر ان منطبق خواهد شد ؛  چنان‌که از ان حضرت  ( صلی الله علیه و اله و سلم )  چنین ماثور است :  من زرع زرعا فاکل منه طیر کان له صدقه . [ 3 ] لازم است به این نکتهٴ فاخر عنایت شود که ارزش فضای سبز و تامین ان با زرع یا غرس ،  اختصاصی به مورد امیدواری زارع یا غارس از بهره‌وری شخصی ندارد ؛  بلکه در موردی هم که کشاورز یا باغ‌دار ،  امیدی به حیات خود ندارد و از بهره‌مندی شخصی ناامید است ،  دستور اسلام به تحصیل فضای سبز محفوظ است. لذا ،  دو نمونه از احادیث مربوط به ترغیب به زرع و غرس ارائه می‌شود که در یکی امید ،  حاکم است و در دیگری امید محکوم ؛  ان‌که مورد امید است :  از رسول گرامی اسلام  ( صلی الله علیه و اله و سلم )  رسیده است :  نما الامل رحمه من الله لامتی ،  لولا الامل ما ارضعت‌ام ولدا و لا غرس غارس شجرا  ؛  یعنی ارزوی معقول ،  رحمت خداست که نصیب امت اسلامی شده است و اگر ارزوی صحیح نمی‌بود ،  هیچ مادری فرزند را شیر نمی‌داد  ( زیرا علم به بقا و دوام او نداشت و ندارد )  و هیچ نهال کاری درخت نمی‌کاشت  ( چون علم به نمو و بهره‌برداری از ان را ندارد )  ؛  ان‌که مورد ناامیدی نیست :  از رسول گرامی اسلام  ( صلی الله علیه و اله و سلم )  رسیده است :  ن قامت الساعه و فی‌ید احدکم فسیله فن استطاع ان لایقوم حتی یغرسها فلیغرسها  ؛  [ 4 ]  اگر نشایی در دست یکی از شماست و قیامت در استانهٴ قیام است و مرگ شما قطعی است ،  اگر کمترین مهلت برای غرس نهال و کاشتن ان در اختیار دارید ،  از ان فرصت کوتاه کمک بگیرید و ان را کشت کنید. اهتمام اسلام به فضای سبز ،  به ویژه خوشه یا شاخه مثمر ،  کاملا از مطاوی رهنمودهای رهبران الهی در متون دینی مشهود است ؛  به طوری که گاهی کاشتن درخت ،  در ردیف بهترین و مقدس‌ترین کارهای خیر قرار می‌گیرد ؛  چنان‌که از رسول اکرم ماثور است :  سبع یجری للعبد اجرهن و هو فی قبره بعد موته :  من علم علما او اجری نهرا او حفر بئرا او غرس نخلا او بنی مسجدا او ورث مصحفا او ترک ولدا یستغفر له بعدموته . [ 5 ]  در این حدیث شریف ،  درخت کاری در کنار تعلیم دانش ،  ساختن مسجد ،  توریث قران یا کتاب علمی سودمند دیگر و …  واقع شد که این مقارنه ،  کاشف از درجهٴ بالای اهتمام اسلام به درخت کاری است. لذا ،  هم درباره نگهداری درخت و ابیاری ان دستور رسیده است و هم درباره پرهیز از قطع ان. از حضرت رسول گرامی اسلام  ( صلی الله علیه و اله و سلم )  ماثور است :  من سقی طلحه او سدره فکانما سقی مؤمنا من ظما  ؛  [ 6 ]  یعنی هر کس درخت محتاج به ابیاری را  ( درخت سدر و مانند ان خصوصیتی ندارد )  سیراب نماید ،  گویا انسان مؤمن تشنه را سیراب نمود. همچنین از امیرالمؤمنین ،  علی بن ابیطالب  ( علیه‌السلام )  نقل شده است :  از بریدن درخت‌تر و سبز پرهیز شود ؛  مگر برای ضرورت ؛  [ 7 ]  چنان‌که از امام رضا  ( علیه‌السلام )  و امام صادق  ( علیه‌السلام )  در این باره حدیث‌های سودمندی نقل شده است و حفظ ان را برای مناطق کویری و کم درخت و بیابان ،  نافع‌تر معرفی کردند و قطع درخت را با تبدیل و تعویض ،  بدون مانع اعلام فرمودند. [ 8 ]  - پی‌نوشت‌ها : 1 نهج‌الفصاحه ،  ج 1 ،  ص 292 / 2 نهج الفصاحه ،  ج 2 ،  ص 563 / 3 همان ،  ج 1 ،  ص 435 / 4 نهج الفصاحه ،  ج 2 ،  ص 713 / 5 همان ،  ج 1 ،  ص 497 / 6 وسایل الشیعه ،  ج 17 ،  کتاب التجاره ،  باب 10 ،  من ابواب مقدماتها.7 بحار الانوار ،  ج 76 ،  ص 319 / 8 وسایل الشیعه ،  کتاب الزراعه ،  باب 7 /