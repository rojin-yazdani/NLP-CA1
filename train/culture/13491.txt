رئیس شورای شهر تهران در واکنش به اظهارات رئیس سازمان نوسازی شهرداری تهران گفت :  شورا در خصوص این سازمان کریمانه برخورد می‌کند اما انها امارهای غیرواقعی می‌دهند لذا اعلام می‌کنم رئیس سازمان نوسازی تخلف کرده و تمامی شرکتهای زیرمجموعه ان باید منحل شوند و در لیست سیاه قرار گیرند.به گزارش خبرنگار مهر ،  مهدی چمران در جلسه علنی صبح روز سه شنبه با اشاره به امارهای اعلام شده توسط رئیس سازمان نوسازی که تمامی پروژه‌های نوسازی را موفقیت امیز و سودده اعلام کرده بود ،  گفت :  مطالبی که در نشست خبری دیروز مطرح شده ایرادات اساسی دارد.وی ادامه داد :  شورا قصد نداشت با نشان دادن ایرادات و بزرگ کردن ان چالش ایجاد کند و هدف اصلی ما رفع مشکلات بود و تلاش کردیم در برخورد با این سازمان کریمانه برخورد کنیم اما هرچه ما کوتاه می‌اییم مسئولان سازمان نوسازی طور دیگری صحبت می‌کنند. چمران افزود :  اعلام می‌کنم رئیس سازمان نوسازی تخلف کرده است و تمامی شرکت‌های زیرمجموعه این سازمان باید منحل شوند و در لیست سیاه قرار بگیرند. همچنین پس از گزارش نهایی که در صحن علنی هفته اینده شورا ارایه می‌شود در خصوص رئیس سازمان نیز تصمیم گیری می‌شود.گزارشات ارایه شده توسط سازمان نوسازی نظر شخصی انها استرسول خادم رئیس کمیسیون برنامه و بودجه شورای شهر تهران با بیان اینکه هنوز گزارش نهایی در خصوص سازمان نوسازی شهر تهران جمع‌بندی نشده است ،  گفت :  رئیس سازمان نظرات شخصی خود را گفته و ارتباطی با جمع‌بندی کمیته تحقیق و تفحص ندارد و نمی‌توان این سخنان را مرتبط با نتیجه گیری گزارش ارایه شده تلقی کرد.حمزه شکیب با بیان اینکه براساس گزارشات تحقیق و تفحص از سازمان نوسازی زیان‌های کلانی اتفاق افتاده است ،  گفت :  متاسفانه برداشت‌های اشتباهی از این گزارش مکتوب انجام شده است که امیدوارم هرچه سریعتر گزارش نهایی در صحن علنی شورا مطرح شود.وی ادامه داد :  مسایلی که توسط رئیس سازمان نوسازی در خصوص هماهنگی کمیته تحقیق و تفحص و سازمان نوسازی اعلام شده غیرواقعی است همچنین طرح‌های ارایه شده برای نوسازی بافت‌های فرسوده سوددهی نداشته و می‌توان گفت 320 میلیارد تومان هم ضرر کرده‌ایم.وی تاکید کرد :  هنوز گزارش نهایی به تصویب نرسیده است. درخواست می‌کنیم تمامی این شرکتها در مناطق به مدت دو سال از همکاری با شهرداری منع شوند و تمامی مسئولیت‌های سازمان نوسازی به مناطق شهرداری محول شود.شکیب افزود :  قرار بود این شرکت‌ها در بخش بافت‌های فرسوده سرمایه گذاری کنند در حالی که نه تنها سرمایه گذاری نکرده‌اند بلکه از منابع شهرداری نیز استفاده کرده‌اند.