مراسم تجلیل از حسین علیزاده ،  اسماعیل خلج و محمدرضا اصلانی از اساتید ،  محققان و هنرمندان برجسته و نخبه کشور در حوزه‌های موسیقی ،  تئاتر و سینما با حضور حجت الاسلام والمسلمین دکتر حسن روحانی رییس جمهوری کشور برگزار می‌شود.به گزارش پایگاه اطلاع رسانی اداره کل هنرهای نمایشی وزارت فرهنگ و ارشاد اسلامی  ،  قرار است در این مراسم رییس جمهوری از حسین علیزاده در حوزه موسیقی ،  اسماعیل خلج در حوزه تئاتر ،  محمدرضا اصلانی در حوزه سینما تجلیل کند.محمدرضا اصلانی متولد سال 1322 در شهر رشت و فارغ التحصیل رشته نقاشی از دانشکده هنرهای تزیینی است.اصلانی فعالیت حرفه‌ای خود را در عرصه سینما ،  از سال 1346 و با ساخت فیلم مستند جام حسنلو اغاز کرد و دو فیلم سینمایی متفاوت شطرنج باد و اتش سبز را هم کارگردانی کرده است.ساخت سریال‌های تلویزیونی سمک عیار ،  منطق الطیر و نگارش فیلمنامه‌های خط ،  سوزن بان ،  سوی شهر خاموش ،  تنگنا ،  مرثیه و مولانای بزرگ و نیز ساخت فیلم مستند بلند تهران ،  هنر مفهومی هم از دیگر فعالیت‌های هنری اوست.حسین علیزاده اهنگ ساز ،  ردیف دان ،  پژوهشگر و نوازنده مشهور تار و سه تار ایرانی متولد سال 1330 است که موسیقی فیلم اثاری همچون دلشدگان ،  گبه ،  زشت و زیبا ،  زمانی برای مستی اسب‌ها ،  لاکپشت‌ها هم پرواز می‌کنند ،  اواز گنچشک‌ها و ملکه را ساخته است.اسماعیل خلج هم که نام او در کنار نویسندگان پیشرو ایران برده می‌شود ،  در سال 1315 متولد شده و در عرصه نمایشنامه نویسی  ،  کارگردانی و بازیگری فعالیت می‌کند.وی هم چنین در فیلم‌های سینمایی یک تکه نان ،  پابرهنه در بهشت ،  پذیرایی ساده و سیب و سلما بازی کرده است.تجلیل از این سه هنرمند عرصه سینما ،  تئاتر و موسیقی کشور ،  صبح فردا توسط رییس جمهوری اسلامی ایران در تهران برگزار خواهد شد.