در بخشی از شرح دعای روز چهارم می‌خوانیم :  عبادت قوه می‌خواهد و قوه عبادت غیر از قوه جسمانی است.دعای روز چهارم ماه مبارک رمضان :  اللهم قونی فیه علی قامه امرک واذقنی فیه حلاوه ذکرک واوزعنی فیه لادا شکرک بکرمک واحفظنی فیه بحفظک وسترک یا ابصر الناظرین خدایا نیرومندم نما در ان روز به‌پاداشتن دستور فرمانت و بچشان در ان شیرینی یادت را و مهیا کن مرا در ان‌روز برای انجام سپاسگزاریت به کرم خودت نگهدار مرا در این روز به نگاه‌داریت و پرده‌پوشی خودت‌ای بیناترین بینایان *شرح فرازهای دعا از زبان ایت‌الله مجتهدی تهرانی اللهم قونی فیه علی قامه امرک خدایا به من قوه بده تا در ماه رمضان بتوانم به‌خوبی عبادت و امر تو را اطاعت کنم. عبادت قوه می‌خواهد و قوه عبادت غیر از قوه جسمانی است. وی در ادامه می‌افزاید :  امام علی  ( ع )  نمی‌توانست نان خشک را بشکند ؛  اما قلعه خیبر را فتح کرد. پرسیدند که یا علی  ( ع )  تو شجاعی و قلعه خیبر را فتح کردی ،  چگونه است که نمی‌توانی نان خشک را بشکنی ?  و در پاسخ فرمود :  فتح قلعه خیبر به قوه روحانی بود که متفاوت از قوه جسمانی است. قوه ولایت و قوه روحانی و قوه ولایتی با قوه بدن فرق دارد و من قوه بدن ندارم. واذقنی فیه حلاوه ذکرک یعنی خدایا شیرینی عبادت را به ذائقه ما بچشان تا قرائت دعاهای افتتاح و کمیل و توسل و روزه و نماز به ما مزه کند. روایت قدسی داریم که اگر عالمی و طلبه‌ای به علمش عمل نکند ،  کمتر عذابی که می‌کنم ،  این است که شیرینی مناجاتم را از دل و قلبش می‌برم. واوزعنی فیه لادا شکرک بکرمک خدایا به کرمت کاری کن که من ادای شکرت را بکنم. شکر خدا ،  تنها گفتن الهی شکر نیست. اگر من از نعمت‌های خدا به‌جا استفاده کنم خدا را شکر کرده‌ام. اگر چشمم نامحرم را نبیند و گوشم اواز حرام نشود ،  نعمت چشم و گوش را به‌جا اورده‌ام. * مردم معنی دعاهایی را که می‌کنند بدانند واحفظنی فیه بحفظک وسترک خدایا در این ماه رمضان من را از انجام گناه حفظ کن. مردم این را می‌خوانند اما معنی‌اش را نمی‌دانند. باید این دعا برای مردم معنا شوند. روایت است که اگر گناه بو داشت ،  دو نفر پیش هم نمی‌نشستند و اگر مردم از عیب هم با خبر بودند ،  کسی مرده‌ای را دفن نمی‌کرد. ایمان هم بو دارد. پیامبر اسلام  ( ص )  وارد خانه شد و گفت :  من بوی اویس را می‌شنوم اویس چون مادرش اجازه نداده بود ،  منتظر نماند تا پیامبر  ( ص )  به مدینه بازگردد ؛  اما بوی خوشش در منزل پیامبر مانده بود. ایت‌الله مجتهدی تهرانی در ادامه می‌گوید :  قدیم همه مردم زیبا بودند چون همه اهل نماز شب بودند و چهره‌ای نورانی داشتند. اما الان چون نماز شب نمی‌خوانند ،  چهره‌ها به‌زیبایی گذشته نیست. یا ابصر الناظرین‌ای خدا که از همه کسانی‌که نظر می‌کنند ،  تو بصیرتر و بیناتری ، ‌ای خدایی که تو بینا به همه اعمال ما هستی ،  به ما توفیق بده که در ماه رمضان گناه نکنیم ،  به حفظ و ستر خودت.