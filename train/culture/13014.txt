سرویس فرهنگی این روزها ،  اغلب مراکز فرهنگی هنری ،  در حالی مراسم افطار برگزار می‌کنند که مطالبات بسیاری از هنرمندان را نپرداخته اند.به گزارش تابناک  ،  این روزها و به مناسبت ماه مبارک رمضان ،  اغلب مراکز فرهنگی  -  هنری کشور ،  با برگزاری مراسم افطار ،  هنرمندان را دور هم جمع می‌کنند تا ایین افطاری دادن را ادا کنند.هر چند این کار ،  یکی از ایین‌های ارزشمند ویژه ماه مبارک رمضان است ،  تنها یکی از ده‌ها ایینی است که در این ماه اجرا می‌شود.به تعبیر دیگر ،  باید از مسئولانی که در برگزاری این نوع مراسم ،  از یکدیگر سبقت می‌گیرند ،  پرسید که به حرمت این ماه تا چه اندازه برای احقاق حقوق هنرمندان تلاش می‌کنند ? از جمله این مراکز ،  معاونت هنری وزارت فرهنگ و ارشاد اسلامی است که با وجود ورود به ماه ششم سال ،  هنوز مطالبات بسیاری از هنرمندان تئاتر ،  تجسمی و …  را پرداخت نکرده و این در حالی است که برای نمونه ،  در روز خبرنگار ،  بیش از چهل میلیون تومان برای مراسم بزرگداشت این روز هزینه می‌کنند.به بیان بهتر ،  با وجود این که در مراجعات متعدد هنرمندان برای دریافت دستمزدهایشان ،  اعلام می‌کنند که بودجه ندارند ؛  حال ان که باید پرسید ،  تخصیص چنین هزینه‌هایی چگونه ممکن شده و می‌شود ? در همین باره ،  یکی از کارگردانانی که ماه‌ها از پایان اجرای نمایشش می‌گذرد و همواره در پی دریافت مطالبات گروه نمایشی خود بوده ،  به خبرنگار تابناک گفت :  تا انجا که می‌دانیم ،  پرداخت مطالبات بسیاری از گروه‌ها همچون ما ،  تنها با چشم پوشی از برگزاری یکی از این نوع برنامه‌ها امکان پذیر می‌شود ،  ولی معلوم نیست ،  چرا مسئولان مربوطه به راحتی از انجام این کار سر باز می‌زنند و ما را بلاتکلیف می‌گذارند ?  ! وی همچنین گفت :  هرچند برگزاری جشن خبرنگاران و مراسم افطاری ،  لازم است ،  ولی با توجه به این که مطالبات حقه بسیاری از هنرمندان و خانواده هایشان بر عهده ایشان است ،  به طور قطع ،  باید در اولویت‌های بعد باشد.وی که بیش از چهار ماه است در انتظار دریافت مبلغ تعیین شده برای اجرای یک نمایش است ،  گفت :  شاید برای این اقایان ،  مبلغ چهار پنج میلیون تومان مهم نباشد ؛  اما برای ما گره گشاست و بسیاری از مشکلاتمان را حل می‌کنند.وی همچنین از مسئولان خواست در این ماه که با نام متبرک مولا علی  ( ع )  نیز مزین است ،  به سیره ان امام  ( ع )  در حفظ و مدیریت بیت المال و احقاق حقوق مسلمانان توجه داشته باشند تا بتوانند پاسخگوی رفتارشان باشند و امانتی که دارند به هدف برسانند.