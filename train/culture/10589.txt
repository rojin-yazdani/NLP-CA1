بیستم صفر چهلمین روز شهادت امام حسین ( ع )  و یاران با وفای ان حضرت است ،  برای این روز زیارتهای ویژه‌ای از امامان معصوم نقل شده که برای استفاده از انها می‌توان به کتب ادعیه مراجعه کرد.در این روز جابر بن عبدالله انصاری وارد کربلا شد و قبر مطهر امام حسین ( ع )  را زیارت کرد.وی نخستین زائری بود که با معرفت ،  موفق به زیارت مزار ان حضرت شد. جابر بن عبدالله انصاری که در هنگام شهادت امام حسین به احتمال زیاد در مدینه حضور داشت و از قیام و شهادت ان حضرت بی‌اطلاع بود ،  پس از اگاهی از جنایت سپاهیان یزید و شهادت امام و یاران وفادارش در کربلا عازم کوفه شد تا از این رویداد بزرگ به خوبی اگاه شود.جابر پس از اطلاع کامل از نحوه شهادت و به دست اوردن نشانی محل شهادت امام حسین ( ع )  عازم سرزمین کربلا شد و نخستین کسی بود که توفیق زیارت قبر امام را بدست اورد و پایه‌گذار سنت حسنه زیارت مرقد پیشوای شهیدان ،  حضرت امام حسین ( ع )  شد.در شرح ماجرای زیارت جابر در کتاب بشارهالمصطفی ،  به نقل از کتاب منتهی‌الامال شیخ‌عباس‌قمی امده است :  عطیه بن سعد بن جناده عوفی کوفی که از روات امامیه است و اهل سنت در رجال ،  تصریح کرده‌اند به صدق او در حدیث ،  گفت :  ما بیرون رفتیم با جابر بن عبدالله انصاری به جهت زیارت قبر حضرت حسین  ( ع ) . پس زمانی که به کربلا وارد شدیم ،  جابر نزدیک فرات رفت و غسل کرد ،  پس جامه را لنگ خود کرد و جامه دیگر را بر دوش افکند. پس گشود بسته‌ای را که در ان سعد بود و بپاشید از ان بر بدن خود.پس به جانب قبر روان شد و گامی برنداشت مگر با ذکر خدا ،  تا نزدیک قبر رسید. مرا گفت تا دست مرا به قبر گذار. من دست وی را به قبر گذاشتم. چون دستش به قبر رسید بیهوش بر روی قبر افتاد. پس ابی بر وی پاشیدم تا به هوش امد و سه بار گفت :  یا حسین !  پس گفت :  حبیب لا یجیب حبیبه ؛  ایا دوست ،  جواب نمی‌دهد دوست خود را ?  پس گفت :  کجا توانی جواب دهی و حال ان که در گذشته از جای خود رگهای گردن تو و اویخته شده بر پشت و شانه تو ،  و جدایی افتاده بین سر و تن تو.پس شهادت می‌دهم که تو می‌باشی فرزند خیرالنبیین و پسر سیدالمؤمنین و فرزند هم‌سوگند تقوی و پسر سید النقبا و فرزند فاطمه سیده زنها … .پس جابر برگرداند چشم خود را بر دور قبر و شهدا را سلام کرد.جابر بن عبدالله انصاری نه تنها خود موفق به زیارت ابا عبدالله الحسین ( ع )  شد ،  بلکه با رفتار و گفتار خود ،  زیارت امام و سایر شهیدان کربلا را در میان دوستداران اهل‌بیت رواج داد …  …  …  …  …  …  …  …  …  …  …  …  …  …  … .منتهی الامال  ( شیخ عباس قمی )  ،  ج1 ،  ص 444 و وقایع الایام  ( شیخ عباس قمی )  ،  ص 194