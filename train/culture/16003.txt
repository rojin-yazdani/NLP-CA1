رامین پرچمی بازیگری که پس از انتخابات سال 1388 بازداشت و پس از ان زندانی شد در گفت‌وگو با هفته‌نامه‌ی تماشاگران امروز از ماجرای بازداشت و مسائل پس از ان سخن گفته است.به گزارش خبرانلاین ،  بخش‌هایی از این گفت‌وگو بدین شرح است :   -  گوشی دستم بود و داشتم عکس می‌گرفتم. موتور سوار بودم و سگم هم روی موتور بود. دیدم یک عده مردم ایستاده‌اند و دارند شعار می‌دهند. چراغ هم قرمز بود و شاید اگر سبز بود من رد میشدم و هیچ کدام از این اتفاقات نمی‌افتاد. -  ایستادم و اصلا فکر نکردم عکس گرفتن از ان گارد و فضا کار اشتباهی است. حتی به این فکر نکردم که کارم اشتباه است. حتی همان جا یک نفر دستبند سبز به من داد و گفت این را ببند و من هم بستم و همین یک نکته منفی برایم شد. یک چاقو هم در جیبم بود که برای ان هم اتهام اقدام به خرابکاری خوردم. -  حتی وقتی دستگیر شدم تمام مشکل سگم بود که ان را به یک درخت در چهارراه ولیعصر بستند. یعنی من همین طور با خنده داشتم می‌رفتم که یک نفر امد و گفت بیا اینجا. دستم را گرفت و مرا سوار ماشین کرد. من با خودم گفتم لابد مرا شناخته و میخواهد نصیحت کند اما یک باره دیدم سر مرا فشار داد پایین و یک اسلحه هم گذاشت و گاز ماشین را گرفتند و رفتند … من فقط نگران سگم بودم و ان قدر گریه کردم که خودش شماره یکی از دوستانم را گرفت و بهش ادرس داد که برو و سگ را بردار. تازه بعد از اینکه رسیدیم مرا شناختند و گفتند شما چرا و بعد کم کم داستان زیاد شد که مگر میشود بدون قصد و نیت این کار را کرده باشی. -  الان که فکر می‌کنم یک بخشی به انها حق می‌دهم چون همان شب بی.بی.سی اعلام میکند که فلانی دستگیر شد و فردایش یک نفر امضایی که از من گرفته بود را روی سایت می‌گذارد که از اتفاق من هم جوگیر شده و یک شعر انقلابی نوشته بودم. -  من با ادمهایی که انجا بودم تضاد پیدا کردم  … دوستان سینمایی‌ام این طرف و ان طرف برایم کاری انجام دادند اما انها با ان همه ادعا …  -  کمک‌هایی که افراد و سیاسیون در انجا می‌کردند برای این بود که در سایت بنویسند !  !  !  یعنی اگر کاری هم می‌خواستند بکنند هدف بهره برداری تبلیغاتی بوده ضمن اینکه من در همان جا بسیاری از دوستان مدعی ازادی اندیشه را دیدم که اتفاقا خیلی هم متعصب بودند. به گزارش سینماژورنال پرچمی درباره خط قرمزهای همبندانش در زندان بیان می‌دارد :  مثلا در اوین گفتند بیا برنامه فرهنگی راه بینداز و فیلم نشان بده. مثلا میخواستم فیلم نفوذی را نشان دهم می‌گفتند نه این به سازمان مجاهدین توهین کرده … خب در مملکت اسلامی فیلم به سازمان مجاهدین توهین کرده و شما ناراحتید ?  تازه توهین هم نکرده بود. -  مثلا اقای فلانی که خیلی هم کله گنده است می‌توانست یک سند برای مشکل دیگر من بگذارد و برود در بوق و کرنا هم کند اما این کار را هم برای من نکردند. -  حدودا شش ماه در همان سال 91 برای اینکه خودم را یک مقدار جمع و جور کنم و از این فضاها دور باشم به کیانشهر لاهیجان رفتم. -  بعد که به تهران برگشتم با زمانی که در شمال بودم خیلی فرق نکرد. تنها بودم و با هیچ کس ارتباطی نگرفتم. -  پرچمی پیرامون شایعات مبتنی بر اتهامش به قاچاق مواد مخدر بیان می‌دارد :  جرم من اقدام علیه امنیت ملی بود …  -  شنیده‌ام امین حیایی را برای بازی در قلاده‌های طلا اذیت کرده‌اند اما واقعا فکر نمی‌کنم بخاطر بازی در یک فیلم چنین رفتاری با یک هنرمند درست باشد. -  پرچمی که به دلیل مشکلات سیاسی مدتی ممنوع الکار بوده درباره گذران زندگی در دوران ممنوع الکاری می‌گوید :  بخشی از امورات زندگی را با ارث پدری گذراندم و بخشی را هم واقعا نمی‌دانم چطور گذشت. -  کلا مثل بازیگری خواندن هم برایم جذابیت داشت. همیشه دوست داشتم اواز بخوانم و کنسرت برگزار کنم. مطمئن باشید اگر یک روز به ان طرف میرفتم وارد بخش سیاسی VOA نمی‌شدم ؛  یکی مثل اندی یا حتی داوود بهبودی می‌شدم.