انگولا پس از انکه به مدت یک سال ریاست اوپک را در اختیار گرفت با ورد به عرصه اکتشاف خارج از مرزهای خود و در عین حال ادامه توسعه صنایع نفت خود قصد دارد وارد جرگه قدرت‌های بزرگ نفت شود .به گزارش خبرگزاری فرانسه از لواندا ،  شرکت ملی سوناگول انگولا هفته گذشته در نخستین تهاجم به منطقه خاورمیانه پس از رقابتی فشرده در عراق که در ان تقریبا همه شرکت‌های فعال در این بخش حضور داشتند توانست امتیاز چندین قرارداد نفتی را به دست اورد .سوناگول حق بهره برداری از میدان‌های غیاره و نجمه را در عراق به دست اورد. این میدان‌ها کوچکترین ده میدانی هستند که دوازده دسامبر (  بیست ویک اذر )  به مناقصه گذاشته شدند .توماس پرسمن تحلیلگر مسایل نفتی اعلام کرد :  این موفقیت بخشی از راهبرد بهبود وجهه بین المللی انگولا به شمار می‌رود .سوناگول همچنین قصد دارد در برزیل ،  اکوادور و در کشور کوچک جزیره‌ای سائوتومه و پرنسیپ افریقا سرمایه گذاری کند .این مستعره سابق پرتغال برای وارد شدن به جرگه کشورهای بزرگ نفتی برگ برنده دیگری نیز دارد. عضویت این کشور در سال دوهزار و هفت در سازمان کشورهای صادر کننده نفت با برعهده گرفتن ریاست این سازمان در سال جاری و برگزاری روز سه‌شنبه نشست فوق العاده کشورهای عضو در پایتخت این کشور یعنی لواندا اعتبار ویژه‌ای یافت .انگولا که سیزده میلیارد بشکه ذخیره نفت دارد اکنون یک میلیون و نهصد هزار بشکه در روز تولید می‌کند. انگولا با این سقف تولید به همراه نیجریه نخستین تولید کننده قاره افریقا به شمار می‌رود .علاوه بر این خوزه ماریا واسکونسلوس دو بتهلو ،  وزیر نفت انگولا و رئیس دوره‌ای اوپک روز سه شنبه به این ترتیب گفت :  انگولا قطعا با منابع گسترده نفتی خود نقش مهمی در درون خانواده اوپک دارد که ایفا کند و عضویت در این سازمان درهای جدیدی را به روی بازار نفتی بین المللی گشود .وی در اغاز به کار نشست اوپک در یک مرکز بزرگ اجلاس که پیش از برگزاری این نشست افتتاح شده بود سخن می‌گفت .توماس پرسمن گفت انگولا با عضویت در اوپک در حالی که نفوذ این سازمان هرگز به این گستردگی نبوده است نفوذ و اعتبار خود را افزایش خواهد داد .الحاق به اوپک در عین حال تعهدات الزام اوری را برای انگولا به همراه دارد :  سقف تولید این کشور که دو میلیون تعیین شده بود به یک میلیون و پانصد هزار بشکه کاهش یافت اما انگولا کاهش درخواستی اوپک را اجرا نکرده است .پرسمن گفت :  سال اینده  ، ‌تولید این کشور قرار نیست از سطح کنونی خود فراتر رود اما بااغاز طرح‌های جدید ظرفیت تولید احتمالا تا پنج سال اینده به سه میلیون بشکه خواهد رسید .توتال ،  شورون ،  اکسون موبیل و بریتیش پترولیوم که نود و پنج درصد از تولید این کشور را تامین می‌کنند برنامه‌های بسیار بلند پروازانه‌ای برای افزایش تولید خود دارند .از جمله این طرح‌ها می‌توان به طرح پازفلور  ( ‌دویست هزار بشکه در روز ) ‌برای توتال  ،  میدان‌های تومبوا و لاندانا ( ‌صد هزار بشکه در روز )  برای شورون  ، ‌و طرح پی اس وی‌ام بریتیش پترولیوم  ( ‌صد وسی هزار بشکه در روز و برنامه‌های اکسون موبیل برای افزایش تولید اشاره کرد .فردریک سگارا ،  معاون عملیات شرکت توتال در انگولا گفت تولید این شرکت فرانسوی در انگولا ده درصد تولید کل این شرکت را تشکیل می‌دهد و انگولا و نیجریه محور اصلی فعالیت توتال در افریقا محسوب می‌شود .علاوه بر این انگولا قصد دارد در اینده‌ای نزدیک مجموعه‌ای از مجوزهای نفتی صادر کند .پرسن گفت :  مناقصه‌های نفتی اخیر که به سال دوهزار وشش باز می‌گردد برای انگولا رقم بی سابقه یک میلیارد و صد هزار دلار درامد تولید کرد و انگولا امیدوار است این موفقیت را تکرار کند .وی گفت :  منافع عظیمی را از فعالان این بخش برای انگولا انتظار دارد . سوناگول برای بهره برداری از منابع گازی خود که هنوز مورد اکتشاف قرار نگرفته است اکنون تاسیسات بزرگ مایع کردن گاز طبیعی را در شمال این کشور در حاشیه سواحل رود کنگو احداث می‌کند.