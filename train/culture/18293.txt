معان اول رئیس جمهور ،  دولت را در زمینه زندگی معنوی مردم مسئول دانست و گفت :  فساد ،  زیاده خواهی و نظارت گریزی نتیجه عدم توجه به فرایض دینی است.به گزارش خبرنگار خبرگزاری حوزه در اهواز ،  اسحاق جهانگیری ،  عصر امروز در بیست و سومین اجلاسیه سراسری نماز ،  در سالن امام رضا ( ع )  شهرک نفت اهواز ،  با بیان این که نماز جایگاه ویژه‌ای در فرهنگ اسلامی دارد ،  اظهار داشت :  نمازی که معیار قبولی اعمال و شاخص شناخت از حق و باطل است ،  سبب بازدارنگی انسان از کژی‌ها از زشتی‌ها می‌شود.معاون اول رئیس جمهور ،  برگزاری این اجلاسیه را اقدامی بزرگ عنوان کرد و گفت :  به یقین نماز در عرصه حیات فردی ،  نردبان کمال و وسیله ارامش قلب‌ها و دوری از خطاها است.*نماز ؛  عامل حیات بخشوی ،  رسالت اصلی مؤمنین را پرداختن به این فریضه بزرگ دانست و بیان داشت :  برپایی این فریضه بزرگ تعیین کننده سرنوشت انسان در حیات اجتماعی است که جامعه امروز ایران بیش از هر روزی دیگر به این فریض بزرگ و اثار حیات بخش ان نیازمند است.جهانگیری ،  با بیان این که نماز معیار شناخت حق از باطل در کوران دشواری‌ها است ،  تصریح کرد :  ان زمان که انسان غرق در مشکلات و راه‌های سخت می‌شود ،  جلوه نماز خود را نمود می‌سازد که چه جایگاه حیات و نجات بخشی در زندگی انسان خواهد داشت.*3 محور اجلاس نمازمعاون اول رئیس جمهور همچنین برای اجلاس نماز سه محور را ذکر کرد و ادامه داد :  موضوع اساسی نماز و نیاز اصلی انسان به ان در سه محور مشترک علما و دغدغه مندان فکری  ،  مسؤولان و مردم قابل بررسی است.وی با بیان این که نماز سبب دوری انسان از عصیان و شهوات دنیوی می‌شود ،  اذعان داشت :  اراده انسان که گوهر وجودی اوست با فریضه نماز تقویت شده و سبب دوری او از عصیان می‌شود.*دولت مسئول زندگی معنوی مردم استجهانگیری ،  با اشاره به این که دولت در خصوص زندگی معنوی مردم مسؤول است ،  به پیامد‌های عدم توجه انسان به فرایض دینی اشاره کرد و گفت :  فسادی که امروز دولت خود را در مبارزه با ان مسؤول می‌داند از همین زیاده خواهی ،  نظارت گریزی و توجیه کاری‌ها که برامده از عدم توجه به فرایض دینی است ،  نشات می‌گیرد.*مسئولیت مهم دست اندرکاران تعلیم و تربیتمعاون اول رئیس جمهور در پایان برپایی نماز را سبب ارتقا سلامت اجتماعی دانست و گفت :  نظام تعلیم و تربیت کشور که وظیفه تربیت کودکان و جوانان را بر عهده دارد ،  باید نسبت به این مهم کوشا بوده و با بهره گیری از تجربیات گذشته و اموزه‌های نوین دینی ،  برای هرچه فراگیرتر کردن فریضه نماز تلاش کنند.