پرس تی وی خبر داد : صدها تن از نیروهای پلیس تونس با پیوستن به تظاهرکنندگان انقلابی تونسی در پایتخت این کشور ،  برکناری دولت موقت را خواستار شده‌اند.در پی پیروزی قیام مردم تونس علیه حکومت 23 ساله زین‌العابدین بن‌علی ،  دیکتاتور پیشین مورد حمایت امریکا ،  محمد الغنوشی ،  نخست وزیر این کشور دولت موقتی را تا زمان برپایی انتخابات تشکیل داد.این در حالی است که تاکید الغنوشی بر حفظ تعدادی از وزیران دوران بن‌علی خشم مردم را برانگیخته و تاکید تونسی‌ها را بر برکناری دولت موقت به دنبال داشته است.بن علی با اعمال محدودیت‌های مختلف از جمله محدودیت‌های مذهبی ،  مردم را تشویق می‌کرد تا در اماکن عمومی بدون حجاب ظاهر شوند ؛  وی سعی داشت در هم‌سویی با غرب ،  ریشه‌های اسلامی کشور را قطع کند.با این حال ،  به رغم درگیری پلیس با تظاهرکنندگان ،  صدها تن از افسران نیروی انتظامی تونس به صف تجمع‌کنندگان پیوستند و با حمل پلاکارد و سردادن شعار ،  محاکمه تمامی مقامات وابسته به دولت بن‌علی را خواستار شدند.نیروهای پلیس معترض ،  همچنین شعارهایی از جمله پلیس حزب مردم است را سر داده‌اند.یکی از افسران پلیس به خبرگزاری المان گفت ،  ما دیگر نمی‌خواهیم برای سرکوب مردم ،  ابزاری در دستان قدرت‌مندان باشیم. برپایه این گزارش ،  نیروهای امنیتی تونس نیز که پیش از این گمان می‌رفت برای خاموش کردن خشم معترضان وارد میدان شوند ،  تاکنون هیچ‌گونه واکنشی در برابر معترضان از خود نشان نداده‌اند.گفتنی است ،  به رغم اعلام عزای عمومی برای قربانیان انقلاب تونس ،  خروج اعضای کابینه از حزب بن‌علی و نیز اعلام کناره گیری نخست وزیر از قدرت پس از انتخابات ،  اعتراضات مردم علیه دولت موقت هم‌چنان ادامه دارد.الغنوشی وعده داده است که انتخابات سراسری تونس را طی 6 ماه اینده برگزار کند.در صورت برگزاری این انتخابات ،  از زمان استقلال تونس از فرانسه در سال 1956 ،  این برای نخستین بار است که مردم این کشور شمال افریقا به طور ازادانه به پای صندوق‌های رای می‌روند.