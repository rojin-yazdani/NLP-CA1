همایش انان که می‌اندیشند به نقد و بررسی اندیشه‌های سیدحسین نصر اختصاص دارد. این نشست فردا و پس فردا از سوی دفتر اندیشه شناسی کانون اندیشه جوان با همکاری انجمن اسلامی دانشکده فنی دانشگاه تهران برگزار می‌شود. به گزارش خبرگزاری مهر ،  در ادامه سلسله همایش‌های انان که می‌اندیشند  ،  همایشی با هدف نقد و بررسی ارا و اندیشه‌های سید حسین نصر و با حضور جمعی از اساتید دانشگاه برگزار می‌شود.  نصر و روشنفکری دینی  ،  نصر و تکثرگرایی دینی  ،  نصر و نظریه سلطنت دینی  ،  نصر و سنت خالده  ،  نصر ،  تصوف و عقلانیت و …  از مهمترین موضوعاتی هستند که در این همایش دو روزه به انها پرداخته خواهد شد. در نخستین روز همایش علی اکبر رشاد  ،  غلامرضا اعوانی  ،  محسن کدیور و عبدالحسین خسروپناه به عنوان سخنران حضور دارند. دومین روز همایش به سخنرانی علیرضا قائمی‌نیا و محمد رحیم عیوضی اختصاص دارد که در ادامه موضوع نصر ،  تصوف و عقلانیت در قالب میزگردی با حضور شهرام پازوکی و حمید پارسانیا مورد نقد و بررسی قرار می‌گیرد. جهت پربارتر شدن همایش ،  طی این دو روز میزگرد دانشجویی پیرامون بررسی ارا و اندیشه‌های دکتر نصر از ساعت 11 تا 12 : 30 در محل دانشکده برگزار می‌شود. همایش دو روزه انان که می‌اندیشند با موضوع سید حسین نصر روزهای یکشنبه و دوشنبه 15 و 16 اردیبهشت ماه از ساعت 14 تا 17 : 30در تالار شهید چمران دانشکده فنی دانشگاه تهران برگزار خواهد شد.