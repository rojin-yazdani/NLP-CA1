راه‌های اصلی کشور در روزهای باقیمانده سال 89 و روزهای ابتدای سال جدید با محدودیت‌های ترافیکی همراه خواهد بود. رئیس مرکز مدیریت راههای کشور در مصاحبه با خبرنگار واحد مرکزی خبرگفت  :  تردد انواع تریلر  ،  کامیون و کامیونت به استثنای کامیون‌های حامل مواد سوختی و فاسد شدنی در مسیر هراز از ساعت 12 امروز تا یک بامداد ششم فروردین ممنوع است.مسعود طبیبی گفت :  تردد این وسایل در مسیر فیروزکوه نیز از ساعت 12 امروز تا 24 دوم فروردین  ،  از ساعت 12 چهارم فروردین تا ساعت 24 پنجم فروردین و از ساعت 12 یازدهم فروردین تا 12 چهاردهم فروردین از تهران به قائم شهر و بالعکس ممنوع است .وی با بیان اینکه تردد انواع تریلر  ،  کامیون و کامیونت در ازاد راه قزوین رشت کماکان ممنوع است  ،  افزود  :  تردد انواع تریلر  ،  کامیون و کامیونت به استثنای کامیون‌های حامل مواد سوختی و فاسد شدنی در بزرگراه قزوین رشت نیز از ساعت 12 شنبه 28 اسفند تا یک بامداد چهارشنبه سوم فروردین  ،  از ساعت 12 پنجشنبه چهارم فروردین تا یک بامداد ششم فروردین و از ساعت 12 پنجشنبه 11 فروردین تا 12 یکشنبه 14 فروردین از قزوین به رشت و بالعکس ممنوع است .رئیس مرکز مدیریت راه‌ها از اعمال همین محدودیت تردد در مسیر قدیم ساوه همدان از ساعت 12 شنبه 28 اسفند تا یک بامداد دوم فروردین و ازساعت 12 پنجشنبه 11 فروردین تا ساعت 12 یکشنبه 14 فروردین از ساوه به سه راهی روعان و بالعکس خبرداد.طبیبی همچنین گفت  :  تردد انواع تریلر  ،  کامیون و کامیونت به استثنای کامیون‌های حامل مواد سوختی و فاسد شدنی در مسیرهای مشهد قوچان  ،  مشهد نیشابور و مشهد سبزوار و بالعکس  ،  مسیر چمن بید  -  بجنورد  -  شیروان و بالعکس  ،  مسیر بانه سقز و سنندج مریوان نیز از ساعت هفت روزهای 27 ،  28 و 29 اسفند تا ساعت 24 همان روزها و از ساعت هفت روزهای 12  ،  13 و 14 فروردین تا ساعت 24 همان روزها ممنوع است .وی افزود  :  تردد انواع کامیون و کمپرسی حامل سنگ و مصالح ساختمانی نیز از ساعت هفت 27 اسفند تا ساعت 24 پنجم فروردین و از ساعت هفت 11 اسفند تا ساعت 24 روز 14 فروردین در محورهای اصلی استانهای بوشهر و اصفهان ممنوع خواهد بود.رئیس مرکز مدیریت راههای کشور همچنین از ممنوعیت تردد انواع تریلر  ،  کامیون و کامیونت به استثنای کامیون‌های حامل مواد سوختی و فاسد شدنی در مسیر سلفچگان قم  ،  محور قدیم کاشان قم و تهران قم از ساعت هفت پنجم فروردین تا ساعت 24 همان روز و از ساعت هفت 13 فروردین تا ساعت 24 همان روز خبرداد .طبیبی گفت  :  تردد انواع تریلر  ،  کامیون و کامیونت به استثنای کامیون‌های حامل مواد سوختی و فاسد شدنی در مسیر بندرعباس سیرجان و بالعکس نیز از ساعت هفت روزهای 27  ،  28 و 29 اسفند تا ساعت 24 همان روزها و از ساعت هفت روزهای اول ،  12  ،  13 و 14 فروردین تا ساعت 24 همان روز ممنوع است .وی افزود  :  این ممنوعیت در مسیر سیرجان بافت نیز از ساعت هفت روزهای 12 و 13 فروردین تا ساعت 24 همان روز اعمال خواهد شد .