مرجعیت دینی عالی اکثریت ملت عراق بر ضرورت مشارکت همه گروههای سیاسی در تشکیل دولت اتی عراق تاکید کرد و ان را عامل مهمی در حمایت از روند سیاسی عراق و تثبیت ان دانست.به گزارش خبرگزاری مهر به نقل از رسانه‌های عراق ،  ایت الله العظمی علی سیستانی مرجع عالیقدر دینی اکثریت ملت عراق بر ضرورت مشارکت همه گروهها و احزاب سیاسی در تشکیل دولت اینده این کشور تاکید کرد.فخری کریم مشاور جلال طالبانی رئیس جمهوری عراق امروز پس از دیدار با ایت الله سیستانی در شهر نجف اشرف در یک کنفرانس مطبوعاتی گفت  :  ما نامه جلال طالبانی رئیس جمهوری را تقدیم ایت الله سیستانی کردیم که محتوای این نامه مربوط به اوضاع سیاسی عراق است.وی افزود  :  طالبانی در این نامه از نقش ملی ایت الله سیستانی علاوه بر نقش مهم مرجعیتی ایشان در مرحله کنونی و حساس عراق تجلیل و به ان افتخار کرده است.طالبانی در نامه خود با تاکید بر نقش مهم مرجعیت در مرحله کنونی که عراق به سر می‌برد ،  خاطر نشان کرده است نقش ایت الله سیستانی به سبب خطراتی که روند سیاسی عراق با ان روبرو است ،  یک نیاز اساسی است.کریم گفت ایت الله سیستانی در این دیدار بر ضرورت مشارکت همه گروههای سیاسی در تشکیل دولت اتی عراق تاکید کرده و ان را برای حمایت از روند سیاسی در عراق و تثبیت ان بسیار مهم دانسته است.مشاور رئیس جمهوری عراق خاطر نشان کرد  :  نقش ایت الله سیستانی یک نقشه ارشادی بوده و ایشان هرگز به طور مستقیم در سیاست دخالت نمی‌کنند.رایزنی‌ها برای تشکیل دولت جدید در عراق همچنان وجود دارد و گروه‌های عراقی تاکنون به توافقی درباره انتخاب نخست وزیر دست نیافته اند.طبق نتایج نهایی انتخابات پارلمانی عراق ،  فهرست العراقیه به ریاست ایاد علاوی 91 کرسی ،  ائتلاف دولت قانون به رهبری نوری المالکی 89 کرسی و ائتلاف ملی عراق به رهبری عمار الحکیم 70 کرسی از مجموع 325 کرسی پارلمان عراق را از ان خود کردند.