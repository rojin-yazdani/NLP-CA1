همزمان با سالروز شهادت امام هادی  ( ع )  ایت‌الله سید عزالدین زنجانی از علمای برجسته مشهد صبح امروز درگذشت.به گزارش خبرگزاری تسنیم از مشهد مقدس ،  ایت‌الله سید عزالدین زنجانی صبح امروز به ملکوت اعلی پیوست.وی در روزهای اخیر در بستر بیماری به سر می‌برد ایت‌الله سید عزالدین زنجانی از علمای برجسته مشهد و از شاگردان علامه طباطبایی و ایت‌الله العظمی بروجردی بود.سید عزالدین محمد حسینی زنجانی در سال 1300  ( 1340 قمری )  در شهر زنجان و در بیت علم و فقاهت دیده به جهان گشود.نماز جمعه زنجان در سال‌های متمادی به وسیله اجداد او اقامه می‌شد و جد اعلای زنجانی ،  سید محمد مجتهد سردانی از مجتهدین بنام زنجان در عصر خود بود.پدر او میرزا محمود حسینی زنجانی از علمای برجسته ایران بود.جد بزرگ وی ،  ایت‌الله العظمی سید محمد مجتهد سردانی  ( ره )  فقیه متبع و مورد احترام مردم زنجان در عصر قاجار بودند که در طرد و دفع بابیت از زنجان نقش بسیار مهمی داشته‌اند.ایت‌الله العظمی سید محمود حسینی زنجانی در زنجان ،  تهران و قم حوزه درسی داشته و جمعی از بزرگان از دروس وی استفاده کرده‌اند. از مشهورترین شاگردان وی می‌توان به فرزند بزرگوارشان ایت‌الله العظمی سید عزالدین حسینی زنجانی ،  مرحوم ایت الله سید محمود طالقانی ،  مرحوم استاد رضا روزبه زنجانی و ایت‌الله سید حجت هاشمی خراسانی اشاره کرد.