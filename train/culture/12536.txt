چندی قبل سفیر انگلیس در تهران نامه‌ای به علاالدین بروجردی رییس کمیسیون امنیت ملی مجلس ارسال کرد که در واکنش به طرح شماری از نمایندگان ملت در کاهش یا قطع کامل روابط دولت ایران با انگلیس بود.به گزارش فارس متن نامه سایمون گس سفیر انگلیس در تهران به بروجردی بدین شرح است : جناب اقای علا الدین بروجردیریاست محترم کمیسیون امنیت ملی و سیاست خارجی مجلس شورای اسلامیعالیجناب ، این نامه سرگشاده را در ارتباط با درخواست‌هایی که اخیرا توسط چندین نماینده محترم مجلس شورای اسلامی از جمله جنابعالی و دیگر اعضای محترم کمیسیون امنیت ملی و سیاست خارجی برای کاهش سطح روابط با بریتانیا مطرح شده است برای شما ارسال می‌کنم. چنین اقدامی تاسف اور خواهد بود :  این اقدام به نفع هیچ یک از طرفین نخواهد بود.مایلم به توجیه ذکر شده برای این اقدام  -  یعنی اینکه بریتانیا و سفارت ان در امور داخلی ایران دخالت می‌کنند  -  اشاره کنم. همانگونه که قبلا خاطرنشان کرده‌ام ،  این اتهامات کاملا غیرواقعی می‌باشد. شنیدن مجدد این اتهامات باعث تاسف است. این سفارت و اعضا و کارمندان ان نقشی در هیچ فعالیتی جهت تضعیف جمهوری اسلامی ایران نداشته‌اند. کنوانسیون وین به طور صریح این مسئله را به رسمیت می‌شناسد که فعالیت و کار یک هیئت نمایندگی شامل کسب اطلاعات از طریق کلیه راه‌های قانونی در مورد شرایط و رویدادهای کشور پذیرنده و گزارش در مورد انها به دولت کشور فرستنده می‌باشد. اتهامات غیرواقعی و نامعقول که در بعضی از روزنامه‌ها گزارش شده است ،  به عنوان مثال اینکه کارمندان سفارت بریتانیا با اسکناس‌های پوند تظاهرکنندگان را تطمیع می‌کردند ،  صرفا بی معنی است.اگرچه بریتانیا در صورت مشاهده شواهد دال بر عدم رعایت شرایط توافقنامه‌های بین‌المللی در مورد حقوق بشر  -  که ایران یکی از طرف‌های انها می‌باشد  -  کماکان اظهارنظر خواهد کرد. این مسئله نه تنها در مورد ایران بلکه در مورد دیگر کشورها نیز صدق می‌کند. ایران اغلب در مورد انچه به عنوان مسائل مربوط به حقوق بشر در دیگر کشورها تلقی می‌کند ،  اظهارنظر کرده است.البته در صورت تمایل جنابعالی مسرور خواهم شد در مورد این اصول با شما یا اعضای محترم کمیسیون امنیت ملی و سیاست خارجی بیشتر گفتگو کنم و از نقطه نظراتتان مطلع شوم.با تقدیم احترامات فائقهسایمون گسگفتنی است طرح کاهش رابطه ایران با انگلیس هم اکنون در کمیسیون امنیت ملی و سیاست خارجی مجلس در دست بررسی کارشناسی است.