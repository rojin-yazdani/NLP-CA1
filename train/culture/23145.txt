امار فروش فیلم‌های نوروزی در تهران و شهرستانها از سوی پخش‌کنندگان اعلام شد.علی سرتیپی مدیر عامل فیلمیران در گفت‌وگو با ایسنا ،  درباره‌ی امار فروش فیلم‌ها در ایام تعطیلات نوروزی بیان کرد :  اخراجی‌ها3 به تهیه‌کنندگی و کارگردانی مسعود ده‌نمکی با فروش یک‌میلیارد و دویست میلیون تومان در تهران و با احتساب تهران و شهرستانها دو میلیارد و پانصد میلیون تومان در کل کشور پیشتاز فروش فیلم‌های اکران شده در نوروز سال 1390 است.وی درباره‌ی فروش اخراجی‌ها3 عنوان کرد :  بسیاری از سینماها رکوردهای فروش قبلی خود را شکستند. هم‌چنین در شهرستان‌هایی مانند مشهد ،  اصفهان ،  اهواز ،  کرمان و کاشان اخراجی‌ها فروش بسیار خوبی داشته است ،  ضمن انکه این فیلم در شهر یزد با استقبال فوق‌العاده مواجهه شده است.مدیر عامل فیلمیران درباره‌ی فروش جدایی نادر از سیمین نیز اظهار کرد :  جدایی نادر از سیمین به کارگردانی اصغر فرهادی در تهران هشتصد و پنجاه میلیون تومان و در با احتساب تهران و کل کشور یک میلیارد و دویست پنجاه میلیون تومان فروش داشته است.وی پس از اعلام این امار فروش گفت :  این امار تا روز سیزدهم فروردین‌ماه سال 1390 است و در بررسی ان باید این مساله که اخراجی‌ها3 در برخی از شهرستان‌ها دیرتر به نمایش درامده است ،  محاسبه گردد. نکته‌ی دیگر این است که تعداد سینماهای نمایش‌دهنده‌ی جدایی نادر از سیمین در کل کشور کمتر از اخراجی‌ها3 بوده است.سرتیپی در واکنش به شایعه پخش نسخه کامل جدایی نادر از سیمین در اینترنت به خبرنگار ایسنا گفت :  من چیزی مشاهده نکردم و احتمالا این مطلب دروغ سیزده است.به گفته‌ی مدیرعامل فیلمیران  ، با توجه به فروش دو فیلم اخراجی‌ها 3 و جدایی نادر از سیمین  ،  نوروز 1390 پرفروش‌ترین نوروز سینمای ایران بوده است.به گزارش ایسنا ،  پخش هدایت فیلم نیز که نمایش دو فیلم یکی از ما دو نفر به کارگردانی تهمینه میلانی و زنها شگفت‌انگیزند به کارگردانی مهرداد فرید را برعهده دارد ، درباره‌ی امار فروش این دو فیلم در ایام تعطیلات نوروز اعلام کرد :  یکی از ما دونفر تا پایان شب دوازدهم فروردین‌ماه در 11 سینمای اکران شده در تهران یکصد و هفتاد میلیون تومان و زنها شگفت‌انگیزند در 10 سینمای تهران 70 میلیون تومان فروش داشته است.خبرنگار ایسنا پیگیر تماس با پخش‌کننده فیلم سه درجه تب حمیدرضا صلاحمند دیگر فیلم اکران نوروزی است.