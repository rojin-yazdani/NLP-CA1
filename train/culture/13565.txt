معاونت فرهنگی و اجتماعی وزارت علوم ،  تحقیقات و فناوری در محکومیت هتک حرمت اباعبدالله الحسین  ( ع )  در روز عاشورا بیانیه صادر کرد .به گزارش گروه اطلاع رسانی دفتر برنامه ریزی اجتماعی و مطالعات فرهنگی متن این بیانیه به شرح زیر است : ایام سوگواری شهادت پیشوای ازادگان ،  سرور و سالار شهیدان حضرت اباعبدالله الحسین  ( ع )  را به همه ازادی‌خواهان و حق‌طلبان به ویژه ملت شریف و ولایتمدار ایران اسلامی تسلیت و تعزیت می‌گوییم .به یقین حضرت اباعبدالله الحسین  ( ع )  با جانفشانی‌های بی‌نظیری که در راه احیای دین مبین اسلام و صیانت از ارمان‌ها و ارزش‌های اصیل اسلامی به منصه ظهور رساندند ،  همواره در قلوب ملل ازادی‌خواه و به ویژه امت اسلامی جای دارند. در واقعه عاشورای 61 ه.ق جریان حقیقت‌طلب سیدالشهدا  ( ع )  با مظلومیت تمام به مقابله با جریان باطل و ظالم یزیدیان برخاست که سالها پیش با تزویر و نفاق به حریم ولایت تعرض کرده بودند و با ایجاد انحراف در مسیر نورانی اسلام ،  حقوق انسانی و کرامت و شرافت امت محمدی  ( ص )  را برای مطامع دنیوی و نفسانی خود پایمال نموده بودند . این هتاکی‌ها تا جایی پیش رفت که در عصر حاکمیت تاریک امویان از حق و حقیقت جز نامی نمانده بود و از فرهنگ اسلامی جز پوستینی. ارزش‌های والایی چون حق‌طلبی و عدالت‌خواهی جای خود را به ضد ارزش‌های عصر جاهلیت همچون تزویر ،  تبعیض و مادی‌گرایی داده بود. اینجا بود که خروش الهی حضرت سید الشهدا  ( ع )  با یاری اندک اصحاب باوفایش بر ضد طاغوت امویان پرده‌های نفاق و تزویر را درید و واقعیت‌ها را برای جهانیان روشن ساخت .اری !  حضرت سیدالشهدا با شهادت مظلومانه خود راه را از بی‌راهه جدا ساخت و هدایت انسان‌های حقیقت‌طلب را برای همیشه بیمه نمود. از این روست که ان حضرت را چراغ هدایت و کشتی نجات نامیده‌اند .به یقین حضرت حسین‌بن علی  ( ع )  و یاران باوفایش اسوه‌های کاملی برای انسان‌های ازاده در طول تاریخ بوده‌اند. علمای ربانی و مجاهدین راه حق ،  خود را پیرو ان حضرت دانسته و با الهام از ایشان به جهاد با ظلم می‌پردازند. حضرت امام خمینی  ( ره )  یکی از بزرگترین عالمان مجاهدی بود که با تاسی به ان بزرگوار علیه رژیم منحوس پهلوی قیام نمود و با الگو گرفتن از قیام حسینی پیروزی انقلاب اسلامی و تاسیس نظام مقدس جمهوری اسلامی ایران که توام با ازادگی ،  معنویت و عدالت است را برای انسان‌ها نوید دادند .با این حال طبیعی است که دشمنان نظام مقدس جمهوری اسلامی که منافع دنیوی و نفسانی خود را با فراگیر شدن فرهنگ اصیل اسلامی و انقلابی ملت ایران در خطر می‌بینند به توطئه‌چینی برای مقابله با ارزش‌های والای اسلام و تضعیف فرهنگ بالنده اسلامی روی اورند و این بار با هتک حرمت به عاشورای حسینی ،  ان هم زمانی که ایران اسلامی یکپارچه به عزاداری و نوحه‌سرایی در مظلومیت سرور و سالار شهیدان حضرت اباعبدالله  ( ع )  مشغول بود رد پای دیگری از اهانت به ارزش‌ها و مقدسات را جای بگذارند .معاونت فرهنگی و اجتماعی وزارت علوم ،  تحقیقات و فناوری ضمن عرض تسلیت به ساحت مقدس حضرت صاحب‌الزمان  ( عج )  ،  رهبر معظم انقلاب اسلامی ،  این اهانت بزرگ به مقدسات ملت شریفمان را محکوم نموده و برخورد شدید و قاطع و سریع را از مراجع قضایی خواستار است.