در مورد تکدی‌گری ،  تاکیدات بسیاری از پیشوایان دینی وارد شده است که این عمل ناخوشایند را منع می‌کنند در عین حال ،  احادیث زیادی از ان بزرگواران نیز وجود دارد که حاکی از حمایت سائلین و نیازمندان بوده و مؤمنین را به چنین عمل مطلوبی ترغیب و تشویق می‌کند.به گزارش ایسنا ،  بر اساس روایت شریفی :  فقرا چراغ راه اغنیا در دنیا و اخرت هستند1 .در روایت دیگری از امیرالمومنین علیه السلام است که فرمودند :  فقیر فرستاده خدا به سمت شماست. اگر او را کمک کنید و حاجتش را براورید ،  با خدا معامله کرده‌اید و مال خود را در راه خدا خرج کرده‌اید و اگر از کمک کردن به او خودداری کنید ،  از کمک و یاری به خدا ممانعت نموده‌اید2 .اما با توجه به گسترش این افراد در جامعه و البته سو استفاده‌هایی که گاها صورت می‌گیرد معمولا این سوال مطرح می‌شود که از کجا بفهمیم گدا راست می‌گوید ? پیامبر خدا ( ص )  در این باره می‌فرمایند :  به سائل بنگرید ،  اگر دلتان به حال او رقت اورد عطایش دهید ،  که او راست می‌گوید3 .امام علی ( ع )  نیز فرمودند :  سائل را دست خالی بر مگردان ،  بلکه حتی اگر شده نیم‌دانه‌ای از انگور یا خرما به او بده4 .همچنین امام حسین ( ع )  در روایتی بسیار زیبا و درس اموز می‌فرمایند :  نیازمند ،  با درخواست کردن حرمت و ابروی خود را ریخته است ،  پس تو با نومید نکردن او ابرو و حرمتت را نگه‌دار5 .البته در روایات بسیاری در خصوص سو استفاده از این کار نیز سخن گفته شده است به عنوان مثال امام باقر ( ع )  فرمودند :  هر که با وجود بی‌نیازی ،  سؤال  ( و گدایی )  کند در روز قیامت با چهره‌ای خراشیده خدا را دیدار نماید6 .منابع روایات : 1. رشاد القلوب ،  الحسن بن ابی الحسن الدیلمی ،  دارالشریف الرضی للنشر ،  1412 ه. ق ،  ج1 ،  ص 194.2. نهج البلاغه ،  المام علی بن ابی طالب علیه السلام ،  دار الهجره للنشر -  قم ،  ص 529.3 -  نوادر الراوندی :  3 منتخب میزان الحکمه :  2644 -  تحف العقول :  172 منتخب میزان الحکمه :  2645 -  کشف الغمه :  2  /  244 منتخب میزان الحکمه :  2646 -  بحارالانوار :  96  /  155  /  26 منتخب میزان الحکمه :  264