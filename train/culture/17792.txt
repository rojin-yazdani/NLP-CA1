یکی از مراجع تقلید شیعیان از عموم ملت مسلمان ایران و دوستداران اهل بیت ( ع )  ،  و هیئت‌های مذهبی برای شرکت با شکوه در مراسم سوگواری سالروز شهادت جانگداز حضرت امام هادی  ( علیه السلام )  دعوت کرد.به گزارش خبرگزاری مهر ،  ایت الله العظمی لطف الله صافی گلپایگانی در دیدار تعدادی از استادان و طلاب حوزه علمیه قم ،  با اشاره به نقشه‌های دشمنان اسلام از زمان امامت حضرت امام هادی  ( علیه السلام )   -  که ایشان را به سامرا برده ،  و محبوس و تحت نظر قرار داده بودند -  تا به امروز که به ساحت مقدس ان حضرت ،  جسارت‌ها می‌نمایند ،  افزود :  جاهلان و شیطان‌صفتان هرگز نخواهند توانست نور افتاب هدایت ائمه معصومین  ( علیهم السلام )  را خاموش نمایند ،  و خلاف میل انان ،  روز به روز بر محبت و ولایت مردم نسبت به اهل بیت  ( علیهم السلام )  افزوده می‌شود.وی در بخش دیگری از بیانات خود اظهار داشت :  زیارت جامعه کبیره ،  و نیز زیارت امیرالمؤمنین  ( علیه السلام )  در روز مبارک عید سعید غدیر  -  که از حضرت امام هادی  ( علیه السلام )  وارد شده است -  رمز بقای تشیع در سایه الطاف و عنایات ولایت و امامت است.استاد حوزه علمیه قم در ادامه گفت :  وظیفه دوستداران این امام معصوم در این زمان این است که در روز سوم ماه رجب المرجب که از ایام الله می‌باشد و روز شهادت ان بزرگوار است ،  به خیابان‌ها امده ،  و با عرض تسلیت به ساحت مقدس حضرت بقیه الله الاعظم ارواح العالمین له الفدا ،  رشد دینی و شعور مذهبی و نیز بالاترین درجه دوستی خود را به حضرات ائمه معصومین  ( علیهم السلام )  نشان دهند ،  و به دنیا اعلام کنند که هرگز دست از توسل به ان حجت‌های خداوند متعال برنداشته ،  و با ایثار جان و مال خود در راه ان عزیزان ،  اهداف والای تشیع را یاری خواهند نمود.