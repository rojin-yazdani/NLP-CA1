قائم مقام رئیس نمایشگاه کتاب تهران گفت :  اگر هر ناشری که برایش حکم قضایی صادر شده باشد نمی‌تواند در نمایشگاه حاضر شود از این رو نشر چشمه نمی‌تواند در نمایشگاه بیست و پنجم کتاب تهران حضور یابد.داریوش رضوانی قائم مقام رئیس نمایشگاه بیست و پنجم کتاب تهران در گفت‌وگوبا خبرگزاری فارس درباره حضور ناشران تعلیقی در نمایشگاه کتاب تهران گفت :  اگر هر ناشری که برایش حکم قضایی صادر شده باشد نمی‌تواند در نمایشگاه حاضر شود از این رو نشر چشمه نمی‌تواند در نمایشگاه بیست و پنجم کتاب تهران حضور یابد.پیش از این اعلام شده بود پرونده نشر چشمه  ،  نشر ثالث و نشر پیدایش که در هیئت رسیدگی به تخلفات معاونت فرهنگی وزارت ارشاد در دست بررسی است و حضورشان در نمایشگاه کتاب بلامانع اعلام است.البته بهمن دری رئیس نمایشگاه کتاب تهران در نشست خبری روز چهارشنبه 30 فروردین گفته بود ،  در بخش داخلی برخی ناشرانی که در طی سال تخلفاتی داشتند و در هیئت رسیدگی به ناشران به تخلفاتشان رسیدگی شد ؛  اگر مشمول رای لغو امتیاز نباشند و مشمول رای مرجع قضایی نباشند می‌توانند در نمایشگاه شرکت کنند. البته برای برخی هم رای صادر شده مثلا شش ماه تعلیق اما اگر مدت این تعلیق تمام شده باشد  ( تا اول اردیبهشت )  و تقاضای حضور در نمایشگاه را داشته باشند می‌توانند در این نمایشگاه شرکت کنند.دری ضمن اشاره به اینکه متخلفین از حضور در نمایشگاه منع خواهند شد یاداوری کرد :  البته این تقاضا از سوی اتحادیه ناشران برای حضور برخی مطرح شده و در نهایت اعلام کردیم ناشران مشروط به اینکه به تخلفات ادامه ندهند و متعهد شوند انها را تکرار نمی‌کنند و رای صادره‌شان دچار مرور زمان شده و مدتی تعلیق را سپری کرده باشند در نمایشگاه امسال حضور می‌یابند.دری که از حضور برخی ناشران در نمایشگاه خبر می‌داد در ادامه اضافه کرد :  چند ناشر در بخش داخلی شامل لطف شده و در نمایشگاه حاضر خواهند شد. خوشبختانه در میان 2500 ناشر ،  ناشری دیده نمی‌شود که با توجه به ضوابط و رعایت ان از داشتن غرفه منع شود. در این خصوص برای اینکه این اتفاقات که مرسوم بوده و رخ می‌دهد را شاهد نباشیم ،  تخلفات نمایشگاه در همان زمان رسیدگی و در صحنه رای صادر خواهد شد. هیئت رسیدگی به تخلفات ناشران در محل مصلی طی 10 روز حاضر بوده و با حضور نماینده حقوقی این وزارتخانه به تخلفات رسیدگی می‌کنند.