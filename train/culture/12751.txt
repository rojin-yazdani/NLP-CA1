عضو کمیسیون فرهنگی مجلس شورای اسلامی گفت :  رئیس جمهور باید فردی را برای وزارت ورزش به مجلس معرفی کند که دارای تخصص ،  تعهد  ،  التزام به ولایت مطلقه فقیه و دارای فکری خلاق و نواور باشد .به گزارش خانه ملت ،  حسن ملک محمدی در خصوص ملاک‌های لازم برای کاندیدای وزارت ورزش و جوانان اظهارداشت :  کسی که قرار است مسئولیت ورزش ،  تربیت بدنی وجوانان را بر عهده گیرد باید ورزشکار و ورزش شناس باشد با مسایل جوانان از نزدیک اشنا بوده و ملاک‌های لازمی که مقام معظم رهبری فرموده‌اند را داشته باشد .وی خاطرنشان کرد :  برخوردار بودن از روحیه با نشاط و پرکار که بتواند مطالبات نسل جوان را استیفا کند از فاکتورهای لازم برای وزیر ورزش و تربیت بدنی به شمار می‌اید .نماینده مردم دامغان در مجلس شورای اسلامی یاداورشد : کاندیدای وزارت ورزش و جوانان همچنین باید از حق جوانان به درستی دفاع کند  .عضو کمیسیون فرهنگی مجلس شورای اسلامی خاطرنشان کرد :  یکی از دلایلی که مجلس و ما نمایندگان را به این نتیجه رساند که باید سازمان تربیت بدنی به وزارت ورزش و جوانان تغییر کند بحث تعامل مسئول ومتولی ورزش و تربیت بدنی کشور بود که متاسفانه از تعامل سازنده‌ای برخوردار نبود .ملک محمدی تاکید کرد :  وزیر ورزش و جوانان باید پاسخگوی سئوال‌های نمایندگان مردم در مجلس که تبلور اراده مردم هستند باشد .وی اظهار امیدواری کرد :  رئیس جمهور همزمان وزرای ورزش و امورخارجه را در موعد مقرر برای کسب رای اعتماد به مجلس شورای اسلامی معرفی کند.