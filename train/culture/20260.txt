معاون رییس جمهور و رییس سازمان میراث فرهنگی ،  صنایع دستی و گردشگری گفت :  در حال پیگری دو پرونده در مورد اشیای عتیقه ایران مربوط به چغامیش و الواح هخامنشی از محاکم ذی ربط و بازگرداندن ان به کشور هستیم.به گزارش ایرنا ،  مسعود سلطانی فر در حاشیه پنجمین همایش شهر ایده ال در مورد شایعه اختلاف میان سازمان محیط زیست و میراث فرهنگی در خصوص جزیره اشوراده و اینکه در این زمینه به چه رویکرد مشترکی رسیده‌اید ،  گفت :  اختلافی میان ما وجود ندارد و اخیرا تفاهم نامه همکاری در این زمینه امضا کرده‌ایم ،  با همکاری دو بخش گردشگری را در این جزیره فعال خواهیم کرد.وی در مورد عتیقه‌های متعلق به ایران که اخیرا از کشور بلژیک به ایران اورده شده است و برنامه دولت یازدهم در مورد عتیقه‌های موجود ایران در سایر کشورها اظهار داشت :  دو پرونده مربوط به اموال تپه تاریخی چغامیش و دیگری الواح هخامنشی است که در حال پیگیری ان از امریکا هستیم.سلطانی فرگفت :  امیدواریم از طریق محاکم ذی ربط انها را پیگیری و حکم بازگرداندن به کشور را بگیریم اما اینکه چه میزان زمان برای ان باید صرف کرد مشخص نیست.چندی پیش گزارش‌هایی در رسانه‌ها در مورد واگذاری جزیره اشوراده منتشر شده بود .این جزیره در سال 81 به عنوان منطقه نمونه گردشگری معرفی شده بود و در سفر اخیر ریاست جمهوری به استان گلستان تصمیم به فعال شدن گردشگری اشوراده گرفته شد.پرونده گردشگری اشوراده مورد بازنگری قرار گرفت که در نهایت تفاهمنامه گردشگری اشوراده با سازمان محیط زیست امضا شد که با تغییر کاربری از ان به عنوان منطقه گردشگری استفاده شود.مجموعه اشیای عتیقه ایران اوایل دی ماه پس از رای دادگاه بلژک وارد ایران شد.349 قلم اموال میراثی ایران از بلژیک پس از 33 سال پیگیری ویک سال دیپلماسی فعال حقوقی از سوی سازمان میراث فرهنگی ،  صنایع دستی و گردشگری به ایران انتقال یافت.این اشیا که به کشور بازگردانده شد ،  متعلق به اواخر هزاره دوم و هزاره اول قبل از میلاد مسیح بوده و حدود 3 هزار سال قدمت دارد و به زودی این اموال در موزه ملی ایران در معرض دید عموم قرار خواهد گرفت.پنجمین همایش دو روزه شهر ایده ال امروز با حضور جمعی از شهرداران و مدیران عرصه شهری در مرکز همایش‌های بین المللی جزیره کیش برگزار شد.نمایشگاه شهر ایده ال نیز دوشنبه شب در محل نمایشگاه‌های بین المللی جزیره کیش افتتاح شد و تا یازدهم دی ماه میزبان بازدیدکنندگان است.