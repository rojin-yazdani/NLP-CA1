سایت بولتن بخش‌هایی از خاطرات ثریا اسفندیاری همسر شاه مخلوع را به مناسبت سالگرد کودتای28 مرداد منتشر کرده است. در بخش‌هایی از این مطلب که ثریا اسفندیاری مدعی شده اولین کسی است که ایده کودتا علیه مصدق را به شاه داده ،  امده است :  ما به پایگاه کوه کلاردشت نزدیک رامسر پرواز کردیم. اخبار تهران و دیگر پیام‌ها و گزارش‌ها را با استفاده از فرستنده نصب شده در کاخ سعد اباد دریافت می‌کردیم.رادیوی ما ساکت شد. مدت چهارده پانزده روز پیامی دریافت نکردیم. از شدت ناراحتی عصبی نتوانستیم لحظه‌ای بخوابیم. نیمه شب پانزدهمین روز بود که من از شدت ناراحتی از پا در امدم و به خواب رفتم و مجددا ساعت 4 بیدار شدم. در همان موقع شاه به اتاق من امده بود. با انکه می‌کوشید مثل معمول خودداری از خود نشان دهد ،  از مشاهده چهره‌اش حدس زدم که پیشامد ناخوشایندی روی داده است. شاه گفت :  ثریا !  نصیری و همراهانش را هواداران مصدق دستگیر کرده‌اند. ما باخته‌ایم. باید که هر چه زودتر در برویم. ثریا اسفندیاری در ادامه گفته است :  به رامسر رسیدیم. خدا را شکر ،  همه چیز رو به راه بود. ما توانستیم با دو اجودان و یک خلبان شخصی به سمت بغداد پرواز کنیم. نزدیکی‌های ظهر ،  مسجدهای بغداد را از پنجره‌های کابینمان مشاهده کردیم. ما از مقامات فرودگاه خواستیم که به ما اجازه فرود امدن بدهند. این درخواست موجب نهایت حیرت و شگفتی انها شد. ما خود را با شرایط درهم و برهم و گیج‌کننده‌ای رو به رو دیدیم که تاکنون در هیچ پروازی با نظیر ان برخورد نکرده بودیم. علت این امر از انجا ناشی می‌شد که پادشاه عراق ،  قبلا برای امر بازرسی به مسافرت کوتاهی رفته بود و هر لحظه در فرودگاه ،  انتظار فرود امدنش را داشتند. این است که انها طبیعتا از سر رسیدن یک هواپیمای ناشناخته و اعلام نشده دچار شگفتی و بدگمانی شدید شده بودند.از ما می‌پرسیدند :  شما کی هستید و چه می‌خواهید ?  اما شاه نمی‌خواست قصد خود را اشکارا بگوید. ما به انها نقص موتور را عنوان کردیم. انها در گوشه‌ای از زمین ،  اجازه فرود به ما دادند. پس از فرود امدن هواپیما کارکنان به سمت ما امدند لکن هیچکدام از انها ما را نشناختند. محمد رضا صفحه‌ای کاغذ از دفتر یادداشت خود در اورد و چند کلمه‌ای روی ان نوشت و انگاه درخواست کرد که محبت کنند و پیامش را به پادشاه خود برسانند. انها با بدگمانی تمام نگاهی به ما کردند و سپس ما را به کلبه کوچکی که حکم اتاق انتظار را داشت راهنمایی کردند. چند دقیقه بعد شاهد رسیدن ملک فیصل بودیم. گارد محافظش سر رسید. سپس او به سوی کاخ راه افتاد ،  غافل از انکه در چند متری ،  وی شاه و ملکه ایران به دنبال پناهگاه سیاسی‌اند.در ادامه ثریا و شاه با مهمان نوازی ملک فیصل مواجه می‌شوند و سپس به ایتالیا می‌روند. در رم اما سفیر ایران  ( ناظم نوری )  دوست داشت به مصدق وفادار بماند و حتی به استقبال شاه و ملکه هم نیامد. در ایران هم دکتر فاطمی نطق پرشوری علیه خاندان سلطنتی ایراد کرد که اخبار این نطق به شاه و ملکه می‌رسید. در این مقطع ملکه دورگه با صداقت تمام !  !  !  دین خود را به تاریخ ادا می‌کند : پس از شنیدن این جریان‌ها من هم ناامید شدم. من و شاه در این اندیشه بودیم که چه کار کنیم. شاه گفت :  ثریا !  ما ناگزیریم صرفه‌جویی کنیم. متاسفم از اینکه این را دارم به تو می‌گویم. من پول کافی ندارم ،  حتی به اندازه‌ای که بتوانیم مزرعه‌ای را برای خود بخریم یا کار مشابهی انجام دهیم. من پرسیدم :  دوست داری به کجا برویم ?  گفت :  شاید امریکا. هم‌اکنون مادر و خواهرم شمس انجا هستند و امیدوارم برادرانم هم به ما بپیوندند. گفتم :  منظورت این است که ما با هم زندگی خواهیم کرد ?  گفت :  بله !  چون از نظر اقتصادی به صلاح و صرفه ما خواهد بود.  … در سالن غذاخوری هتل اکسلسیور مشغول خوردن ناهار بودیم. گزارشگر جوان اسوشیتدپرس به جانب ما امد و با چهره‌ای پیروز و شاد برگه کاغذی را به ما تسلیم کرد. روی کاغذ نوشته بود :  سقوط مصدق -  گروه‌های سلطنتی تهران را کنترل می‌کنند -  نخست وزیر زاهدی در این‌چنین شرایطی من همیشه سعی می‌کنم ارام باشم اما شاه رنگش پرید تا انجا که کم مانده از خود بیخود شود. پس از چند لحظه ،  شاه مطلبی به شرح زیر بیان کرد که موجب ازدحام و سر و صدا در اطراف میز ما شد :  اگر این اخبار درست باشد ،  حکومت قانون به ایران بازخواهد گشت !  !  !  در ان صورت من و ملکه هر چه زودتر به میهن بازخواهیم گشت.