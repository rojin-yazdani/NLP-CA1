یک روزنامه المانی از زنده بودن دختر معمر قذافی که ادعا می‌شود در بمباران 1986 لیبی توسط جنگنده‌های امریکایی کشته شده ،  خبر داد.به گزارش پانا به نقل از دی ولت ،  در حمله‌ای که جنگنده‌های امریکایی در 14 اوریل 1986 به لیبی انجام دادند ،  دولت این کشور از کشته شدن حنا قذافی دختر خردسال دیکتاتور خبر داد. اکنون با گذشت نزدیک به سه دهه از ان حمله روزنامه المانی دی ولت از وجود شواهدی خبر می‌دهد که نشان از دروغ بودن این ادعا دارد. بر این اساس اسناد و شواهد محرمانه‌ای وجود دارد که بر زنده بودن حنا قذافی دلالت می‌کند. به نوشته این روزنامه خبر کشته شدن دختر قذافی در ان زمان با همان هدفی منتشر گشت که خبر کشته شدن پسر کوچک وی در حمله اخیر ناتو به طرابلس منتشر شده و هدف از ان بهره‌برداری تبلیغاتی از این خبر است. در حالی که تا پیش از حمله نیروی هوایی امریکا به لیبی در سال 1986 هیچ نشانه‌ای در داخل و خارج این کشور از وجود فردی به نام حنا قذافی وجود نداشته ،  مرگ دختر دیکتاتور این کشور تاکنون به عنوان یک راز نامکشوف به شمار می‌رفت.گفتنی است با انتشار خبر مرگ دختر قذافی در حمله امریکایی‌ها ،  مراسم مفصلی برای بزرگداشت وی در سراسر لیبی برگزار شده و قذافی از دخترش به عنوان شهید یاد کرده.