دبیر کل جامعه زینب معتقد است ،  مردم ما تجربه خوبی در انتخابات گذشته دارند و به بلوغ و درک سیاسی رسیده‌اند و این کمک شایانی به بهترین انتخاب از سوی مردم می‌کند .مریم بهروزی عضو جامعه زینب در گفت‌وگو با فردا با بیان اینکه احزاب و گروه‌های سیاسی در برگزاری انتخابات نقش بسیار موثر دارند ،  گفت :  با نزدیک شدن به دهمین دوره انتخابات ریاست جمهوری وظیفه سنگینی بر دوش احزاب می‌باشد. انها باید در فضای موجود مطالبات خود را بیان کنند به نحوی که حمایت ،  تبلیغ ،  اطلاع‌رسانی ،  تخریب چهره رقیب ،  بداخلاقی‌های سیاسی و ایجاد تشنج در این فضا و در جامعه انتخاباتی را رعایت کنند. حضور احزاب در انتخابات باعث بالا رفتن نشاط انتخابات خواهد شد .وی در ادامه یاداورشد :  اینکه برخی معتقدند صداوسیما به عنوان یک رسانه ملی جناحی عمل می‌کند نظر درستی نیست و انصاف نیست که در خصوص عملکرد رسانه ملی این طور قضاوت شود. دولت نهم اگر می‌خواست از این رسانه برای تبلیغات استفاده کند ،  چهار سال فرصت داشت. رسانه ملی که نمی‌تواند اقدامات و اخبار دولت را انعکاس ندهد. انعکاس اخبار دولت نهم دلیلی بر استفاده تبلیغاتی از رسانه ملی نیست .دبیرکل جامعه زینب همچنین با اشاره به نقش فعال مرم در برگزاری انتخابات در سی سال گذشته یاداور شد :  مردم ایران همیشه در لحظات حساس حضور داشتند و وظیفه خود را به خوبی انجام داده‌اند. در این مواقع نامزدهای انتخاباتی نیز باید توجه کنند که تنها به دادن شعار بسنده نکنند زیرا بعد از پیروزی در انتخابات باید پاسخگوی مردم باشند و در حل مشکلات انها نهایت تلاش خود را کنند .مریم بهروزی در ادامه تصریح کرد :  وظیفه اخلاقی نیز حکم می‌کند که رسانه‌ها ،  انصاف و عدالت را در انعکاس اخبار انتخاباتی به کار برند و به طور عادلانه اطلاع‌رسانی کنند. انها باید بر خود تکلیف کنند که در اطلاع‌رسانی امانتدار خوبی باشند و نه اینکه بیایند ،  روی گفته‌های نامزدهای انتخاباتی تحلیلی بگذارند که تاثیر جناحی و تخریبی داشته باشد و اگر رسانه اخلاق انتخاباتی را رعایت کند ،  در انتخابات ریاست جمهوری شاهد بداخلاقی سیاسی نخواهیم بود .وی در پایان تاکید کرد :  دقت در کارامدی نامزدها امری بسیار مهم است که رای دهندگان باید با در نظر گرفتن مصالح جامعه ،  به شناخت شخصیت‌هایی که در این انتخابات حضور پیدا می‌کنند توجه و صلاحیت انها را مورد بررسی قرار دهند.