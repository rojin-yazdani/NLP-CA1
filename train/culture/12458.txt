محمدرضا شجریان برای اجرا با گروه شهناز به قونیه می‌رود .شجریان در این باره به مهر گفت :  به اتفاق گروه شهناز و با افتخار در مراسم گرامیداشت مولانا در قونیه به روی صحنه می‌رویم و امیدواریم برنامه‌ای در شان این شاعر و عارف بزرگ ارائه کنیم .شجریان در حاشیه تمرینات گروه شهناز با اعلام اینکه نزدیک به سی و چند سال پیش در قونیه به اجرای برنامه پرداخته است ،  عنوان کرد :  این برای نخستین بار پس از انقلاب است که بنا به دعوت بنیاد بین‌المللی مولانا قرار است به‌مدت 4 شب در سالن مجموعه فرهنگی صدرالدین کنسرت برگزار کنیم .شجریان که این روزها در میان شوق و شور اعضای گروه شهناز به سرپرستی مجید درخشانی برای تمرین حضور می‌یابد درباره جزئیات برنامه گفت :  در این برنامه که در دستگاه شور ،  بیات ترک و همایون اجرا می‌شود علاوه بر استفاده از اشعار مولانا در تصنیف و اواز از اشعار حافظ و سعدی نیز در دیگر تصانیف استفاده شده است. جالب اینکه برای نخستین بار در ایران می‌توان بلیت‌های این کنسرت را تهیه کرد . این کنسرت 21 ،  22 ،  24 و 25 اذر در قونیه ترکیه برگزار می‌شود و تمدید نخواهد شد.