محمدعلی کشاورز ،  بازیگر باسابقه تئاتر ،  سینما و تلویزیون به‌علت شکستگی پایش دوباره در بیمارستان بستری شد.به گزارش ایسنا ،  این هنرمند باسابقه در حال حاضر در بخش ویژه بیمارستان اتیه مراحل درمان را سپری می‌کند. مسئول بخش ویژه در گفت‌وگو با ایسنا درباره وضعیت عمومی کشاورز توضیح داد :  وضعیت عمومی ایشان خوب است و قرار است جراحی شوند. به گفته او محمدعلی کشاورز از جمعه شب گذشته  ( 18فروردین‌ماه )  در این بخش بستری شده است.مسئول بخش ویژه بیمارستان اتیه درباره زمان عمل جراحی کشاورز گفت :  او باید ابتدا امادگی پیش از عمل را پیدا کند ،  البته خوشبختانه حال عمومی ایشان خوب است و به‌زودی جراحی می‌شوند. محمدعلی‌کشاورز متولد 26 فروردین 1309 در اصفهان است و از سال1327 با نمایش هیاهوی بسیار برای هیچ فعالیت بازیگری‌اش را اغاز کرد و در سال43 با فیلم شب قوزی وارد سینما شد.او تا به امروز ایفاگر نقش‌های ماندگاری در تاریخ سینما بوده است که ازجمله انها می‌توان به فیلم‌های خشت و اینه  ،  اقای هالو  ،  رگبار  ،  صادق‌کرده  ،  شطرنج‌باد  ،  کمال‌الملک  ،  مردی که موش شد  ،  کفش‌های میرزا نوروز  ،  مادر  ،  پول خارجی  ،  دلشدگان  ،  روز واقعه  ،  ناصرالدین شاه اکتورسینما  ،  خسوف  ،  زیردرختان زیتون و غزال و مجموعه‌های تلویزیونی هزاردستان  ،  افسانه سلطان وشبان  ،  سربداران  ،  گرگ‌ها  ،  پدرسالار و روشن‌تر از خاموشی اشاره کرد.کشاورز در سال‌86 پس از 11سال دوری از سینما در فیلم فرزند صبح بهروز افخمی در نقش مرحوم علی‌اکبر معلم دامغانی  ،  یکی از دوستان حضرت امام ( ره )  به ایفای نقش پرداخت. محمد علی کشاورز چند ماهی بود که به‌دلیل شکستگی لگن در خانه استراحت می‌کرد.