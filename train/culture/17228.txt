معاون سلامت وزارت بهداشت ،  درمان و اموزش پزشکی کشور گفت :  33 نفر در کشور تاکنون بر اثر ابتلا به بیماری انفلوانزای نوع A جان خود را از دست داده‌اند .به گزارش فارس ،  حسن امامی رضوی عصر امروز در حاشیه مراسم معارفه رئیس جدید دانشگاه علوم پزشکی لرستان در جمع خبرنگاران اظهار داشت :  مهم‌ترین اصل در زمینه مقابله و پیشگیری از بیماری انفلوانزای نوع ا ،  رعایت نکات بهداشتی مرتبط است .امامی رضوی گفت :  2 هزار و 153 نفر در کشور مورد ازمایش این بیماری قرار گرفته‌اند که البته این رقم نمایانگر تعداد مبتلایان به انفلوانزای نوع ا نیست .وی اظهار داشت :  شیوع انفلوانزا نوع ا با اغاز فصل پاییز در کشور اوج گرفته و موجب تعطیلی برخی از کلاس‌ها و تعدادی از مدارس کشور شده است .معاون سلامت وزارت بهداشت ،  درمان و اموزش پزشکی کشور تصریح کرد :  با تدابیر و همکاری وزارت بهداشت ،  اموزش و پرورش و دستگاه‌های مربوطه ،  موج اول شیوع این بیماری در کشور افت چشمگیری کرده است .امامی رضوی گفت :  در همین ارتباط 260 میلیارد ریال اعتبار برای تجهیز تخت‌های ویژه بیماران مبتلا به انفلوانزای نوع A اختصاص داده شده است .وی دلیل کاهش واکسن انفلوانزای فصلی در کشور را نیز خرید و مصرف بیش از انتظار مردم به منظور پیشگیری از ابتلا به بیماری انفلوانزای نوع ا عنوان کرد .وی گفت :  بسیاری از مردم برای جلوگیری از ابتلا به انفلوانزای نوع A اقدام به تزریق واکسن انفلوانزای فصلی می‌کنند که این امر در جلوگیری از مبتلا شدن به این بیماری کاملا بی اثر است .معاون سلامت وزارت بهداشت ،  درمان و اموزش پزشکی گفت :  باید شاخص‌های بهداشتی تک تک مورد توجه قرار گیرد .امامی رضوی در خصوص انتظاراتی که از نظام مراقبت‌های بهداشتی اولیه وجود دارد ،  گفت :  اساس کار ما این است که این نظام را تقویت ،  تجهیز و بازسازی کنیم و در بستر ان پزشک خانواده و نظام ارجاع را تکمیل و نواقص ان را رفع کنیم .معاون سلامت وزارت بهداشت ،  درمان و اموزش پزشکی گفت :  باید خدمات در لرستان به سطح دو و سه برسد چراکه امکانات در این استان فراهم و بستر مهیاست .وی در خصوص عدالت در سلامت یاداور شد :  در حوزه بهداشت شاخص‌های قابل توجهی رشد کرده ،  اما دسترسی به این خدمات باید به یک سطح در اختیار مردم قرار گیرد .امامی رضوی تصریح کرد :  امروز برخی امکانات و مراقبت‌های بهداشتی اولیه چنان رشد داشته که این امکانات برای همه مردم و حتی در مناطق روستایی قابل دسترسی است .وی با بیان اینکه باید شاخص‌های بهداشتی تک تک مورد توجه قرار گیرد ،  خاطرنشان کرد :  همانگونه که به مادران باردار توجه وی‌ژه شده تا در این راستا مرگ و میر به حداقل برسد باید به مرگ و میر نوزادان نیز توجه شود تا حتی یک نوزاد به دلیل عدم رسیدگی و مشکلات بهداشتی از بین نرود .وی با اشاره به بیماری‌های واگیردار و غیر واگیر افزود :  باید سبک زندگی مردم تغییر کند و با بیماری‌هایی که به سمت بیماری‌های غیر واگیر می‌رود مورد دقت بیشتری قرار گیرد .وی اظهار داشت :  مردم نباید از این بیماری‌ها غافل شوند و با حفظ بهداشت و مراقبت از خود ما شاهد کاهش این بیماری‌ها باشیم.