بینندگان سریال تلویزیونی حریم سلطان از این پس باید این سریال را با زیرنویس فارسی و یا به زبان اصلی ببینند چون دوبلورهای این سریال که در ایران اقدام به دوبله این سریال می‌کردند دستگیر و برای انجام مراحل قضایی راهی بازداشتگاه شده اند.به گزارش خبرنگار سینماپرس ،  مجموعه حریم سلطان  ،  یکی از مجموعه‌های ماهواره‌ای است که طی مدت نمایش توانسته مخاطبان بسیاری را در ایران جذب کند. این سریال که با دوبله فارسی در یکی از شبکه‌های ماهواره‌ای نمایش داده می‌شود ،  داستان حکومت سلطان سلیمان یکی از پادشاهان عثمانی را روایت می‌کند که درگیر مسائل روزمره کاخ و همسران خود است.شاید یکی از دلایل جذب مخاطب ایرانی به این مجموعه ،  دوبله نسبتا مناسب ان در مقایسه با دیگر سریال‌هایی است که در شبکه‌های ماهواره‌ای پخش می‌شد.شنیده‌ها حاکی از ان است ،  با توجه به اینکه این سریال در ایران دوبله می‌شود ،  تعدادی از صداپیشگان مجموعه حریم سلطان و به خصوص صداپیشه شخصیت سلطان سلیمان مدتی پیش در ایران دستگیر شده و به زندان منتقل شده اند.