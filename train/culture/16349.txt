یکی از اهالی چچن برای رسیدن به شهر مکه و انجام حج ،  پنج هزار کیلومتر را پای پیاده طی کرده است .به نوشته جمهوری  ،  روزنامه اینترنتی ایزوستیا در شماره دیروز خود می‌نویسد ،  حاجی ابوبکر که نذر کرده بود پیاده به مکه برود ،  از طریق ترکیه سوریه و اردن راه خود را اغاز کرد و هر روز بدون توقف کیلومترها راه می‌پیموده است .وی معتقد است خواندن ایات قران در طول مسیر به وی نیرو می‌داده است. علاوه بر این ،  اهالی کشورهایی که وی از انها عبور کرده ،  خیلی به وی کمک کرده‌اند و برخی از انها با خودروهایشان وی را تا مرز همراهی می‌کرده‌اند ،  اما وی به پیشنهادهای مکرر انها برای سوار شدن پاسخ منفی می‌داده است .حاجی ابوبکر تاکید می‌کند که می‌خواسته نذر خود را حفظ کند و مانند اجدادش پای پیاده به مکه برسد .گفتنی است ،  بر اساس گزارش رسمی مقامات عربستان امسال دو میلیون نفر مسلمان به حج رفته‌اند که 20 هزار نفرشان مسلمانان روسیه هستند.