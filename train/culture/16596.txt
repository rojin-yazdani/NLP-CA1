تهیه کننده مجموعه تلویزیونی در حاشیه درباره شایعه پرداخت هزینه ساخت این سریال از سوی وزیر بهداشت برای پخش نشدن ان را شایعه دانست و تکذیب کرد. حمیدرضا مهدوی تهیه کننده مجموعه تلویزیونی در حاشیه در گفت‌و گو با خبرگزاری فارس درباره جزییات فاز دوم این سریال گفت :  خوشبختانه فاز اول در حاشیه با استقبال خوبی از سوی مخاطبان مواجه شد و ما در تدارک ساخت فاز دوم ان هستیم.وی افزود :  به زودی کار نگارش فاز دوم در حاشیه اغاز شده و هم زمان دکورهای مربوط به این بخش ساخته می‌شود و در سریع‌ترین زمان ممکن کار تصویربرداری را اغاز می‌کنیم.مهدوی همچنین در پاسخ به این پرسش فارس که چندی پیش مطلبی منتشر شده بود که وزیر بهداشت به منظور جلوگیری از پخش سریال قصد داشته تمام هزینه‌های تولید ان را یکجا پرداخت کند تا در حاشیه به انتن نرسد ؛  این موضوع چقدر صحت دارد ،  تصریح کرد :  این مطلب به هیچ وجه صحت ندارد و بنده ان را تکذیب میکنم. یکی از رسانه‌ها در مصاحبه‌ای که با اقای خشایار الوند از نویسندگان سریال داشته ،  شیطنت کرده و این جمله را به نقل از او گفته است.وی گفت :  نه در شان ریاست محترم رسانه ملی و نه در شان وزیر محترم بهداشت است که چنین نقل قول‌هایی به ایشان نسبت داده شود. خوشبختانه در حال حاضر تعامل خوبی وجود دارد و امیدوارم این تعامل در فازهای بعدی هم به خوبی ادامه پیدا کند.