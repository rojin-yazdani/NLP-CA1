جام جم انلاین نوشت : سودای پیدا کردن نسخه‌های خطی ،  اصیل و قدیمی از کتب مختلف ،  بخصوص کتب مقدس دینی ،  انچنان قوی است که بسیاری را به این شهر و ان شهر و حتی این کشور و ان کشور می‌کشاند. نسخه‌شناسان بسیاری در کشورهای مختلف هستند که عمر خود را برای یافتن نسخه‌های منحصربه فرد می‌گذرانند و ثمره زندگی انان همان نسخه‌هایی است که می‌یابند.این کار برای انان جدای از ماجراجویی و هیجان ،  ممکن است درامدهای زیادی هم به همراه داشته باشد ؛  چراکه وقتی به نسخه‌ای منحصر به فرد دست یابند ،  می‌توانند ان را به قیمت‌هایی بسیار نجومی بفروشند یا با سپردن به‌موزه‌ای ،  برای خود شهرتی دست و پا کنند.حالا تصور کنید یک جوان یمنی در میان کوه‌های جنوب شهر الضایع غاری می‌بیند و در ان غار یک نسخه قدیمی از قران کریم را پیدا می‌کند که متعلق به سال 200 هجری قمری است ؛  ان طور که پایگاه خبری المنار نوشته این قران که در شرایط مومیایی قرار گرفته بود ،  دارای یک جلد چرمی است و حروف این نسخه قدیمی از قران بدون نقطه است.در صفحه اول این نسخه از قران کریم نوشته است :  نوشته شده به دست الفقر الی الله 200 هجری که نشان می‌دهد این نسخه قران قدیمی‌ترین نسخه از کلام‌الله مجید است.تحقیقات اولیه هم نشان می‌دهد این نسخه واقعی و اصیل است و انچه که در ان نوشته شده است ،  صحت دارد.همچنین گفته شده در کنار این نسخه از قران کریم یک قبضه شمشیر برنجین وجود داشته که روی ان به خط عربی نوشته شده ذی الفقار .جالب است که بسیاری به این جوان یمنی پیشنهاد خرید این نسخه از قران کریم را داده‌اند که یکی از این پیشنهادها 12 میلیون ریال یمنی معادل 56 هزار دلار بوده است که البته وی این پیشنهاد را رد کرده است.حالا یافتن این نسخه در صورتی که اصیل بودن و قدمتش محرز شود ،  مباحث مربوط به نسخه‌های یافت شده از قران کریم در طول تاریخ را هیجان‌انگیزتر می‌کند.