فایننشال تایمز  ،  چاپ لندن  ،  نوشت سازمان مجاهدین خلق  (  گروهک تروریستی منافقین  )   ،  که در امریکا به تروریستهای محبوب واشنگتن مشهور شده  ،  به شخصیت‌های امریکایی پول می‌دهد تا از این سازمان حمایت کنند. به گزارش واحد مرکزی خبر  ،  این روزنامه در شماره امروز خود در اینترنت در مقاله‌ای به قلم انا فیفیلد نوشت  ،  یک گروه مسلح ایرانی که هزاران ترور را در کارنامه خود دارد در چارچوب تلاش‌های لابیگری خود میلیون‌ها دلار خرج می‌کند تا از فهرست سازمان‌های تروریستی خارجی در امریکا خارج شود. این گروه برای این کار  ،  گروهی از شخصیت‌های برجسته امنیت ملی امریکا را با پول به خدمت گرفته است تا روابط ان را باامریکا بهتر کنند.روزنامه فایننشال تایمز مطلع شده است که دهها مقام سابق امریکایی از طیف‌های سیاسی مختلف  (  از جان بولتون محافظه کار گرفته تا هاوارد دین لیبرال  )  دهها هزار دلار برای حمایت از این گروه دریافت کرده‌اند .این گروه همچنین اکین گامپ استراوس هائراند فلد Akin Gump Strauss Hauer &amp  ;  Feld  ،  از موسسات لابی  ،  را برای متقاعد کردن اعضای کنگره امریکا به حمایت از تلاش‌های این گروه استخدام کرده و چندین اگهی بیش از یکصد هزار دلاری نیز در روزنامه‌ها منتشر کرده است. قرار است ماه اینده وزارت امور خارجه امریکا نظر خود را اعلام کند.برخی از تحلیلگران امور ایران در امریکا  ،  این گروه را تروریست‌های محبوب واشنگتن نام گذاشته اند.رودی جولیانی  ،  شهردار سابق نیویورک  ،  جیم جونز  ،  مشاور سابق امنیت ملی باراک اوباما  ،  وسلی کلارک  ،  ژنرال بازنشسته ارتش و تام ریج  ،  نخستین وزیر امنیت داخلی امریکا از دیگر کسانی هستند که با پول  ،  طرفدار سازمان مجاهدین شده‌اند ومی گویند باید اسم انهارا از فهرست تروریستها خارج کرد .این گروه در ایران به منافقین مشهور است ومردم خاطرات تلخ هزاران ترورخونینی که این گروه انجام داده وبه خصوص همکاری نظامی اطلاعاتی انها با صدام رئیس جمهور سابق عراق در جنگ هشت ساله با ایران را فراموش نمی‌کنند.لی همیلتون  ،  رئیس دموکرات سابق کمیته روابط خارجی مجلس نمایندگان امریکا  ،  و مایکل موکیسی  ،  دادستان کل امریکا در دوره دوم ریاست جمهوری جرج دبلیو بوش  ،  هر دو به فایننشال تایمز گفتند برای سخنرانی در گردهمایی‌های این گروه پول دریافت کرده اند.جان بولتون  ،  نماینده سابق امریکا در سازمان ملل  ،  گفت  :  گرفتن پول  (  از منافقین  )  برای حمایت از انها مسئله‌ای نیست.