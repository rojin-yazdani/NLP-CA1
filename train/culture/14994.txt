بانی فیلم نوشت :  عبدالرضا کاهانی خاطرنشان کرد که رضا عطاران به همراه همسرش در این فیلم بازی کرده و برخوردهای بدنی مشکلی ایجاد نکرده است.فیلم سینمایی استراحت مطلق با اصلاحاتی از سوی وزارت ارشاد مواجه شد. این کارگردان قبل از جشنواره فیلم فجر در نشستی با اعتراض به عدم حضور فیلم در جشنواره فجر تاکید کرد که فیلم با اصلاحاتی مواجه شده است و نمی‌تواند یک دقیقه از فیلم را کم کند.مشخص شد فیلم به دلیل زمان کوتاهش امکان کوتاه شدن ندارد اما اصلاحات به گونه‌ای است که باید انجام شود و زمان فیلم با این اصلاحات کم خواهد شد. پس از جشنواره فیلم فجر کاهانی برای اینکه فیلمش را به اکران بسپارد ،  بخشی از اصلاحات فیلم را که از سوی ارشاد به فیلم داده شده بود انجام داد. به دلیل برخوردهای بدنی نیز کاهانی در ابتدای فیلم این نکته را متذکر می‌شود که رضا عطاران به همراه همسرش در این فیلم به ایفای نقش می‌پردازد.عبدالرضا کاهانی از فیلمسازانی است که همواره در برابر اصلاحات وزارت ارشاد مقاومت کرده است.