عضو شورای مرکزی فراکسیون اصولگرایان مجلس دلایل استعفای روح الله حسینیان از نمایندگی مجلس را تشریح کرد .علی اصغر زارعی نماینده مردم تهران و عضو شورای مرکزی فراکسیون اصولگرایان مجلس شورای اسلامی در گفت‌وگو با خبرگزاری فارس با تشریح علل درخواست استعفای روح‌الله حسینیان از نمایندگی مجلس ،  وی را شخصیتی فعال ،  مؤثر ،  انقلابی و مورد علاقه نمایندگان دانست و درخصوص استعفای این نماینده ،  گفت :  استعفای حجت‌الاسلام حسینیان به منزله اعتراض وی به برخی عملکردهای مجلس و مسئولان اجرایی در مماشات با جریان‌های به‌اصطلاح اصلاح‌طلبانه و بی‌توجهی به معیارها بعضا مغایر با مسیر خط امام  ( ره )  و رهبری است .وی افزود :  مردم ما در انتخابات مجلس هشتم و با حضور حماسی در انتخابات ریاست جمهوری دهم ،  انتظارات خاصی را برای حل مشکلات و اعتلای ارزش‌ها و تداوم جریان اصولگرایی مطالبه کردند که این امر مستلزم تلاش و استفاده از ظرفیت قابل‌توجه نمایندگان به ویژه طیف اکثریت اصولگرایان ،  به عنوان نمادی از قدرت ملی و سیاسی در کشور است .زراعی با تاکید براینکه عملکرد قریب به یکسال و نیم گذشته مجلس نشانگر ان است که نه فقط این قوه از همه توانایی‌هایش به خوبی استفاده نکرده ،  بلکه در مواردی با بی‌تدبیری و گاهی با سکوت و حتی در مواقعی با نوعی جانبداری غیرمستقیم و تضعیف جریان اصولگرایی مواجه بوده است ، گفت :  نسبت به ایفای نقش اثرگذار مجلس در شرایط مختلف چه قبل و چه بعد از انتخابات ،  پرداختن به حواشی جریان فتنه و غفلت از علل و عوامل اصلی و جریان سازماندهی شده در این زمینه ،  بخش‌هایی از ضعف‌های اساسی مجلس کنونی به شمار می‌رود .وی تصریح کرد :  عملکرد هیئت رئیسه فراکسیون اصولگرایان مجلس در سال اول بارها مورد اعتراض بسیاری از نمایندگان ملت قرار گرفت و روند کنونی عملکرد هیئت رئیسه این فراکسیون چندان قابل قبول نمایندگان اصولگرا نیست .عضو شورای مرکزی فراکسیون اصولگرایان مجلس با بیان اینکه در برخی از پست‌های اجرایی در دولت افرادی منصوب شده‌اند که عملکرد انان پرهزینه و سابقه کاری و مدیریتی انان تناسبی با شعارهای دولت دهم ندارد ،  افزود :  حضور این افراد در دولت ،  امکان تحقق اهداف و انتظارات مردمی را با مشکل روبرو ساخته و متاسفانه برخی تذاکرات در این زمینه تاکنون راه به جایی نبرده است .وی گفت :  استعفای حسینیان تلنگری است که به برخی مسئولان در قوای کشور که باید متعهد به ارمانها و ارزشها ،  جریان اصولگرایی ،  خط امام  ( ره )  ،  نظام اسلامی ،  ولایت فقیه و انتظارات مردم حزب‌الله باشند که در صورت توجه به مبانی و حرکت درست در مسیر انقلاب هیچ توطئه‌ای بر درخت تنومند انقلاب خدشه وارد نمی‌کند و غضب دشمنان و عوامل داخلی انان متوجه خودشان خواهد شد .زارعی افزود : اقای حسینیان نقش خویش را در نامه‌اش کم ارزیابی کرده است ؛  این در حالی است نمایندگان مجلس بارها شاهد حضور و نقش ارزشمند وی در صحنه‌های مختلف بوده‌اند .وی درخواست استعفای حسینیان از نمایندگی را برای نمایندگان مجلس غیر قابل قبول خواند و ابراز امیدواری کرد که وی با عزم بیشتر به مسئولیت خود در مجلس هشتم ادامه داده و مسئولان کشور نیز به توصیه‌ها و مشورت‌های خیرخواهانه و دلسوزانه وی و بسیاری دیگری از نمایندگان مجلس توجه ویژه‌ای داشته باشند.