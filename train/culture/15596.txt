هزاران گردشگر برای گذراندن ایام کریسمس در جایی که گفته می‌شود محل تولد عیسی مسیح  ( ع )  است ،  در شهر بیت‌لحم واقع در کرانه باختری جمع شدند.به گزارش ایسنا ،  به نوشته روزنامه دیلی میل ،  انتظار می‌رود حدود 90 هزار تن برای شرکت در مراسم ویژه کریسمس به این شهر فلسطینی در کرانه غربی سفر کنند.از جمله این مراسم حضور در مراسم عشای ربانی در نیمه شب در کلیسای المهد است که گفته می‌شود عیسی مسیح  ( ع )  در انجا متولد شده است. این منطقه 1700 سال قبل به کلیسا تبدیل شد.در بیرون ساختمان این کلیسا و در میدان مرکزی شهر ،  درخت کریسمس 15 متری قرار داده شده که محلی مناسب برای جشن و پایکوبی جهانگردانی است که به این شهر سفر کرده‌اند.کلیسای المهد یکی از مقدس‌ترین مکان‌ها برای مسیحیان است. این کلیسا از سوی سنت ژوستین در قرن دوم به عنوان زادگاه عیسی مسیح ( ع )  شناسایی شد. کلیسای اولیه در 333 پس از میلاد مسیح توسط امپراتور کنستانتین تکمیل شد. این کلیسا در اوایل قرن ششم میلادی بر اثر اتش سوزی تخریب شد اما بار دیگر در حد فاصل سال‌های 527 تا 565 تحت حکومت امپراتور ژوستینین بازسازی شد.امروز این کلیسا تحت کنترل کلیسای ارمنی ،  کلیسای کاتولیک و کلیسای ارتودوکس یونان است.ویکتور بطارسه ،  شهردار شهر بیت لحم ابراز امیدواری کرده که این جشن‌ها بتواند فلسطینیان را به رویایشان در مورد تشکیل یک کشور مستقل نزدیک کند.وی گفت :  با شرکت در مراسم کریسمس امیدواریم که در اینده نزدیک این حق را داشته باشیم تا کشور دموکراتیک و سکولار فلسطین را در سرزمین فلسطینیان ایجاد کنیم. شاید به همین دلیل است که این کریسمس ،  کریسمسی ویژه و منحصر به فرد است.بسیاری از ساکنان بیت لحم نسبت به شکست در دستیابی به توافق صلحی بین اسرائیل و فلسطین ابراز نگرانی کرده‌اند.رژیم صهیونیستی با ایجاد موانع و ایست‌های بازرسی راه‌های ورودی به شهر را تحت کنترل دارد. ساکنان بیت لحم می‌گویند موانع ایجاد شده در اطراف این شهر ،  بر زندگی انها تاثیر گذاشته است.برخی ،  محدودیت‌های اعمال شده از سوی رژیم صهیونیستی را مهمترین عامل خروج مسیحیان از بیت لحم می‌دانند.در سال‌های اخیر در بیت لحم نگرانی‌های امنیتی و همچنین نصب حصار توسط رژیم صهیونیستی که یک دیوار بلند هشت متری است و شهر را از بیت المقدس جدا می‌کند ،  بسیاری را از شرکت در این مراسم منصرف کرده است.