دیکتاتور لیبی در اظهاراتی مضحک با ادعای اینکه شبکه القاعده قرص‌های روان گردان در اختیار مردم معترض قرار می‌دهد ،  مدعی شد از سال 1977 تا کنون هیچ قدرتی ندارد و مقامش مثل ملکه انگلیس تشریفاتی است.به گزارش خبرگزاری مهر به نقل از شبکه تلویزیونی العربیه ،  معمر القذافی در گفتگوی تلفنی با شبکه تلویزیون رسمی لیبی در تلاش برای مخدوش کردن وجهه مردم مسلمان لیبی که از 43 سال حکومت سراسر ظلم و خفقان و استبداد و سرکوب وی به ستوه امده وعلیه وی قیام کرده‌اند ،  مدعی شد  :  القاعده در ورای اعتراضات اخیر مردمی در لیبی قرار دارد.وی شبکه القاعده را به تلاش برای تشکیل حکومت اسلامی در لیبی متهم و ادعا کرد  :  القاعده قرص‌های روان گردان در اختیار معترضین شهر الزاویه قرار می‌دهد و انها را به اعتراضات خیابانی تشویق می‌کند.دیکتاتور لیبی از کشته شدن نیروهای امنیتی لیبی وابسته به خود ابراز تاسف کرد و به خانواده‌های قربانیان تسلیت گفت.وی با ادعای اینکه مسئول تخریب و نابودی کشور لیبی نیست ،  خطاب به مردم گفت :  اگر می‌خواهید در چنین اوضاع ناارامی زندگی کنید ازادید و اگر به دنبال کشتن یکدیگر هستید این کار را انجام دهید.قذافی همچنین ادعا کرد :  من از سال 1977 از قدرت کناره گیری کرده‌ام و قدرت من جنبه تشریفاتی دارد. وی از مردم شهر الزاویه خواست که برای مقابله با معترضین به خیابان‌ها بیایند و اگر مردی وجود ندارد زنان به این اقدام مبادرت بورزند.وی در ادامه در تلاش برای منصرف کردن مردم لیبی از ادامه قیام خود علیه رژیم دیکتاتوری‌اش مدعی شد امریکا می‌خواهد به بهانه مبارزه با القاعده در لیبی دخالت کند.ادعاهای مضحک قذافی به اینکه مسئول کشتار مردم نیست ،  در حالی است که رژیم وی هزاران مزدور مسلح را از کشورهای فقیر افریقا به شهرهای لیبی اورده است تا مردم معترض را قتل عام کنند و هم اکنون مزدوران مسلح و نیروهای ویژه وی به مردم شهر الزاویه حمله می‌کنند.