بررسی و تصویب قانون بودجه کل کشور در روزهای اخیر ،  برای کارشناسانی که شب و روزشان در یک ماه گذشته وقف بررسی و تقویت این لایحه پر پیچ و خم و هزار تو شده بود ،  در کنار نشاط و خوشحالی‌ها ،  افسوس‌هایی هم به همراه داشت.فصل بودجه برای کارشناسان پارلمانی از ان جهت فصلی اشناست که فشار و استرسی فشرده و متراکم در یک دوره دوهفته‌ای سال‌هاست همدم روزهای بهمن و اسفندشان شده است.جمعی از بروبچه‌هایی که در عین شادابی و جوانی با دانش و تجربه به بررسی مواد و ردیف‌های لایحه می‌پردازند و حاصل سال‌ها تحقیق و پژوهش را در جابجایی کلمه و عبارتی ،  پیشنهاد کم یا زیاد شدن رقمی و حذف و اضافه شدن ردیفی و برنامه‌ای خلاصه می‌کنند.اهل فن می‌دانند که بررسی بودجه ،  انقدرها دقیق و پیچیده هست که جز کارشناسان ویژه و توانمند نمی‌توانند وارد شوند و به همین دلیل کسانی وارد این عرصه می‌شوند که انگیزه‌ای جز برداشتن باری از دوش کشور و کاستن رنجی از مردم ندارند وگرنه چه بسا که تاکنون همچون بسیاری از همکلاسی‌ها و هم‌رشته‌ای‌هایشان سرگرم دنیایشان شده بودند و هیچ وقت سوادشان به اینجاها قد نمی‌داد که در زمانی کوتاه کارهای بزرگ را به سرانجام برسانند.در دو هفته‌ای که مجلس فرصت بررسی و اظهارنظر دارد ،  لایحه بودجه را باید با قوانین بالادستی  ( قانون اساسی ،  قانون برنامه )  و سیاست‌های کلی نظام تطبیق‌دهی تا ردیف‌ها هم جهت با این اسناد باشند.هر برنامه در ردیفی که در لایحه می‌اید علی‌القاعده ،  تحقق سیاست و یا اجرای قانونی را هدف قرار می‌دهد وگرنه در منظومه اداره کشور برنامه‌ها و فعالیت‌ها همدیگر را تکمیل نمی‌کنند تا به اهداف نهایی برسند. این فرایند ،  به درک دقیق سیاست‌ها و برنامه‌ها نیاز دارد تا بتواند به تطبیق لایحه و ردیف‌های ان با سیاست‌ها و قوانین کلان بپردازد.از طرف دیگر قانون بودجه که قانونی یکساله و باید بر اساس دخل و خرج‌های مشخص باشد ،  با شاخص‌های فنی همچون امکان‌پذیری اجرا در یکسال ،  ظرفیت‌های دستگاه مجری ،  ظرفیت‌های ملی و محیطی ،  اثار و تبعات اجتماعی ،  اقتصادی و سیاسی و اولویت برنامه‌های پیشنهادی دولت مورد بررسی و ارزیابی قرار می‌گیرد تا نمایندگان تمامی ابزارهای علمی و کارشناسی را برای هر اظهارنظری داشته باشند اگرچه خواست همه حل سریع مسائل جامعه و نیل به رفاه و پیشرفت است اما ،  اگر به ظرفیت‌ها و توانمندی‌ها توجه نداشته باشی هیچوقت به مقصد اول هم نمی‌رسی. رهرو باید به توان بدنی ،  طول مسیر ،  امکانات موجود توجه داشته باشد و از قدم اول با برنامه حساب شده حرکت کند و گرنه انرژی محدود و راه طولانی و امکانات کم چگونه او را به مقصد می‌رساند. چه بسیار که در کشاکش مطالعات و بررسی‌ها بر سر برنامه‌ای ،  هماهنگی ردیفی با قوانین دیگر و حتی عدد و رقمی بحث‌ها و مناظراتی درمی‌گیرد تا بتواند نقدی قابل دفاع‌تر و دقیق‌تر را به مجلس تحویل دهد. این روزها ،  گاه اظهارنظرهایی به سوی این افراد کم ادعا و مظلوم روانه می‌شود که از دایره انصاف به دور است.این روزها اگر سخن پیر قافله سالارمان که ما مامور به وظیفه‌ایم نه به نتیجه جان بروبچه‌های محقق و پژوهشگر را ارامش نمی‌داد ،  چه بسیار بود بار خستگی و عرق سردی که به رخسارشان خشک می‌شد.منزلت کارشناسان امری ورای قبض و بسط‌های روزمره سیاسی و جناحی است. چنانکه بسیاری از نمایندگان کمیسیون تلفیق اذعان دارند در مورد متعددی همچون تغییر عوارض شهرداری‌ها ،  هدفمندساز یارانه‌ها ،  فروش اوراق مشارکت در سرمایه‌گذاری نفتی ،  تعرفه‌های حمایتی از بخش کشاورزی بین نظر کارشناسان و رئیس مرکز اختلافات جدی وجود داشت که این نشان دهنده غلبه نظر کارشناسی در این مرکز پژوهشی است.البته نظر کارشناسی هم وحی منزلی نیست که قابل نقد نباشد و یقینا در این نقد برکات زیادی نهفته است. به شرط انکه با زبان کارشناسی و نقد متقابل کارشناسانه همراه باشد.