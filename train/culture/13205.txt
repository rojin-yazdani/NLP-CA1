برلین - مشاهده فروشگاههای یک یورویی طی ماه‌های اخیر در اغلب محله‌های شهرهای المان عادی شده است و تقریبا دیگر هیچ محله و خیابان بزرگی را نمی‌توان یافت که در ان شعبه‌ای از این فروشگاهها برپا نشده باشد. این فروشگاههای زنجیره‌ای که به نظر می‌رسد با بحران اقتصادی نیز رابطه مستقیمی دارند  ،  از فروشگاههای ارزان فروش دراین کشور محسوب می‌شوندکه مالکان انها باگسترش این بحران به سود نسبتا قابل توجهی دست می‌یابند. فروشگاههای یک یورویی که اکنون به یکی از محبوبترین فروشگاههای ارزان برای مشتریان تبدیل شده‌اند ،  برخلاف گذشته مملو از مشتریانی هستند که قصد دارند تا در این شرایط بحران اقتصادی اجناس مورد نیاز خود را به ارزانترین قیمت بدست بیاورند. در این فروشگاهها بیشتر از همه ، افراد طبقات متوسط ، پایین ومهاجرینی دیده می‌شوند که در جستجوی کالاهای مورد نیاز خود در حال زیر و رو کردن اجناس موجود در انها هستند. تدی یکی از این فروشگاههاست که به گفته چند روز قبل یکی از مدیران ان ، قصد دارد تا تعداد شعبه‌های خود را تا سال ‪ 2012‌به ‪ 1430‌عدد برساند.حتی احتمال راه اندازی شعبه‌هایی از ان در دیگر کشورهای اروپایی هم وجود دارد. مشتریان جنس‌های مورد نیاز خود را در این فروشگاه به قیمت ارزان تهیه می‌کنند . در حالیکه این جنس‌ها در خارج از این فروشگاه به قیمت بالاتری فروخته می‌شوند. یک پیرزن ترکیه‌ای الاصل که در حال خرید از یکی از این فروشگاهها بود  ،  در باره علت خرید از این فروشگاهها به خبرنگار ایرنا گفت : در این فروشگاهها همیشه می‌توان اجناس مورد نیاز را به قیمت پایین خرید. وی که به گفته خود همسرش درامد کمی داشته و فرزندان زیادی نیز دارد ،  ادامه داد :  ما نمی‌توانیم جنس‌هایی را که نیاز داریم به قیمت‌های بالا تهیه کنیم باید انها را با قیمت پایین بخریم. به گفته وی اجناس این فروشگاهها اگرچه از کیفیت بالایی برخوردار نیستند ،  ولی نیاز طبقات متوسط به پایین را براورده می‌کنند. مدیر یکی از این فروشگاهها اخیرا با بیان اینکه سود فروشگاهش از دو سال پیش به طور مرتب در حال افزایش است ،  گفته بود  :  در این فروشگاهها قیمت همه چیز از ‪ 50‌سنت شروع می‌شود و تا ‪5‌یورو می‌رسد. به گفته راینر شاوم ،  المانی‌ها نیز از این فروشگاهها استقبال می‌کنند و هر هفته شعبه جدیدی از انها باز می‌شود . حتی این فروشگاهها در اماکنی که موقعیت تجاری خوبی دارند ،  نیز شعبه دایر می‌کنند. طبق گفته این مدیر ، برنامه گسترش فروشگاههای ارزان فروش همچنان ادامه خواهد یافت و در روزها و ماههای اینده از این فروشگاهها به تعداد زیاد در شهرها و محلات مختلف گشایش می‌یابد. شاوم افزود : ‪ 80‌درصد محصولات این فروشگاهها از کشورهای اسیایی مثل چین ،  ویتنام و فیلیپین تهیه شده و با سفارش تعداد بالا و قیمت ارزان‌تر دراین فروشگاهها به فروش می‌رسند. وی معتقد است به دلیل بحران اقتصادی تعداد مشتری‌های چنین فروشگاه‌هایی هر روزبیشتر می‌شوند  ، چون مردم از اینده خبر ندارند و به همین دلیل ترجیح می‌دهند پس انداز کنند. لیلافیروزی دانشجوی رشته فوق لیسانس رشته اقتصاددانشگاه برلین درباره این فروشگاهها گفت :  محبوبیت و اوج کار این نوع فروشگاههای ارزان نشانگر رشد فقر هم هست . تعداد افرادی که به سختی می‌توانند از عهده مخارج زندگی خود برایند به دلیل گسترش بحران اقتصادی و بیکاری بطور مرتب بیشتر می‌شوند و نیازهای خود را از این فروشگاهها تامین می‌کنند. وی افزود :  براساس تحقیقات یک موسسه حمایت از مصرف‌کنندگان در المان ، حدود ‪27‌درصد از پاسخگویان در سال ‪ 2008‌گفته‌اند که از عهده مخارج زندگی بر نمی‌ایند.این میزان در سال ‪ 2002‌حدود ‪19‌درصد بوده است. این دانشجو پیش بینی کرد که با توجه به افزایش تعداد بیکاران در المان به حدود ‪4‌میلیون نفر در تابستان امسال ،  این فروشگاهها بازهم با مشتری بیشتر و در نتیجه درامد افزون‌تری روبرو شوند. در عین حال این کارشناس معتقد است که اینده‌ای برای این نوع فروشگاهها وجود ندارد  ،  چون محصولات انها در هر مکان دست دوم فروشی پیدا می‌شود و کیفیت بعضی از این کالاها بسیار پایین است.