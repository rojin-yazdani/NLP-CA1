دبیر شورای عالی انقلاب فرهنگی گفت :  اخرین پیشنهادات اصلاحی اعضای شورای عالی انقلاب فرهنگی در خصوص بازنگری اساسنامه دانشگاه ازاد اسلامی در جلسه شب گذشته شورا به تصویب رسید.  به گزارش خبرگزاری مهر ،  دکتر محمدرضا مخبر دزفولی افزود :  درخواست ارتقای مدرسه عالی شهید مطهری به دانشگاه از سوی تولیت ان در ششصد و شصتمین جلسه شورا مطرح شد که با توجه به احساس نیاز و همچنین تنوع و افزایش رشته‌های تخصصی این مدرسه به تصویب شورای عالی انقلاب فرهنگی رسید .وی افزود :  از این پس دانشگاه شهید مطهری بر اساس ضوابط وزارت علوم ،  توسعه‌های لازم را خواهد یافت و با نام دانشگاه شهید مطهری فعالیت خواهد کرد در این جلسه همچنین گزارشی از وضع فارغ التحصیلان مقاطع مختلف دانشگاه شهید مطهری ارائه شد .دبیر شورای عالی انقلاب فرهنگی افزود :  در جلسه شب گذشته شورای عالی انقلاب فرهنگی که با حضور رئیس جمهور برگزار شد ،  نامگذاری امسال به نام همت مضاعف و کار مضاعف از سوی مقام معظم رهبری با استقبال مواجه شد و به همه دستگاه‌ها به ویژه دستگاه‌های فرهنگی و اموزشی توصیه شد فرهنگ کار ،  تلاش و همت مضاعف را سرلوحه فعالیت‌های خود قرار دهند و کشور را به میدان وسیعی از تلاش و کوشش و سازندگی تبدیل کنند .دبیر شورای عالی انقلاب فرهنگی گفت  :  ادامه بررسی سیاست‌ها و ضوابط چاپ و نشر کتاب که بخش عمده‌ای از ان در جلسه پیش از سال تصویب شده بود در جلسه شب گذشته مطرح شد و موارد پیشنهادی باقیمانده در زمینه سیاست‌های ایجابی و مثبت به ویژه در حوزه حمایت از چاپ و نشر به تصویب رسید.