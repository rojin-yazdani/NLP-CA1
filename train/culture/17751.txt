استان گیلان با 210 میلیمتر بارش در سال ابی جاری  ( از مهرماه )  در جایگاه پرباران‌ترین استان کشور قرار گرفت. به گزارش خبرنگار مهر در رشت ،  هفته گذشته 21 استان اسمانی بارانی را تجربه کردند و در استانهای گیلان و چهارمحال و بختیاری 16 میلیمتر بارش ثبت شد ،  استان چهارمحال و بختیاری مجموع بارشهای خود را از ابتدای سال ابی تاکنون به 59 میلیمتر رساند. استان کردستان نیز با 15 میلیمتر بارش در هفته گذشته در جایگاه بعدی قرار گرفت و بارشهای ان از ابتدای سال ابی جاری تاکنون به 93 میلیمتر رسیده است. هفته گذشته استان تهران با 14 میلیمتر بارندگی ،  52 میلیمتر بارش را از ابتدای سال ابی جاری تا پایان هفته گذشته و 60 میلیمتر بارش را نیز تا دیروز ثبت کرده است. بارشهای استان مازندران نیز در هفته گذشته با 12 میلیمتر افزایش 156 میلیمتر گزارش شد و در جایگاه دومین استان پرباران قرار دارد. در سال ابی جاری زنجان 41 میلیمتر ،  لرستان 77 میلیمتر ،  همدان 95 میلیمتر و قزوین 64 میلیمتر بارش داشتند و به ترتیب 10 ،  چهار ،  پنج و هشت میلیمتر بارش را در هفته گذشته ثبت کردند. استانهای اذربایجان غربی ،  شرقی و نیز خوزستان در هفته گذشته به ترتیب بارش 10 ،  هفت و هشت میلیمتر را ثبت کردند و حجم بارشهای خود را در سال ابی به 39 ،  17 و 36 میلیمتر رساندند. استانهای فارس ،  سیستان و بلوچستان ،  خراسان رضوی ،  سمنان ،  کرمان ،  کهکیلویه و بویراحمد و هرمزگان در هفته گذشته بدون بارش باران گزارش شدند. از ابتدای سال ابی جاری تاکنون استانهای اصفهان ،  اردبیل و ایلام به ترتیب 11 ،  30 و 59 میلیمتر بارش را تجربه کرده اند.