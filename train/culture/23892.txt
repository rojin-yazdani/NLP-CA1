رییس جمهور قران را منبع هدایت و مدیریت انسان و جامعه انسانی دانست و گفت :  انسان برای خدایی شدن خلق شده است و قران کتاب مدیریت انسان و ارتباطات اجتماعی او برای رسیدن به خداست.به گزارش پایگاه اطلاع رسانی ریاست جمهوری دکتر محمود احمدی نژاد عصر امروز  ( شنبه )  در مراسم تجلیل و اعطای نشان دولتی به اساتید و قاریان ممتاز بین المللی قران کریم با تشکر از همه خادمان و کسانی که در مسیر ترویج فرهنگ قرانی مجاهدت می‌کنند ،  اظهار داشت :  در جمهوری اسلامی همه خادمان قران ،  اهل حقیقت قران ،  عاشق رسیدن به قران ناطق و برای کسب معرفت حقیقی ،  عاشق امام عصر  ( عج )  و به دنبال او هستند.رییس با اشاره به اینکه هر یک از انسان‌ها به تناسب کمال و حرکت در مسیر تعالی سطحی از قران را دریافت می‌کند که این دریافت‌های ناقص امکان رسیدن به خدا را برای او فراهم نمی‌کند ،  افزود :  این برداشت‌های ناقص باعث تفاوت ،  تناقض و حتی اختلاف می‌شود و اگر چه فرض اولیه در قرائت قران کسب هدایت است اما چه بسا برخی افرادی که به فرموده قران گمراه و گمراه‌تر شوند.دکتر احمدی نژاد با طرح این سوال که چه کسی می‌تواند همه قران را دریافت کرده و ان را به بشریت عرضه کند ،  اظهار داشت :  قران کتابی صامت است و به تنهایی نمی‌تواند انسان‌ها را به حقیقت و کمال برساند زمانی هدایتگر است که با قران ناطق همراه باشد و از همین رو در حدیث شریف امده است که دو ثقل قران صامت و قران ناطق در کنار هم برای انسان‌ها باقی می‌مانند و هرگز از هم جدا نمی‌شوند.رییس جمهور تصریح کرد :  حقیقت قران در انسان کامل که قران ناطق است متجلی می‌شود و اوست که همه باطن قران را دریافت کرده و ان را بر جهان حاکم می‌کند.دکتر احمدی‌نژاد گفت :  اگر کسی بخواهد از میزان درک خود از قران مطلع شود باید ببیند که چقدر شائق ،  طالب و عاشق قران ناطق بوده و چقدر به دنبال انسان کامل است.رییس‌جمهور اضافه کرد :  حفظ و قرائت قران به تنهایی به معنای دریافت حقیقت قران نیست چه بسا حافظان و قاریان قران که قاتل انسان کامل عصر خود شده و افرادی که قران می‌خوانند اما در خدمت ظالمان و کافران هستند.دکتر احمدی نژاد با بیان اینکه عدالت پایه تعالی انسان است ،  تاکید کرد :  قران ناطق جهان را پر از عدالت کرده و ظلمی که جهان را فراگرفته و حاصل جهل و کینه‌ورزی بشر است با سلاح معرفت و محبت از بین می‌برد و اوست که تجلی معرفت و کمال محبت است و جهان را سرشار از عدالت می‌کند.در این مراسم رییس جمهور به 14 استاد ،  قاری و فعال ممتاز بین المللی قران کریم نشان دولتی فرهنگ و هنر اهدا کرد.