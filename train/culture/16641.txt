رئیس مجلس شورای اسلامی گفت :  امروز در توسعه اموزش عالی به اندازه کافی کتاب داریم و باید کاری کنیم کابوس کنکور از ذهن جوانان ما حذف شود و به گونه‌ای نباشد که یک ایرانی ،  حسرت تحصیلات عالیه داشته باشد ،  اما در عین حال باید مراقب باشیم کیفیت فدای کمیت نشود. به گزارش مهر ،  دکتر غلامعلی حدادعادل ،  پیش از ظهر امروز با حضور درمراسم افتتاح واحد فامنین دانشگاه پیام نور در استان همدان حضور استاد و دانشجو در کلاس را تدریس سفیدی‌های میان دو سطر کتاب‌ها دانست و گفت :  گاهی این سفیدی‌ها مهمتر از سیاهی سطرهای کتاب است. وی اضافه کرد :  استاد با حضور در کلاس ،  ان سفیدی‌ها را تدریس می‌کند و گاه ،  شخصیت استادان برای دانشجویان الگوست و سکوت استاد هم برای دانشجو درس است .رئیس مجلس شورای اسلامی با تاکید بر ناممکن بودن استقلال کشور بدون پیشرفت علمی گفت :  اگر کشور قوه علمی نداشته باشد تا ابد باید دست نیاز به سوی بیگانه دراز کنیم ان زمان اجنبی هم اراده سیاسی خود را بر ما تحمیل می‌کند .وی اضافه کرد :  نخستین شعار مردم در انقلاب اسلامی استقلال ،  ازادی ،  انقلاب اسلامی بود و استقلال  ،  نخستین کلمه‌ای بود که بر زبان اوردند .وی با بیان این که اگر در علم عقب مانده باشیم ،  در صنعت و اقتصاد نیز عقب می‌مانیم اظهار داشت :  عقب ماندگی اقتصادی ،  استقلال سیاسی را از ما می‌گیرد و ملت محتاج نمی‌تواند در برابر مطامع بیگانه ایستادگی کند .دکتر حداد عادل با بیان این که زیربنای پیشرفت و توسعه کشور علم است یاداور شد :  انقلاب ما به دست یک عالم رهبری شد و امروز هم رهبر کشور ما یک استاد و عالم دین است ،  انقلاب ما نیز یک انقلاب فرهنگی و معرفتی است .رئیس مجلس شورای اسلامی افزود :  در 27 سال گذشته ،  علم و فناوری را در کشور گسترش دادیم و نمونه ان توفیقات در انرژی هسته‌ای است که نصیب ما شده است .وی با اشاره به شیوه مرسوم اموزش از راه دور و بهره گیری از این شیوه در دانشگاه پیام نور ،  خطاب به مردم فامنین گفت :  اگر از این انقلاب اسلامی حمایت کردید و جبهه‌ها را اداره و شهید دادید ،  شاد باشید که انقلاب هم در خدمت شماست و هر خانواده‌ای می‌تواند فرزند خود را به دانشگاه بفرستد .رئیس مجلس سهم 72 درصدی دانشجویان زن در دانشگاه پیام نور را نشان دهنده توجه دولت به مسئله اموزش خواند .وی در ادامه سخنان خود ،  خطاب به رئیس دانشگاه پیام نور گفت :  شما از ارتباط چهره به چهره استاد و دانشجو غافل نباشید دانشجو بودن و دانشگاهی بودن ،  خانه نشستن و تست زدن نیست ؛  چیزهایی وجود دارد که نانوشته است .دکتر حداد عادل تصریح کرد :  گسترش دانشگاه باید همراه با توسعه کیفی باشد و در دانشگاه‌هایی چون پیام نور ،  تاکید بر این ضرورت بیشتر است و مجلس و نمایندگان استان همه در خدمت اموزش عالی کشور هستند و ما از هیچ کمکی دریغ نمی‌کنیم.