دبیر اجرایی اولین نمایشگاه نگارخانه‌های جهان در ایران از نمایش اثار خوان میرو و سالوادور دالی در ایران برای اولین بار خبر داد و اعلام کرد که رایزنی‌ها برای ورود تابلو 2.8 میلیون دلاری پیکاسو به ایران همچنان ادامه دارد.به گزارش مهر حامد اصغری دبیر اجرایی اولین نمایشگاه نگارخانه‌های جهان در ایران ارتباط مستقیم و مستمر بین گالری‌های ایران و دیگر کشورها را از جمله اهداف این نمایشگاه عنوان کرد و در ادامه درباره ارائه اصل اثار هنرمندان مطرح دنیا از جمله پیکاسو ،  سالوادور دالی و خوان میرو در این نمایشگاه توضیح داد :  ما در حال حاضر با سه تن از صاحبان اثار خوان میرو ،  پابلو پیکاسو و سالوادور دالی صحبت کرده‌ایم که اثار این سه هنرمند را نیز در این نمایشگاه به نمایش بگذاریم.او با اشاره به مشکلات بیمه این اثار و مسائل مالی و حقوقی ان توضیح داد :  ما برای ورود اثار این هنرمندان با چند مشکل روبرو هستیم که بیمه این اثار از ان جمله است. به طور مثال تابلو نقاشی پیکاسو 2.8 میلیون دلار قیمت دارد که بیمه کردن چنین اثری سخت است و شرکت‌های بیمه ایران هم امکان بیمه چنین اثار گرانبهایی را ندارند. البته ما توانسته‌ایم طی مذاکراتی با صاحبان این اثار به نتایج مثبتی در این زمینه دست پیدا کنیم که اگر بتوانیم شرایط انها را برایشان فراهم کنیم ،  نمایش اثار بزرگان هنر دنیا در ایران دور از دسترس نیست.اصغری از انجام مذاکراتی برای حل مسائل و مشکلات حضور این اثار در ایران گفت :  با گروه‌های مختلفی برای جلب حمایت از این نمایشگاه مشغول مذاکره هستیم و امیدواریم که بتوانیم به زودی به نتیجه برسیم.او اضافه کرد :  طرف خارجی ما شرکت ارت کالکت تعهدات لازم را در این زمینه فراهم کرده است اما متاسفانه با کشور ما برخورد سیاسی صورت می‌گیرد و نمی‌توان به شکل عادی این اثار را وارد ایران کرد ،  بنابراین تلاش می‌کنیم با رایزنی‌های خصوصی این مشکلات را حل کنیم و در این راستا با یک شرکت سوئیسی وارد مذاکره شده ایم.وی درباره تعهدات ایران در قبال صاحبان اثار هنرمندان مطرح دنیا در ایران گفت :  انها خودشان همه هزینه‌ها را تقبل کرده‌اند و ما تنها تسهیلاتی را برای حضور انها در ایران فراهم می‌کنیم.به گفته اصغری ،  بخشی از عواید حاصل از نمایشگاه جهت حمایت از بیماران مبتلا به بیماری‌های نادر پیش بینی شده است.