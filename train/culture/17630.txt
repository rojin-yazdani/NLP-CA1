سازندگان یک سریال تلویزیونی به دنبال بازیگرانی برای ایفای نقش خوانندگان دهه‌ی 1350 ایران هستند.به گزارش کافه سینما ،  چندی است پیش تولید مجموعه‌ی پربازیگر معمای شاه ،  به کارگردانی محمدرضا ورزی اغاز شده و سازندگان این مجموعه ،  گروه پرشماری از بازیگران سینما و تلویزیون را ،  برای بازی در نقش شخصیت‌های واقعی این مجموعه‌ی تاریخی انتخاب کرده‌اند ؛  از علی شریعتی تا همسران محمدرضا شاه. اخبار رسیده حکایت از این دارد که سازندگان این سریال تلویزیونی در هفته‌های اخیر ،  به دنبال بازیگرانی برای ایفای نقش خوانندگان دهه‌ی 1350 ایران هستند تا در بخش‌هایی از این مجموعه ایفای نقش کنند. خوانندگانی از قبیل فائقه اتشین معروف به گوگوش ،  ابراهیم حامدی معروف به ابی و ستار.بعضی از این خوانندگان ،  ارتباطاتی با درباره پهلوی هم داشته‌اند. اگر تغییری در برنامه‌ها و روند عادی مجموعه صورت نگیرد ،  و همه چیز طبق روال گذشته پیش رود ؛  قرار است چند بازیگر ایرانی ،  نقش ان‌ها را در این مجموعه ایفا کنند.پیش از این اعلام شده بود که در این سریال تلویزیونی ؛  سعید داخ  ( علی شریعتی )  ،  جعفر دهقان  ( رضاشاه )  ،  حسین نورعلی  ( محمدرضاشاه )  ،  نقی سیف‌جمالی  ( بهبودی )  ،  بهرنگ علوی  ( فردوست )  ،  رامبد شکرابی  ( ژنرال پرون )  ،  گیتی ساعتچی  ( تاج الملوک )  ،  علی شجره  ( علیرضا پهلوی )  ،  باران زمانی  ( شهناز )  ،  احمد نجفی  ( رزم‌ارا )  ،  جمشید جهانزاده  ( هژیر )  ،  رامین راستاد  ( پهلبد )  ،  علی فرجام‌فر  ( غلامرضا پهلوی )  ،  جهانگیر بنارش  ( سیدحسن امامی )  ،  اکبر معززی  ( علی امینی )  ،  سپند امیرسلیمانی  ( اسداله اعلم )  ،  فخرالدین صدیق‌شریف  ( شریف امامی )  و قطب‌الدین صادقی  ( شاپور ریپورتر )  انتخاب شده‌اند.