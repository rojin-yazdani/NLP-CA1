رئیس فراکسیون قران و عترت مجلس در مراسم رونمایی چادر مانتو گفت :  بانوان شرکت کننده در همایش زن و بیداری اسلامی از ما درخواست چادر می‌کردند ،  چرا که چادر ایرانی را نماد استقلال ،  مقاومت ،  عفاف و حجاب می‌دانند.به گزارش فارس ،  لاله افتخاری رئیس فراکسیون قران و عترت مجلس شورای اسلامی در مراسم رونمایی از نخستین چادر مانتو که در غرفه عفاف و حجاب بیستمین نمایشگاه بین‌المللی قران کریم برگزار شد ،  گفت :  امروز ما برای امر مهمی همانند طراحی چادر و تشویق افرادی که این پوشش را برگزیده‌اند که حجاب و عفت ما را تضمین می‌کند دور هم جمع شده‌ایم.وی با تاکید بر نقش مؤثر چادر ایرانی در عرصه بین‌الملل تصریح کرد :  در ملاقات با بانوان خارجی به ویژه بانوان شرکت کننده در همایش بزرگ زن و بیداری اسلامی ،  از ما درخواست چادر می‌کردند چرا که چادر زن مسلمان ایرانی را نماد استقلال ،  مقاومت ،  پایداری ،  عفاف و حجاب می‌دانند.افتخاری اظهار داشت :  تفکر اسلامی نهفته در چادر زن مسلمان زن ایرانی برای زنان کشورهای اسلامی و غیر اسلامی ثابت شده است و این مسئله در دیدار 2 سال قبل بنده در شهر بمبئی هند حاصل شد.وی گفت :  2 سال قبل که در همایشی در شهر بمبئی شرکت کرده بودم از یکی از زنان زرتشتی فرهیخته و رئیس دانشگاه انجا شنیدم که از 2 سفری که به ایران داشته است به این نتیجه رسیده است که برخلاف انچه که دشمنان می‌گویند چادر زن ایرانی نشان‌دهنده فرهیختگی ،  استقلال و تفکر والای انهاست.این نماینده مجلس با اشاره به تنوع مدل چادرهای امروزی خاطرنشان کرد :  هر چیزی که امروز به صورت چادر مطرح می‌شود ماهیت چادر را دارد و جهانیان ان را می‌شناسد لذا باید فرهنگ استفاده از چادر گسترش یافته ،  حرمت ان حفظ و هویت خاصی برای ان قائل باشیم.وی افزود :  باید بدانیم افرادی که ده‌ها سال قبل به چادر حمله کرده و یا کسانی که امروزه خیال حمله به چادر را دارند در حقیقت ،  انها به تفکری که پشت چادر نهفته است هجوم می‌اورند و ما این تفکر و این چادر را با چیزی عوض نمی‌کنیم.افتخاری در پایان عنوان کرد :  باید بروشورهایی تهیه شود که ارزش چادر ،  برای همگان به تصویر کشیده شده و از طرف دیگر نیز چهره افرادی را که در گذشته و حال ،  علیه چادر فعالیت می‌کنند شناخته شود.