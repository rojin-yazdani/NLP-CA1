دومین قسمت از برنامه مستند مرصع‌خوان خورشید با نگاهی به زندگی و اثار مرحوم رحیم مؤذن‌زاده اردبیلی همزمان با روز رحلت رسول اکرم  ( ص )  از شبکه دو پخش می‌شود. به گزارش مهر ،  سیدعباس سجادی که تحقیق و نگارش این مستند را به عهده داشته در این باره گفت :  قسمت اول مرصع‌خوان خورشید روز اربعین حسینی با نگاهی به پیشینیه عزاداری در اردبیل و جایگاه خاندان مؤذن‌زاده در ترویج ان از شبکه دو پخش شد.وی در ادامه افزود :  قرار است تکرار قسمت اول 16 اسفند و قسمت دوم ان 17 اسفندماه همزمان با رحلت حضرت رسول  ( ص )  پخش شود. در این بخش صاحبنظرانی چون علی معلم دامغانی ،  سیدحسام‌الدین سراج ،  ساعد باقری ،  ودود مؤذن‌زاده فرزند استاد و  …  درباره توانمندی‌های هنری و شخصیتی استاد مؤذن‌زاده اردبیلی بحث و گفتگو کرده‌اند.مدیر امور موسیقی سازمان فرهنگی هنری شهرداری تهران گفت :  با توجه به شهرت فرامرزی استاد مؤذن‌زاده تعدادی از هنرمندان سرشناس جمهوری اذربایجان چون هابیل علی‌اف ،  علی بابا محمداف ،  حاج شاهین وردی‌اف ،  صابر میرزایی ،  علمدار ماهر و پروفسور واسیم محمد علی‌اف رئیس دانشگاه الهیات جمهوی اذربایجان نیز درباره ایشان به اظهار نظر پرداخته‌اند. مرصع‌خوان خورشید به تهیه‌کنندگی سیدفتانه سجادی ،  کارگردانی کاظم حلیمی و با تحقیق و نگارش سجادی با همکاری اداره کل فرهنگ و ارشاد اسلامی استان اردبیل و مؤسسه نغمه شهر سازمان فرهنگی هنری شهرداری تهران تهیه شده و از سوی گروه معارف شبکه دو پخش خواهد شد.