وزیر فرهنگ و ارشاد اسلامی با اشاره به نظارت این وزارتخانه در اینده نزدیک بر انتشار پیامک‌های انبوه ،  گفت  :  طبق نظر شورای عالی فضای مجازی ،  شبکه‌های اجتماعی که مخاطب انبوه دارند می‌توانند از انها استفاده کنند.به گزارش ایرنا ،  علی جنتی روز یکشنبه در حاشیه افتتاح بیستمین نمایشگاه الکامپ 2014 در جمع خبرنگاران درخصوص استفاده از شبکه‌های اجتماعی ،  گفت :  شبکه‌های اجتماعی در حال حاضر ازادانه فعالیت می‌کنند و مشکلی در این زمینه وجود ندارد.وی با بیان انکه نظر شورای عالی فضای مجازی ،  تاکید بر استفاده سالم از شبکه‌های اجتماعی است ،  ادامه داد :  اگر تخلفی از سوی این شبکه‌ها صورت بگیرد طبق قانون با انها برخورد خواهد شد.وزیر ارشاد در خصوص دلایل برگزاری ضعیف نمایشگاه امسال نسبت به سال گذشته ،  گفت :  به نقایصی که در نمایشگاه وجود دارد ،  کاری نداریم ولی نمایشگاه فعلی در مجموع نقاط مثبت متعددی نیز دارد.جنتی گفت :  مجمع تشکل‌های فناوری اطلاعات اقدام بزرگی را صورت داده و ما نیز در وزارت فرهنگ و ارشاد اسلامی در حوزه رسانه‌های دیجیتال که طی دو سال گذشته راه اندازی شد ،  کار را به بخش خصوصی واگذار کردیم.وی ادامه داد :  در طول این مدت کوتاه اقدامات قابل توجهی صورت گرفت که شرکت‌ها در حوزه سخت افزار و نرم افزار حضور فعالی داشته اند.وزیر فرهنگ و ارشاد اسلامی خاطرنشان کرد :  این وزارتخانه در حوزه محتوا نیز اقدامات مطلوبی را انجام داده و با راه اندازی شبکه ملی فرهنگ به طوری که امروزه در بسیاری از شهرها از این شبکه استفاده می‌کنند و ظرف چند سال اینده در کل کشور موتور جستجوگر فرهنگی به زبان فارسی خواهیم داشت.جنتی با اشاره به اینکه امیدواریم در اینده نزدیک یک دولت الکترونیک مورد درخواست مردم تحقق بخشیده شود ،  گفت :  با راه اندازی دولت الکترونیک مراجعه افراد به دستگاه‌های دولتی قطع خواهد شد ،  هرچند در حال حاضر این روند در موسسات فرهنگی و حوزه کتاب این وزارتخانه در حال اجراست.وزیر فرهنگ و ارشاد اسلامی درخصوص ادغام الکامپ و تلکام نیز گفت :  بحث ما بیشتر جنبه محتوایی دارد لذا اگر برگزار کنندگان در این خصوص تفاهم کنند ،  می‌توانند به طور همزمان به برگزاری ان اقدام کنند.