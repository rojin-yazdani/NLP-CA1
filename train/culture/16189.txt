مشایی ؛  رئیس سازمان میراث فرهنگی و گردشگری در پی اعتراض‌های متعدد نسبت به برگزاری مراسم حمل قران توسط زنان دف‌نواز با استعفای مهدی جهانگیری ،  معاون این سازمان موافقت کرد . به گزارش فارس ،  اسفندیار رحیم مشایی دقایقی پیش با استعفای مهدی جهانگیری معاون سرمایه‌گذاری سازمان میراث فرهنگی و گردشگری موافقت کرد .در بخشی از نامه موافقت مشایی با استعفای جهانگیری امده است عطف به استعفای جنابعالی با شماره 455 / 3 / 872 مورخ 25 / 8 / 87 و موضوعاتی که در نامه مربوطه مورد اشاره قرار دادید با توجه به اصرار جنابعالی به واسطه مسائل مطروحه و فضای سیاسی پدیده امده با استعفای جنابعالی موافقت می‌شود. دومین همایش بین‌المللی فرصت‌های سرمایه‌گذاری در گردشگری ایران طی 2 روز در 18 و 19 ابان در محل سالن همایش‌های برج میلاد با حضور مسئولان ارشد کشور همچون محمود احمدی‌نژاد رئیس جمهوری ،  ایت‌الله هاشمی شاهرودی ،  رئیس قوه قضاییه ،  پرویز داودی ،  معاون اول رئیس جمهوری و جمعی از مسئولان 58 کشور دنیا از جمله طالب‌رفاعی ،  معاون سازمان جهانی گردشگری ،  80 سفیر و جمعی از وزرای گردشگری کشورهای مختلف و سرمایه‌گذاران داخلی و خارجی برگزار شد .در مراسم افتتاحیه این همایش بین المللی 10 زن کرد زبان سیاه‌پوش که در ردیف نخست انها یک زن به طور انفرادی قرانی را در یک سینی حمل می‌کرد ،  همزمان با قرائت اسما الهی توسط قاری بین‌المللی کریم منصوری شروع به نواختن دف کردند .این دف‌نوازان بدون حضور در سن سالن همایش تنها از بین حاضران در سالن عبور و محل همایش را ترک کردند .در پی برگزاری این مراسم اعتراض‌های مختلفی از سوی برخی علما و برخی رسانه‌ها مطرح شد و در نهایت مهدی جهانگیری ،  معاون سرمایه‌گذاری سازمان میراث فرهنگی و گردشگری به عنوان برگزارکننده این همایش ،  استعفا داد و دقایقی پیش اسفندیار رحیم مشایی با استعفای وی موافقت کرد.