ضرغامی امروز صبح در یادداشتی در جام جم به ذکر خاطره‌ای از مصاحبه با سیداحمد خمینی پرداخته است.به گزارش ایسنا ،  متن این خاطره در جام جم انلاین به این شرح است :  با بچه‌های مجله پیام انقلاب ؛  دیدار و گفت‌وگویی بسیار صمیمی و به‌یادماندنی با مرحوم حاج سیداحمد اقای خمینی داشتیم.از نازی‌اباد تا جماران در زیر باران شدید با موتور هوندا 125 به عشق دیدار. خیلی به ما محبت کرد. هر سوالی کردیم جواب داد. ما را توجیه کرد. سیگار می‌کشید و به شوخی می‌گفت :  جلوی امام جرات نمی‌کنم ! به گفته او امام در اتاق بغلی مشغول دیدن دادگاه سیدکاظم شریعتمداری بود. حاج احمد می‌گفت :  امام با دقت مشغول دیدن این برنامه است.در انتها نیز با هم عکس یادگاری گرفتیم همین عکسی که می‌بینید.ان بادگیر پلاستیکی خیلی کارساز بود. ارزان بود. هم جلوی باران را می‌گرفت هم باد را. در شرایط عادی هم جمع می‌شد به اندازه یک کف دست و زیپ ان کشیده می‌شد و یکراست می‌رفت لای کلاسور ،  کنار کتاب دفتر و جزوه درسی دانشگاه.زنده‌باد بادگیر . خیلی راحت بودیم. به همین سادگی سخت‌ترین شرایط را می‌گذراندیم و لذت می‌بردیم ؛  یعنی جز لذت ان دوران چیز دیگری برایمان نمانده است.راستی حاج احمد هم بادگیر خوبی برای امام ( ره )  بود ؛  ساده ،  صادق ،  صمیمی ،  پرتلاش ،  باورپذیر و فداکار.او در پیروزی انقلاب امام نقش تعیین‌کننده داشت و بخشی از موفقیت‌های امام مرهون فداکاری‌هایش. رنجنامه او به ایت‌الله منتظری مشتی از خروارهاست. روحش شاد.بادگیر از باد و باران نمی‌هراسد ؛  یعنی چیزی ندارد که از دست بدهد ؛  ولی برای تن و بدن عزیز و مراد و مقتدایش محافظ است ؛  ماندگار و پربرکت مثل حاج‌احمداقا.چه خوب است شاخص صداقت ،  اعتقاد و ادعای ما نیز همین باشد.دل به دریا بزنیم و بی‌توقع و به دور از محاسبات رایج !  فقط بادگیر‌ش باشیم. بادگیر عزیزی که دوستش داریم ! سید عزت‌الله ضرغامی  -  رئیس رسانه ملی