منتخب فیلم‌های کوتاه جشنواره ملی دانشجویی به طورمستمر و ثابت درطول سال ازشبکه چهارسیما به نمایش درخواهد امد.به گزارش روابط عمومی سیما ،  اثار پخش شده در این برنامه ،  فیلم‌های برتر و منتخب هیات داوران جشنواره‌های فیلم دانشجویی هستند و در هر برنامه سه یا چهار اثر برگزیده و پخش خواهد شد.نمایش فیلم‌های داستانی و مستند کوتاه دانشجویی در اولویت این برنامه قرار دارد ،  اما قرار است پس از چند برنامه پخش اثار ویدئو گرافیکی و انیمیشنی دانشجویی نیز پخش شود.هدف از پخش این مجموعه معرفی و شناسایی استعدادهای جوان حوزه فیلم و نمایش و همچنین بهره مندی مخاطبان تلویزیونی از اثار تولید شده در جشنواره‌های دانشجویی می‌باشد.نخستین قسمت برنامه پخش فیلم‌های کوتاه دانشجویی شبکه چهار جمعه 15 بهمن روی انتن رفت و در ان سه فیلم دانشجویی شش دقیقه‌ای پس از بررسی با حضور کارشناسان به نمایش گذاشته شد.برنامه فیلم‌های کوتاه دانشجویی کاری از گروه تامین برنامه شبکه چهارسیما است که ساعت 22 جمعه‌ها از شبکه چهار سیما روی انتن می‌رود.