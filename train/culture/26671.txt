واحد مرکزی خبر :  پوشیدن شلوارهای فاق کوتاه که جلوه بسیار زننده‌ای دارد در امریکا به معضلی اجتماعی تبدیل شده است.اخیرا شماری از نوجوانان و جوانان امریکایی به استفاده از شلوارهای فاق کوتاه گرایش پیدا کرده اند.این گروه استفاده از این نوع شلوارها را نیز نوعی مد می‌دانند.این مساله از نظر اجتماعی در امریکا مشکل افرین شده است.شدت این معضل به حدی شده است که یکی از سناتورهای امریکایی از محل درامدهای خودش چندین تابلوی بزرگ تبلیغاتی در شهر نیویورک اجاره کرده است که با این مساله مقابله کند.هزینه اجاره هریک از این تابلوهای بزرگ ،  حدود دو هزار دلار است. در این تابلوها ،  نوجوانان و جوانان تشویق می‌شوند شلوار خود را کمی بالاتر بکشند تا لباسهای زیرشان مشخص نشود زیرا این وضعیت دون شان انسانی است.این شلوارهای فاق کوتاه به گونه‌ای دوخته می‌شوند که قسمتی از کمر و لباس زیر نوجوانان و جوانانی که به پوشیدن ان مبادرت می‌کنند دیده می‌شود.