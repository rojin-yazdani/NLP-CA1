شیعیان شهر لاهه هلند راهی را برای ترویج فرهنگ غنی تشیع و ماجرای تشنگی حضرت اباعبدالله انتخاب کردند که در نوع خود منحصر به فرد است و بسیاری از مردم این شهر را به فکر وا داشت. به گزارش خبرگزاری اهل‌بیت ( ع )  ابنا با فرا رسیدن ماه محرم حضرت سیدالشهدا ( ع ) ٬ شیعیان و عاشقان حضرتش در هر نقطه از این کره خاکی که باشند٬ به سوگ نشسته و بر این مصیبت عظمی خون می‌گریند.عزاداری حسین بن علی ( ع )  شیعه و غیرشیعه نمی‌شناسد و همانطور که تاکنون رسانه‌های جهانی منعکس کرده‌اند٬ بسیاری از اهل سنت و حتی غیرمسلمانان در هیئات و دسته‌های عزاداری این بزرگمرد تاریخ به سوگ نشسته‌اند.اقدام جالب دیگری این که در این ایام رخ داده٬ ان است که در برخی از کشورها٬ برای تبلیغ فرهنگ غنی تشیع ابتکار عمل به خرج داده و از راه‌های انسان دوستانه استفاده کرده‌اند.شیعیان هلند نیز این قافله جا نماندند. در همین راستا٬ جوانان وابسته موسسه فرهنگی کوثر در اقدامی بسیار جالب٬ برای ترویج تشیع و ماجرای عاشورا به توزیع اب معدنی روی اوردند.جوانان وابسته به این موسسه که در شهر لاهه واقع شده است٬ ماجرای تشنگی حضرت اباعبدالله ( ع )  را بر روی کاغذهایی نوشته و سپس به بطری‌های اب معدنی ضمیمه کردند.پس از اتمام مجهز کردن بطری‌های اب معدنی به ماجرای واقعه کربلا و تشنگی امام حسین ( ع ) ٬ کار توزیع اغاز شد و این محصول فرهنگی را به دست مردم شهر رساندند.گاهی مردم در مورد نوشته‌های عاشورایی سوالاتی می‌پرسیدند که این جوانان به انان پاسخ می‌دادند و مردم را با راه راستین حسین بن علی ( ع )  اشنا می‌کردند.گفتنی است٬ شیعیان برزیل نیز در ایام محرم هر شب پس از مجالس عزاداری٬ تعدادی از جوانان مسلمان و عزاداران شیعه به صورت داوطلبانه و به نام سید الشهدا ( ع )  در محله‌های فقیرنشین سائوپائولو غذا توزیع کردند.انچه در پی می‌اید تبلیغ ماجرای عاشورا و تشنگی امام حسین ( ع )  با بطری‌های اب معدنی است که توسط جوانان وابسته به موسسه فرهنگی کوثر لاهه انجام گرفته است :