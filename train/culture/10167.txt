اداره کل مطبوعات و خبرگزاری‌های داخلی وزارت ارشاد با صدور اطلاعیه‌ای از همه رسانه‌های خبری فضای مجازی خواست تا به منظور ایجاد شفافیت و تمایز انها از شبنامه‌های الکترونیک نام صاحب امتیاز ،  مدیرمسئول و ادرس پستی خود را در محل معینی از رسانه خود منتشر کنند.به گزارش روز سه شنبه ایرنا ،  در اطلاعیه اداره کل مطبوعات و خبرگزاری‌های داخلی وزارت فرهنگ و ارشاد اسلامی امده است :  با هدف اجرای دقیق قانون ساماندهی پایگاه‌های خبری دارای مجوز از همه رسانه‌های خبری فضای مجازی انتظار می‌رود به منظور ایجاد شفافیت ،  ارتقا مسئولیت پذیری و تمایز میان رسانه‌های دارای شناسنامه با شبنامه‌های الکترونیک ،  و بر اساس الزام ماده 18 قانون مطبوعات نام صاحب امتیاز ،  مدیرمسئول و ادرس دقیق پستی خود را در محل معینی از رسانه خود منتشر کنند.این اطلاعیه یاداورشده است :  نامواره  ( لوگو )  و نامی که رسانه‌های فضای مجازی در متن اخبار و مطالب برای خود به کار می‌برند ،  نباید با مشخصات پروانه‌ای انان مغایرت داشته باشد. در غیر این صورت تخلف از قانون مطبوعات محسوب می‌شود.براساس بنددیگری از این اطلاعیه ،  برخی پایگاه‌های خبری ،  به صورت غیرواقعی خود را به عنوان خبرگزاری معرفی می‌کنند که این اقدام مغایر با اخلاق و چارچوب‌های حرفه‌ای و سبب نادیده گرفتن حقوق سایر رسانه‌ها بوده ،  مصداق تخلف از قانون مطبوعات است.همچنین مشخصات رسانه‌های دارای مجوز به صورت روزامد همواره در سامانه جامع رسانه‌های کشور  ( e - rasaneh.ir )  و وبگاه معاونت امور مطبوعاتی و اطلاع رسانی وزارت فرهنگ و ارشاد اسلامی قابل مشاهده است.براساس این گزارش دامنه رسمی هر رسانه خبری فضای مجازی همان است که در پروانه رسانه قید شده و در فهرست رسانه‌های دارای مجوز  ( منتشره در سامانه جامع رسانه‌های کشور )  نیز قابل مشاهده است. در عین حال معمولا رسانه‌ها دارای دامنه‌های دیگری نیز هستند که روی همان ادرس ،  همگرایی دارند و منطقا باید از همان حقوق برخوردار باشند. لذا به این رسانه‌ها توصیه می‌شود سایر دامنه‌های خود را رسما در حساب کاربری خود در e - rasaneh.ir ثبت کرده و به دبیرخانه هیئت نظارت بر مطبوعات معرفی کنند.براساس اعلام این اداره کل ،  با همت دست اندرکاران رسانه‌های فضای مجازی ،  طرح رتبه بندی خبرگزاری‌ها و پایگاه‌های خبری بر اساس شاخص‌های حرفه‌ای در حال اجراست که نتایج ان پس از نهایی شدن در کمیته تخصصی ذیربط اعلام می‌شود.بنا بر این گزارش ،  اداره کل مطبوعات و خبرگزاری‌های داخلی همچنین در خصوص صدور پروانه جدید برای رسانه‌ها و کارت جدید مدیرمسئولی یاداور شده است :  کارت‌های جدید برای مدیران مسئول رسانه‌هایی صادر می‌شود که در سامانه جامع رسانه‌های کشور  ( e - rasaneh.ir )  ثبت شده باشند.براین اساس این گروه رسانه‌هایی را شامل می‌شود که در دوره جدید به صورت الکترونیک ،  مجوز دریافت کرده اند. برای مدیران مسئول رسانه‌هایی نیز که در دوره‌های گذشته پروانه انتشار دریافت کرده و اینک اطلاعات رسانه خود را در سامانه جامع ،  به روز کرده‌اند و با دریافت کد رهگیری ،  اطلاعات انها تایید شده کارت جدید صادر خواهد شد.این گزارش می‌افزاید :  کارت‌های جدید مدیران مسئول رسانه‌ها تا پایان مرداد صادر و از طریق پیامک به انان اطلاع داده می‌شود تا برای دریافت ان به دبیرخانه هیئت نظارت بر مطبوعات مراجعه کنند. این کارت‌ها علاوه بر اینکه دارای QR code است ،  با ارسال شماره ثبت مندرج روی کارت به سامانه پیامکی سامانه جامع رسانه‌های کشور ،  اطلاعات مربوط به رسانه ،  صاحب امتیاز و مدیرمسئول در اختیار کاربر قرار می‌گیرد.همچنین پروانه‌های صادر شده برای رسانه‌ها ،  بر اساس طرح یکسان سازی ،  تعویض می‌شوند. بر این اساس ،  صاحبان امتیاز نشریات می‌توانند از ابتدای مرداد با مراجعه به دبیرخانه هیئت نظارت بر مطبوعات و ارائه پروانه قدیمی ،  پروانه‌های انتشار جدید را که دارای رمزینه پاسخ سریع  ( QR code )  است ،  دریافت کنند.مطابق اعلام تمامی پروانه‌هایی که بعد از مهرماه 93 صادر شده‌اند ،  نیاز به تغییر ندارند زیرا اطلاعات انها در سامانه الکترونیک موجود است.به گزارش ایرنا پیش‌تر نیز وزارت فرهنگ و ارشاد اسلامی طی اطلاعیه‌های مختلف برای ساماندهی سایت‌های بدون شناسنامه فراخوان منتشر کرده بود.