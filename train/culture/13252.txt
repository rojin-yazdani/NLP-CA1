عضو هیات رییسه مجلس از برگزاری نشست مشترک دولت و مجلس در ایام ماه مبارک رمضان در هفته پایانی مرداد یا هفته اول شهریورماه به همراه ضیافت افطار خبر داد. حجت‌الاسلام حسین سبحانی‌نیا در گفت‌وگو با ایسنا با اشاره به برگزاری جلسه روز گذشته هیات‌رییسه ،  یکی از مباحث مطروحه در این جلسه را تصمیم‌گیری در مورد زمان برگزاری نشست مشترک دولت و مجلس عنوان کرد. وی گفت :  از ان‌جا که میزبانی برگزاری این دوره نشست مشترک با مجلس است ،  قرار شد این دیدار که به ضیافت افطار با هماهنگی با دولت و بعداز تعطیلی مجلس -  که برای سرکشی به حوزه‌های انتخابیه می‌روند -  یعنی در هفته‌ی پایانی مرداد و یا هفته‌ی اول شهریور برگزار شود.فارس نیز در این باره نوشت :  مجلس هفته اینده برای سرکشی نمایندگان به حوزه‌های انتخابیه جلسه علنی ندارد و جلسات علنی مجلس از 22 مرداد تا 4 شهریورماه تشکیل می‌شود که نشست مشترک مجلس و دولت هم در همین فاصله ،  برگزار خواهد شد.