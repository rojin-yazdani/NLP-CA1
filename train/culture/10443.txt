با ادغام سازمان ملی جوانان و سازمان تربیت بدنی  ،  وزارت ورزش و جوانان تشکیل می‌شود .به گزارش خبرانلاین ،  منابع مالی این دو سازمان در هم ادغام می‌شوند و وزارتخانه جدید بی انکه بر اساس قانون بار مالی جدیدی به دولت تحمیل کند  ،  تشکیل می‌شود .درحالی تشکیل وزارت ورزش مجلس با رای نمایندگان به تصویب رسید که کمیسیون فرهنگی با ریاست غلامعلی حداد عادل مخالف بود امده بود که سازمان تربیت بدنی به وزارت ورزش تغییر نام یافته و سازمان ملی جوانان در ان ادغام نشود. علت این پیشنهاد هم عدم سنخیت اهداف سازمانی دو سازمان مذکور بود. که یکی نهاد سیاستگذاری و ستادی به شمار می‌رفت و دیگری یک نهاد اجرایی محسوب می‌شد و بیم ان می‌رفت که اهداف سازمان ملی جوانان تحت الشعاع امور ورزشی کشور قرار بگیرد .گزارش کمیسیون فرهنگی با مخالفت رئیس مجلس مواجه شد که می‌گفت عدم ادغام سازمان تربیت بدنی و سازمان ملی جوانان مخالف برنامه چهارم است و تشکیل یک وزارتخانه بدون ادغام نهاد‌های زیر نظر ریاست جمهوری مخالف برنامه پنجم است و چون بار مالی ایجاد می‌کند مخالف با قانون اساسی محسوب می‌شود. سپس لاریجانی برای این نظر خود در مجلس رای گیری کرد که به گفته او با رای بالای نمایندگان  ،  پیشنهاد کمیسیون فرهنگی مغایر قانون اساسی شناخته شده و از دستور کار خارج شد .پس از ان برای اصل قانون رای گیری انجام گرفت و با ادغام این دو سازمان و تشکیل وزارتخانه جدید ورزش و جوانان از سوی نمایندگان به تصویب رسید. این طرح امروز بر‌ای رسیدگی به شورای نگهبان قانون اساسی فرستاده می‌شود و این شورا 20 روز زمان خواهد داشت تا نظر خود را در این زمینه به مجلس ابلاغ کند. در صورت تائید تشکیل وزارتخانه از سوی این شورا باید به انتظار نشست تا کمتر از یک ماه دیگر و ابلاغ رئیس جمهور این وزارتخانه جدید فعالیت خود را اغاز کند .طرح تشکیل وزارتخانه و ادغام ان با سازمان ملی جوانان از سوی جامعه ورزش کشور با مخالفت همراه شده چون انها اعتقاد دارند این تداخل کاری سطح ورزش را از معاونت رئیس جمهور به معاونت وزیر کاهش می‌دهد و بر مشکلات مداخله‌های دولتی در نهعاد‌های غیر دولتی ورزشی می‌افزاید که می‌تواند حاصل ان اعمال تحریم‌های بین المللی برای ورزش کشور باشد .اگرچه فدراسیون‌های ورزشی و سازمان تربیت بدنی دیروز در نشست خود ادعا کرده بودند دولت با تصویب این قانون موظف به استخدام 75 هزار کارمند جدید می‌شود که خلاف قانون‌های جاری کشور خواهد بود و به همین دلیل خواهان رد این طرح از سوی نمایندگان بودند اما این طرح قبل از شروع رسیدگی به قانون 5 ساله پنجم به صحن علنی امد و خیلی زود با رای نمایندگان به تصویب رسید. ورزشی‌ها اعتقاد داشتند اختلاف نمایندگان با فلسفه وجودی سازمان ملی جوانان دلیلی برای تشکیل این طرح بوده اما نمایندگان ادعا دارند با تائید این طرح مسئولان ورزش کشور مجبور به پاسخگویی برابر مردم می‌شوند. استدلال‌هایی که هر کدام شان مخالفان بسیاری دارند. احمد دنیا مالی رئیس موفق فدراسیون قایقرانی یکی از منتقدین این طرح است که در این باره می‌گوید :  با تشکیل وزارتخانه جدید به هم ریختگی کارها بقذدری افزایش می‌یابد که اطمینان دارم در کمتر از 4 سال  ،  خود نمایندگان محترم با ارسال طرحی جدید خواهان انحلال وزارتخانه خواهند شد.