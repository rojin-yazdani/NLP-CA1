سخنگوی شورای صنفی نمایش گفت :  دوشنبه تکلیف اکران نوروز 94 مشخص خواهد شد.غلامرضا فرجی سخنگوی شورای صنفی نمایش در گفتگو با باشگاه خبرنگاران در خصوص اکران‌های نوروزی 94گفت :  روز دوشنبه همین هفته جلسه‌ای در شورای نمایش برگزار و تکلیف فیلم‌های اکران نوروزی 94مشخص می‌شود. وی در ادامه افزود :  فیلمهای رخ دیوانه ابوالحسن داوودی ،  عصریخبندان مصطفی کیایی  ،  دوران عاشقی علیرضا رییسیان ،  کوچه بی‌نام هاتف علیمردانی و من دیه‌گو مارادونا هستم رضا توکلی به عنوان کاندیداهای اصلی از طرف ما به وزارت ارشاد معرفی می‌شدند اما احتمال این هست که فیلمی غیر از این فیلمها برای اکران نوروز 94 انتخاب شود. فرجی بیان کرد :  هر فیلمی که پروانه نمایش داشته باشد از شانس بیشتری برای اکران نوروزی برخوردار است و ما سعی می‌کنیم تهیه‌کنندگان را به سینما داران معرفی و کارها را به بهترین شکل پیش ببریم. فرجی در خصوص فیلم‌های که قرار بود در سال 93 اکران شوند این اتفاق برایشان نیفتاد عنوان کرد :  فیلم‌هایی مثل رستاخیز که قرار بود در اکران 93 قرار بگیرند  ،  صد در صد در سال 94 اکران خواهند شد و برنامه‌ریزی‌هایی را برای اکران فیلمها در سال 94 انجام داده‌ایم که به موقع انجام می‌شود.