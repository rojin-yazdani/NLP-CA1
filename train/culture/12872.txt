پژوهشگران سرگرم طراحی روباتها و دستگاههایی هستند که در اینده جایگزین خبرنگاران خواهند شد. به گزارش واحد مرکزی خبر به نقل از شبکه تلویزیونی فرانس24 ،  دو پژوهشگر دانشگاهی در ایالت ایلینوی امریکا هفته گذشته طرح خود را معرفی کردند که برنامه‌ای در خصوص هوش مصنوعی است. این برنامه قادر به جمع اوری اطلاعات خبری ،  تفسیر انها و تهیه مقالات مختلف از انها است.این برنامه به کمک دو شخصیت مجازی رایانه‌ای فیلمی را نقد می‌کند. هر چند صدای این شخصیتها ممکن است مصنوعی به نظر برسد ،  نقدی که از فیلم به عمل اورده‌اند کاملا واقعی به نظر می‌رسد این در حالی است که هیچ انسانی در ایجاد این نقد نقشی نداشته است.این برنامه ممکن است در اینده نقش خبرنگاران را به کلی از بین ببرد.لاری بیرنبوم مدیر ازمایشگاه هوش مصنوعی دانشگاه نورث وسترن ایلینوی گفت خبرهایی که از طریق این برنامه تولید می‌شود کوچکترین خطایی ندارد و بسیار سریعتر از خبرهای انسانی منتقل می‌شود. فعلا این دستگاه در زمینه خبرهای ورزشی خبر تولید می‌کند و قادر به تجزیه و تحلیل ارقام مرتبط با بازیها است.پژوهشها برای گرایش به دیگر انواع خبرها نظیر اخبار اقتصادی ادامه دارد.کریس هاموند دیگر مدیر شرکت کننده در این پروژه می‌گوید ماشین زمینه‌هایی را پوشش می‌دهد که خبرنگاران انسانی قادر به پوشش انها نیستند. هیچ خبرنگار سنتی مقاله‌ای نمی‌نویسد که فقط صد نفر ان را بخوانند اما ماشین قادر به نوشتن چنین مقاله‌ای است و این صد نفر را شاد خواهد کرد.ژاپنیها نیز به تازگی روباتهایی ساخته‌اند که قادرند برای افراد خبرهای خاص را جمع اوری کنند و از مجموعه‌ای از مقالات گرد اوری شده روزنامه‌ای انفرادی برای یک نفر طراحی کنند و خبرهای مرتبط با وابستگان شخص را در فیس بوک پیدا کنند و به کاربر منتقل کنند. به این ترتیب نوعی خبر شخصی برای هر کاربر تولید می‌شود.