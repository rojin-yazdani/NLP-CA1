'محمود احمدی‌نژاد' رییس جمهوری اسلامی ایران بعد از نشست خبری خود در استانبول ،  دقایقی پیش در محل اقامت خود با 'رجب طیب اردوغان' نخست‌وزیر ترکیه بطور خصوصی دیدار و گفت و گو کرد. به گزارش خبرنگار اعزامی ایرنا ،  رییس جمهوری در نخستین سفر برون مرزی خود در سال 90 ،  برای شرکت در مراسم افتتاحیه کنفرانس کشورهای کمتر توسعه یافته در استانبول به ترکیه سفر کرده است.وی ضمن سخنرانی در افتتاحیه کنفرانس ،  در حاشیه این مراسم با 'بان کی مون' دبیر کل سازمان ملل و همچنین روسای جمهوری کشورهای ترکیه افغانستان ،  بنین و کومور گفت و گو و تبادل نظر کرد.احمدی‌نژاد همچنین در نشست خبری خود ،  پاسخگوی پرسش خبرنگاران داخلی و خارجی بود.رییس جمهوری اسلامی ایران بعد از دیدار با نخست وزیر ترکیه ،  به کشور بازمی گردد.