عضو کمیسیون فرهنگی با بیان این‌که حمایت از تولیدکنندگان به صراحت در قانون ذکر نشده است ،  خواستار حمایت از تولیدکنندگان فرهنگی پس از اجرای قانون هدفمندی یارانه‌ها شد و ان‌را یکی از وظایف وزارت ارشاد دانست .     فاطمه رهبر درباره ضرورت تعریف بسته‌های حمایتی حوزه فرهنگ گفت :  در قانون هدفمندی یارانه‌ها مشخص شده که از کلیه تولیدکنندگان حمایت یارانه‌ای شود ؛  اما این قشر به تفکیک مشخص نشدند و از سویی به صراحت نامی از دستگاه‌های فرهنگی برده نشده است . نماینده مردم تهران٬ ری٬ شمیرانات و اسلامشهر در مجلس شورای اسلامی افزود :  در قانون به صورت صریح به تولید فرهنگی اشاره نشده است ،  اما حتما دستگاه‌های فرهنگی در فهرست بسته‌های حمایتی هستند و بر همین اساس باری بر دوش وزارتخانه فرهنگ و ارشاد اسلامی در ارتباط با تعریف بسته حمایتی این حوزه قرار دارد . وی با تاکید بر ضرورت حمایت از بخش فرهنگ اظهار کرد :  اقتصاد فرهنگ اعم از سرمایه‌گذاری‌های کلان و یا افراد فعال در این حوزه٬ همواره در کشور ما با مشکل روبرو بوده است ؛  لذا حمایت‌های دولتی بخشی از مشکلات انها را کم خواهد کرد . رهبر افزود :  قانون شامل حمایت از تولیدکنندگان در صنوف مختلف فرهنگی از جمله سینما می‌شود ؛  اما متاسفانه اختلالی در بحث اختصاص یارانه تولید به وجود امد که رییس جمهور با طرح ان در سفر اخیر استانی خود٬ اشاره کرد برنامه‌هایی برای اجرایی شدن قانون دارند . عضو فراکسیون زنان درباره اقدامات صورت گرفته در این حوزه از سوی وزارت ارشاد گفت :  تا کنون اقدامی نشده و یا ما از ان بی خبر هستیم٬ اما در نشست‌هایی که کمیسیون فرهنگی با مسئولان وزارت ارشاد دارد٬ از انها گزارش خواهیم خواست . عضو کمیسیون فرهنگی اظهار کرد :  حتی اگر مسوولان فرهنگی وزارت ارشاد درصدد تعریف بسته‌های حمایتی برامده باشند٬ به دلیل اختلال به وجود امده در روند اختصاص بودجه یارانه به بخش تولید٬ شاهد عملیاتی شدن ان نبودیم.