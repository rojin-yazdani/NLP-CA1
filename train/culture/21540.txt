یکی از موضوعاتی که مطرح است این‌که هزینه‌هایی که برای تیم‌های دولتی در نظر گرفته شده است ،  در قانون بودجه به هیچ‌وجه قابل پرداخت نیست.علی‌اصغر یوسف‌نژاد ،  نماینده مردم ساری در مجلس شورای اسلامی با اشاره به سخنان عباسی در روز رای اعتماد ،  به خبرنگار تعامل نیوز گفت :  وزیر ورزش قولهایی را مطرح کرده و این موارد از مطالبات جامعه ورزش است که باید ببینیم چقدر می‌تواند در تحقق انها موفق باشد. قطعا مواردی که از سوی فراکسیون ورزش و نمایندگان مطرح می‌شود درباره جایگاه پیشکسوتان ،  جوانان ،  ورزش همگانی و دانش‌اموزی ،  ورزش دانشگاهی و بانوان ،  رتبه و جایگاه ورزش جانبازان و معلولان و مسائلی از این دست خواهد بود.این عضو هیات رییسه فراکسیون ورزش مجلس با اشاره به حاشیه‌هایی که پیرامون نحوه انتخاب هیات‌مدیره برای استقلال و پرسپولیس از سوی وزیر ورزش ایجاد شده است ،  اظهار داشت :  اولا ؛  این انتخاب خلاف اصل 141 قانون اساسی ،  مخالف قانون دوشغله‌ها که در سال 1373 تصویب شده و مغایر با ماده9 قانون نظارت بر امور نمایندگان است که اخیرا تصویب شده است و به صراحت نمایندگان را از امور این‌چنینی منع می‌کند. ثانیا ؛  حضور افراد سیاسی در ورزش تاکنون نتیجه خاصی برای ورزش کشور نداشته است. بلکه ورزش به اندازه کافی تاوان سیاسیون در امور ورزش را داده است. اگر قرار است از این افراد استفاده شود ،  قطعا تحصیل کرده‌های ورزش از حضور در این عرصه محروم می‌شوند و نمی‌توانند عملا جایگاهی در ورزش داشته باشند. ما در کشور تعداد قابل توجهی دانش‌اموخته دکترای تربیت‌بدنی داریم که نمی‌توانند انگونه که باید در این عرصه تصمیم‌گیرنده و مؤثر باشند.یکی از موضوعاتی که مطرح است این‌که هزینه‌هایی که برای تیم‌های دولتی در نظر گرفته شده است ،  در قانون بودجه به هیچ‌وجه قابل پرداخت نیست. استقلال و پرسپولیس برای واگذاری و پیوست بودجه سال90 قرار دارند. در مورد طرح نظام جامع باشگاه‌داری هم باید بگویم که هنوز در کمیسیون فرهنگی است و باید به صحن بیاید. با این حال من با طرح کلی زیاد موافق نیستم و فکر می‌کنم این طرح نمی‌تواند تامین‌کننده اهداف اولیه باشد. با این حال باید منتظر پایان بررسی ان در کمیسیون باشیم.این نماینده مجلس هشتم با تاکید بر لزوم توجه به ورزش همگانی ،  گفت :  قطعا ورزش همگانی انگونه که باید و شاید نیست. تامین منابع و برجسته‌تر ساختن ان از مطالبات همیشگی نمایندگان است. هدف از ورزش نیز پیش و بیش از ورزش قهرمانی ،  تقویت ورزش همگانی است و تقویت این ورزش ،  موجب رشد و تقویت ورزش همگانی می‌شود. توجه به زیرساخت‌ها و بحث سخت‌افزاری ورزش از ملزومات تحقق ان است که باید جدی‌تر گرفته شود.یوسف‌نژاد با اشاره به نتایج خوب تیم ملی فوتبال در خاتمه اظهار داشت :  من کی روش را مربی توانمند ،  باسابقه و دارای عملکرد مناسب در رده‌ها و کشورهای مختلف می‌دانم که می‌تواند برای تیم ملی بسیار مفید باشد. ما نباید مسائل حاشیه‌ای و موردی را در ورزش ملی دخالت دهیم. کی روش سرمایه خوبی برای ورزش است ،  اگر بتوانیم خوب از ان استفاده کنیم.