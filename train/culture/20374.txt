مجموعه تلویزیونی پنجه شکسته با موضوع ارائه تحریفات فیلم مجعول ارگو ساخته می‌شود. به گزارش خبرگزاری فارس ،  فرهاد توحیدی با اعلام این خبر افزود :  بعد از موفقیت مجموعه یک مشت پر عقاب  ،  دوستان سیمافیلم از من خواستند تا نگارش سری دوم این مجموعه را اغاز کنم اما من با توجه به دغدغه‌ای که داشتم درخواست کردم تا به سمت تولید اثری با مضمون اشغال لانه جاسوسی و تشریح ابعاد این واقعه برویم که با استقبال مواجه شد و در نهایت نگارش سریال پنجه شکسته اغاز شد.وی تصریح کرد :  متاسفانه این موضوع سرنوشت‌ساز که یکی از مهم‌ترین مقاطع تاریخ انقلاب اسلامی است در این سال‌ها به لحاظ پرداخت دراماتیک مورد غفلت واقع شده و همین امر سبب شده تا رسانه‌های خارجی و هالیوود این موضوع را دستاویز مقاصد سیاسی خود قرار دهند که نمونه‌اش ساخت فیلم ضد ایرانی ارگو است.وی اذعان داشت :  بعد از ورود شاه به امریکا ایران از این کشور خواست تا شاه را تحویل دهد اما مقامات امریکایی مقاومت کردند و همین امر یکی از دلایل اصلی بحث گروگان‌گیری بود و نکته دیگر انکه در طول ماه‌هایی که کارمندان سفارت به گروگان گرفته شده بودند رابطه میان دانشجویان پیرو خط امام و این افراد ورای رابطه زندانی و زندان بان بود و تمام روابط در یک فضای کاملا انسانی به پیش می‌رفت اما هالیوود تلاش می‌کند تا این فضا را مسموم کند و ما از طریق این اثر تلاش می‌کنیم تا واقعیت را ان گونه که بوده و به دور از هر گونه شعارزدگی برای مخاطبان تشریح کنیم.این فیلمنامه‌نویس اظهار داشت :  پنجه شکسته داستان گسترده‌ای دارد و در 6 کشور مختلف رخ می‌دهد به انضمام اینکه داستانک‌های فرعی زیبایی بر جذابیت‌های فرعی این اثر می‌افزایند.توحیدی تصریح کرد :  در حال حاضر در مرحله تحقیقات شفاهی این اثر هستیم و این مرحله شامل گفت‌وگوهایی با برخی از دانشجویان پیرو خط امام است که در جریان اشغال لانه جاسوسی حضور داشتند.وی افزود :  این مجموعه در 20 قسمت 50 دقیقه‌ای طراحی شده و نگارش سیناپس به طور کامل به پایان رسیده و پیش بینی می‌کنم نگارش کل فیلمنامه تا اوایل پاییز 92 به اتمام رسد. پنجه شکسته در گروه علمی ،  فرهنگی سیمافیلم تولید می‌شود.