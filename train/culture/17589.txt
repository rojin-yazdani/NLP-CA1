کنسرت موسیقی سایه دوست با اجرای عبدالحسین مختاباد و ارکستر سمفونیک تهران ،  شب گذشته به یاد بنیانگذار جمهوری اسلامی ایران حضرت امام خمینی  ( س )  برگزار شد .به گزارش پایگاه اطلاع رسانی و خبری جماران ،  در این برنامه که در سالن همایش برج میلاد برگزار شد ،  شخصیت‌های مشهور سیاسی و فرهنگی و همچنین بیت حضرت امام حضور داشتند .طی این برنامه ،  فاطمه راکعی نماینده سابق مجلس و شاعره معاصر ،  به قرائت چند قطعه شعر از خود پرداخت که در سوگ حضرت امام سروده بود .راکعی با تسلیت این ایام ،  یاداور شد که شعرهایش را قبلا سروده است و بعد از او گله نشود که این شعرها متناسب با این روزها نیست .در ادامه عبدالحسین مختاباد خوانند مشهور کشور به همراه ارکستر سنتی رودکی به اجرای برنامه پرداختند و تصنیف شبانگاهان را اجرا کردند .انگاه ،  مشفقی شاعر برجسته و مشهور کشور با تشویق حضار روی سن رفت و اشعاری را در سوگ حضرت امام قرائت کرد .به دنبال این برنامه ارکستر سمفونیک تهران به سرپرستی نادر مرتضی پور و با اواز مختاباد به اجرای برنامه پرداختند ویژگی این برنامه این بود که از غزلیات حضرت امام و تنظیم قطعات استفاده شده بود .در انتها مجری این برنامه اعلام کرد که قرار بود رئیس جمهور حضور داشته و به دلیل طولانی شدن جلسه ایشان با مهمان‌های خارجی نتوانسته در این جا حضور یابد.در این برنامه همچنین دکتر حمید انصاری قائم مقام موسسه تنظیم و نشر اثار حضرت امام خمینی  (  س  )  به مهمانان خوش امد گفت و یاد و خاطره حضرت امام را زنده نگهداشت .در این مراسم چهره‌هایی چون دکتر محمد مقدم  ،  دکتر صادق طباطبایی ،  دکتر فاطمه طباطبایی ،  دکتر اسماعیل اذر ،  فاطمه راکعی ،  مشفقی ،  حجت الاسلام والمسلمین شاه مرادی ،  اصغریان معاون فرهنگی ستاد بزرگداشت حضرت امام خمینی  (  س  )  حضور داشتند .