دو مقام بلندپایه کاخ سفید برای اولین‌بار تایید کردند که سامانه سپر دفاع موشکی ناتو با هدف مقابله با ایران تعریف شده و اطلاعات حاصله از رادارها در ترکیه در راستای اهداف دفاعی اسرائیل به کار برده خواهد شد.به گزارش خبرگزاری فارس ،  این دو مقام امریکایی که نخواستند نامشان فاش شود ،  ادعای اخیر رسانه‌های المان مبنی بر فعالیت هماهنگ سامانه سپر دفاع موشکی ناتو با سامانه‌ای در اسرائیل را تایید کردند.گفته می‌شود پس از تشدید تنش بین ترکیه و اسرائیل ،  انکارا با تبادل اطلاعات حاصله از رادار به تل اویو مخالفت کرده بود ،  ولی یک مقام کاخ سفید گفته است :  با این رادار می‌توانیم تمامی اطلاعات حاصله از رادارهای امریکایی در اقصی نقاط جهان را به منظور افزایش بهره‌وری سامانه دفاع موشکی در یک نقطه جمع اوری کنیم. معماری سامانه به نحوی است که می‌تواند علیه تمامی تهدیدات ناشی از موشک‌های بالستیک با منشا خاورمیانه و در راس ان ایران مقابله کند و روسیه به هیچ وجه هدف این سامانه نیست.