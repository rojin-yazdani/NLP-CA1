مدیر تماشاخانه ایرانشهر با اشاره به کذب بودن خبر تهاجم افراد ناشناس به نمایش درس داریوش مهرجویی تاکید کرد :  برنامه‌های تماشاخانه ایرانشهر با شناخت و طبق قوانین برنامه‌ریزی می‌شوند و اگر اینگونه نبود اجرای درس تمدید نمی‌شد. مجید جوزانی در این‌باره به مهر گفت :  چندی است که دوستان و اشنایان از من سؤال می‌کنند ایا نمایش درس مورد تهاجم افرادی ناشناس قرار گرفته است یا نه ? متاسفانه این خبر از طرف برخی رسانه‌های غیرمعتبر خارجی منتشر شده که از پایه و اساس کذب است. وی با اشاره به اینکه اگر اجرای نمایش درس مشکلی داشت هیچگاه اجرای ان تمدید نمی‌شد یاداور شد :  به جای اینکه شبکه‌های بیگانه به این موضوعات بپردازند بهتر است به این موضوع بپردازند که دمکراسی در اجرای اثار نمایشی در ایران وجود دارد و اجرای نمایش‌هایی که با استقبال مخاطبان مواجه می‌شوند تمدید می‌شود.