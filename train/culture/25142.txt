مسعود بارزانی رئیس منطقه کردستان عراق فردا در صدر هیاتی بلندپایه وارد تهران خواهد شد و برای اولین بار با ایت الله خامنه‌ای رهبر انقلاب اسلامی ایران دیدار و گفت‌وگو خواهد کرد.کردهای عراق روابط تاریخی با جمهوری اسلامی ایران دارند. فواد حسین رئیس دفتر ریاست منطقه کردستان عراق در گفت‌وگو با خبرنگار خبرگزاری فارس در اربیل اظهار داشت :  فردا شنبه‌ ،  مسعود بارزانی رئیس منطقه کردستان عراق در صدر هیاتی بلندپایه وارد تهران خواهد شد.وی افزود :  هدف از این سفر بارزانی گسترش روابط دوجانبه در زمینه‌های سیاسی  ،  اقتصادی و گفت‌وگو درباره حل مشکلات مرزی است.به گفته رئیس دفتر ریاست منطقه کردستان عراق قرار است بارزانی در این سفر برای اولین بار با ایت الله خامنه‌ای رهبر انقلاب اسلامی ایران دیدار و گفت‌وگو کند.دیدار با رئیس جمهور  ،  رئیس پارلمان  ،  وزیر امور خارجه و رئیس شورای امنیت از دیگر برنامه‌های سفر بارزانی به ایران خواهد بود.