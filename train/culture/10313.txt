پس از تغییرات در اداره کل هنرهای نمایشی ،  شنیده‌هایی درباره تسری این تغییرات به اداره کل موسیقی به گوش می‌رسید و حتی درباره چهره محتمل جایگزین نیز سخن به میان امده ؛  اما ایا این تغییرات پیش از سی‌امین جشنواره موسیقی فجر رخ خواهد داد یا به پس از جشنواره موکول خواهد شد ? به گزارش تابناک  ،  با رفتن حسین طاهری از اداره کل امور هنرهای نمایشی وزارت فرهنگ و ارشاد اسلامی و جانشینی موقت اردشیر صالح‌پور در استانه جشنواره تئاتر فجر ،  گمانه‌زنی درباره مدیر اینده تئاتر کشور بالا گرفته و در این میان ،  از گزینه‌های متعددی نام برده می‌شود که باید دید ،  در پایان علی مرادخانی ،  معاون هنری وزارت فرهنگ و ارشاد روی کلام گزینه به جمع‌بندی نهایی خواهد رسید. هم‌اکنون در استانه جشنواره موسیقی فجر نیز گمانه‌زنی‌ها درباره تغییر و تحولات در دفتر موسیقی بالا گرفته و شنیده‌ها ،  حکایت از تغییر پیروز ارجمند ،  مدیرکل امور موسیقی وزارت فرهنگ و ارشاد دارد. همچنین انجام این تغییرات در حال جمع‌بندی توسط مرادخانی و دیگر مدیران ارشد وزارت فرهنگ و ارشاد اسلامی است ؛  اتفاقی که شاید منجر به کاهش برخی نقدها به دفتر موسیقی شود یا در مجموع تاثیر چشمگیری نداشته باشد.شنیده‌های خبرنگار تابناک  ،  حکایت از ان دارد ،  بهرام جمالی که از ابتدای سال 93 مدیرعامل بنیاد رودکی شده بود ،  جانشین پیروز ارجمند خواهد شد. جمالی دارای مدرک کارشناسی ارشد موسیقی با گرایش نوازندگی ایرانی از دانشگاه هنر است و پیش از این ،  علاوه بر تجربه همکاری‌های متعدد با مرادخانی ،  از سوابق علمی قابل توجهی برخوردار است و در کنار تجربیات اجرایی‌اش ،  سوابق اکادمیک مشخصی دارد. از سوی دیگر ،  شنیده می‌شود ،  اکبر تشکری‌نیا نیز به جای بهرام جمالی ،  مدیرعاملی بنیاد رودکی را در اختیار خواهد گرفت و بدین ترتیب ،  ترکیب مدیران حوزه موسیقی دستخوش تغییرات معناداری خواهد شد ؛  هرچند هنوز این تغییرات قطعی نشده و باید دید مرادخانی در پایان به چه جمع‌بندی خواهد رسید. پیروز ارجمند که پش از حضور در اداره موسیقی وزارت فرهنگ و ارشاد ،  رئیس مرکز موسیقی حوزه هنری بود ،  در مهرماه ،  جای خود را در حوزه هنری به فاضل نظری داد و در صورت رفتنش از دفتر موسیقی وزارت فرهنگ و ارشاد ،  احتمالا بر فعالیت‌های تخصصی‌شان در حوزه موسیقی متمرکز خواهد شد. اما مشخص نیست ،  تغییرات محتمل‌الوقوع ارتباطی به حواشی ماه‌های اخیر موسیقی داشته یا تصمیم مرادخانی در بازنگری مدیریتی این حوزه بوده ،  ولی باید دید این تغییرات در سکوت پیگیری خواهد شد یا با رسانه‌ای شدن ماجرا ،  معاونت هنری بر تثبیت وضعیت فعلی تاکید خواهد کرد.در همین ارتباط روابط عمومی معاونت هنری وزارت فرهنگ و ارشاد اسلامی ،  توضیحاتی در این ارتباط ارائه نمود ،  که متن ان بدین شرح است : پیرو انتشار خبر تغییرات به دفتر موسیقی و بنیاد رودکی رسید ?  مندرج در ان رسانه وزین تابناک ،  ضمن احترام به همکاران رسانه‌ای به اطلاع می‌رساند ،  گمانی زنی رسانه‌ای صورت پذیرفته ،  صحت ندارد.