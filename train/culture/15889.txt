چهل‌وششمین دوره نمایشگاه بین‌المللی گردشگری برلین معروف به‌ای تی بی که از روز چهارشنبه 17 اسفند ماه در محل دائمی نمایشگاه‌های برلین اغاز شد و تا پایان امروز ادامه خواهد داشت شاهد یک اتفاق نادر بود. به گزارش اختصاصی در این نمایشگاه که 10 هزار و 600 شرکت و اژانس مسافرتی فعال در زمینه گردشگری از 187 کشور جهان از جمله جمهوری اسلامی ایران در 26 سالن به وسعت 160 هزار متر مربع با برپایی غرفه‌هایی مملو از اثار فرهنگی و تاریخی دیدنی ،  جاذبه‌های گردشگری کشور خود را در معرض دید بازدید کنندگان قرار داده‌اند اما سالن 7 این نمایشگاه مورد بی مهری بازدیدکنندگان قرار گرفته است.در این سالن در زمینی به مساحت 407 متر مربع 14 شرکت ارایه کننده خدمات مسافرتی و همچنین دو گروه هتل‌های هما و پاسارگاد از ایران برای بازاریابی در میان گروه‌های گردشگری بین المللی از کشورهای مختلف حضور داشتند اما روزنامه المانی بیلد غرفه ایران را سرد ، بی روح و بدون مراجعه کننده توصیف کرده است.گزارشگر بیلد می‌نویسد :  غرفه ایران به عنوان تنها کشور سالن7 در کنار سینمای نمایشگاه قرار دارد اما در عین حال بسیار ارام است و تقریبا هیچکس برای بازدید در ان حضور ندارد . نماینده‌های شرکت‌های مسافرتی ایران در پشت میزهای خالی و بدون مراجعه کننده نشسته‌اند و ظاهرا دیگر هیچکس علاقه مند نیست به ایران سفر کند.روزنامه بیلد در بخش دیگری از گزارش خود با طرح این ادعا که در سال گذشته گردشگری در ایران 30 درصد کاهش داشته  ؛ نوشت  :  حدود یک میلیون نفر از امار گردشگران ایران کاسته شده است.در نمایشگاه امسال گردشگری برلین ،  فعالان حوزه‌ی صنعت گردشگری کشورهای مختلف جهان از جمله سازمان‌ها و انجمن‌های گردشگری ،  تورگردانان ،  اژانس‌های مسافرتی ،  هتل‌ها ،  شرکت‌های حمل و نقل ریلی ،  رسانه‌ها ،  دفاتر رزرواسیون ،  شرکت‌های تجاری و برگزارکننده همایش‌ها حضور دارند.این نمایشگاه همواره سکویی برای کشورهای مختلف جهان برای معرفی جاذبه‌های گردشگری بوده و به همین دلیل مقامات برگزارکننده نمایشگاه گردشگری برلین تلاش کرده‌اند با اجرای تمهیدات ویژه‌ ،  ساکنان شهر برلین را به بازدید از نمایشگاه تشویق کنند.