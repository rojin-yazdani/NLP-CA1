مسئولان شبکه ماهواره‌ای غیر اخلاقی فارسی 1 در تلاش برای نفوذ بر فرهنگ خانواده‌های ایرانی قصد دارند ان را توسعه دهند .به گزارش شبکه خبر رابرت مرداک صاحب صهیونیست شبکه غیر اخلاقی فارسی1  ،  قصد دارد 5 شبکه دیگر در کنار فارسی 1 راه اندازی کند . این صهیونیست سرمایه دار  ،  بودجه اولیه‌ای بالغ بر 30 میلیون دلار برای راه اندازی شبکه‌های فارسی2  ،  فارسی3  ،  فارسی4  ،  فارسی 5 و فارسی6 در نظر گرفته است.یکی از این شبکه‌ها قرار است با پخش برنامه‌هایی مخصوص رده سنی کودکان فعالیت هدفمند و مغرضانه خود را در سطح خردسالان پیش ببرد. در همین حال به گفته کارشناسان  ،  مسئولان فارسی 1 می‌کوشند با فرهنگ سازی غلط و عادی سازی مسایل غیر اخلاقی در جامعه مسلمان و متمدن ایران بنیان خانواده را در ایران متزلزل کنند. رابرت مرداک صاحب فارسی وان یهودی استرالیایی الاصل به سلطان شیطانی رسانه‌ها معروف است . وی 60 شبکه تلویزیونی به 13 زبان مختلف دارد و از صهیونیست‌های قدرتمند دنیا به شمار می‌رود.ترویج خانواده‌های بی سامان و لجام گسیخته  ،  ترویج و عادی جلوه دادن خیانت خانوادگی  ،  بی اهمیت جلوه دادن احترام به والدین  ،  عادی جلوه دادن رابطه خارج از ازدواج  ،  هویت زدایی از مفهوم خانواده به عنوان کوچکترین واحد اجتماعی مستقل و مؤثر  ،  عادی جلوه دادن سقط جنین برای دختران  ،  تعصب زدایی از کانون خانواده و ترویج بی تفاوتی نسبت به حریم خانواده  ،  ترویج مفهوم زندگی با دیگران به جای ازدواج  ،  ترویج فمینیسم و کم رنگ کردن نقش مرد  ،  مخدوش کردن رابطه فرزندان در خانواده  ،  ترویج خشونت در جوانان و نوجوانان از طریق پخش موزیک ویدئوهای خاص  ،  پی ریزی و ایجاد امادگی ذهنی تفکر شیطان پرستی در نوجوانان و جوانان را از موضوعات این شبکه است . به نظر می‌رسد با توجه به هشدارهای مکرر رهبر انقلاب در خصوص جنگ نرم و تهاجم فرهنگی مقابله با این هدف ضد فرهنگی عزم هوشمندانه مسئولان کشور از جمله نهادهای فرهنگی و هنری متعهد را می‌طلبد.در همین حال مهندس ضرغامی رئیس سازمان صدا و سیما دیروز در حاشیه نشست جمعیت ایثارگران انقلاب اسلامی  ،  با اشاره به مسئولیت خطیر رسانه در حفظ وحدت ملی و استمرار پیوستگی احاد جامعه از همه دلسوزان جامعه به ویژه نخبگان حوزوی و دانشگاهی خواست با درک بیشتر این مسئولیت از همکاری و همراهی لازم دریغ نورزند . ضرغامی شناخت و استفاده از همه ظرفیت‌های مفید و مباح را برای کارامدی و اثربخشی بیشتر شبکه‌های جمهوری اسلامی از جمله ضروریات امروز دانست و تصریح کرد  :  دشمن تلاش می‌کند تا مزیت‌های نسبی خود را در این حوزه‌ها جستجو کند .