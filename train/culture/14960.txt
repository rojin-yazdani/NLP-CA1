مردم لیبی در واکنش به سخنان دیکتاتور این کشور خواستار درمان وی شدند.به گزارش ایسنا ،  به نقل از پایگاه اینترنتی فلسطین الیوم‌ ،  سخنرانی معمر قذافی‌ ،  دیکتاتور دیوانه لیبی در منزل مخروبه خود که 25 سال پیش توسط هواپیما بمباران شد ،  واکنش‌های زیادی به دنبال داشت و بسیاری از لطیفه‌ها را در مورد ان ساختند.پس از انکه قذافی ملت لیبی را تهدید و اعلام کرد که‌تر و خشک را با هم می‌سوزاند  ،  مردم شعار ملت خواهان درمان رهبر است را سر دادند و هنگامی که اظهار کرد لیبی ،  افریقا ،  امریکای لاتین‌ ،  اسیا و سراسر جهان را رهبری می‌کند برخی‌ها اعلام کردند که قذافی فراموش کرده که مریخ‌ ،  پلوتو ،  خورشید و بقیه سیاره‌ها و ستاره‌ها را نیز رهبری می‌کند .با بحرانی شدن وضعیت و استعفای بسیاری از مسئولان لیبی در اعتراض به برخورد قذافی با مردم غیرمسلح این کشور برخی از ورزشکاران از قذافی خواستند که با خارجی‌ها جهت پر کردن جای مسئولان مستعفی قرارداد ببندد ،  همانطور که با مزدوران افریقایی جهت سرکوب قیام مردم و کشتار انها قرارداد بسته است و از سوی دیگر راه را برای لژیونر شدن مسئولان مصر فراهم کند.از سوی دیگر برخی‌ها لیبیایی‌ها ،  از ملت مصر که شاهد جنایت‌های نظام قذافی در حق ملت لیبی و کشته شدن هزاران لیبیایی توسط این نظام بودند ،  خواستند که در پاسخ به تظاهرات میلیونی خود ،  در میدان التحریر تظاهرات میلیاردی تحت عنوان کسی که مصیبت‌های مردم را می‌بیند و مصیبت خود را فراموش می‌کند برگزار کنند و از حسنی مبارک ،  رئیس جمهور سابق این کشور عذرخواهی کنند.مردم لیبی لطیفه دیگری در مورد قذافی ساختند و اعلام کردند که وی دعایی با این مضمون خوانده است :  خدایا جمعه ما را جمعه خشم و جمعه رفتن نگذار و ما را همانند زین العابدین بن علی فراری نده‌ ،  و همانند حسنی مبارک غمگین بیرون نکن‌ ،  خدایا ما را با چسب به صندلی قدرت بچسبان‌ ،  ما را از صداهای معترضان در میدان‌ها دور نگهدار و ابروی ما را نبر ،  بنده تو رهبر لیبی.