ایسنا نوشت :  پیکر زنده‌یاد علی طباطبایی بازیگر جوان تلویزیون و سینما که شامگاه 8 شهریور ماه درگذشت ،  فردا سه‌شنبه 10 شهریورماه به خاک سپرده می‌شود.رضا نوروزی یکی از دوستان خانواده طباطبایی درباره خاکسپاری این بازیگر جوان گفت :  مراسم خاکسپاری از مقابل منزل وی برگزار می‌شود و دوستان و اقوام از ساعت 8 صبح در منزل شخصی ایشان گردهم می‌ایند و پیکر او را مستقیما به بهشت زهرا  ( س )  می‌برند.به گفته او ،  این بازیگر در قطعه هنرمندان دفن نمی‌شود و در یکی دیگر از قطعات بهشت زهرا  ( س )  به خاک سپرده خواهد شد.سید علی طباطبایی فرزند سید کمال طباطبایی تهیه کننده سینما و تلویزیون متولد 1362 در تهران بود که با فیلم سالاد فصل فریدون جیرانی وارد سینما شد و طی بیش از 10 سال فعالیتش در این عرصه در فیلم‌ها و سریال‌هایی چون ساعت 25  ،  اماده باش  ،  اسب سفید پادشاه  ،  باجناق‌ها  ،  اشپز باشی  ،  ترانه مادری  ،  قلب یخی و بچه‌های نسبتا بد به ایفای نقش پرداخت.این بازیگر 32 ساله طبق اعلام پدرش بر اثر ناراحتی قلبی در منزل از دنیا رفته است.