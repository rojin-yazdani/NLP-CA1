خبرانلاین :  محمد علی ابادی نرفتنش به افتتاحیه المپیک را ناشی از مشغله کاری دانست.رئیس کمیته ملی المپیک که به طور همزمان ریاست سازمان شیلات و قائم مقامی وزارن جهاد را هم بر عهده دارد در این باره به ایرنا گفت :  با توجه به دو رویداد مهم پیش رو  ،  بازیهای المپیک نوجوانان 2010 در سنگاپور و شانزدهمین دوره بازیهای اسیایی 2010 گوانگ جو و حجم بسیار کار برای حضور در این بازی‌ها  ،  ترجیحا در تهران ماندم . او در گفت و گو با ایرنا ،  ادامه داد :  ورزش نماد همبستگی و توجه به ارزش‌های والای انسانی در کنار حفظ سلامتی جسم و روح است. با توجه به هزینه‌ای که سالانه در جهان برای رشد و توسعه ورزش همگانی و قهرمانی در کشورهای مختلف می‌شود ،  می‌توان قرن حاضر را قرن ورزش نامید. برگزاری بازیهای المپیک زمستانی نشان می‌دهد که انسان‌ها در همه حال و حتی در شرایط سخت اب و هوایی می‌توانند برای رشد و سلامت خود و نیز ایجاد ارتباطی برادرانه ورزش کنند. علی ابادی خاطرنشان کرد :  در این راستا ورزشکاران نباید اجازه دهند که سستی بر انها غلبه کند. برای کاروان اعزامی ایران در این دوره از بازیها که برای نخستین بار نیز یک ورزشکار زن در میان انان وجود دارد  ،  ارزوی موفقیت می‌کنم. امیدوارم انها به عنوان سفیران شایسته ورزش ملت ایران پیام اور صلح و دوستی به نمایندگان ورزشی دیگر کشورها باشند. در ماه‌های اخیر انتقادهای بسیاری از محمد علی ابادی به دلیل مشغله‌های کاری‌اش که سبب می‌شود تا او نتواند برای ورزش وقت بگذارد شده است اما او به رغم منع قانونی و همچنین با وجود انتقادهای بسیاری که به دلیل ناکامی‌های متوالی ورزش کشور در این سالها شده  ،  همچنان قصد دارد در کمیته ملی المپیک به فعالیتش ادامه دهد.