ایت الله ˈجعفر سبحانیˈ از مراجع تقلید گفت :  مداحان برای گریاندن مردم گرفتار منابع غیر صحیح و بدعت نشوند.به گزارش ایرنا ،  وی روز چهارشنبه در درس خارج اصول خود در مسجد ˈاعظمˈ قم با بیان اینکه گریاندن مردم در عزای اهل بیت ( ع )  خوب است اما نه به هر قیمتی ،  افزود :  نباید در مداحی و روضه ،  بزرگنمایی یا کوچک کردن شان اهل بیت ( ع )  صورت گیرد.ایت الله سبحانی ادامه داد :  قوام دین اسلام به منابر و روضه حسینی است اما مداحان و منبریها باید به اظهارات خود دقت و از منابع صحیح نقل کنند تا بدعتگزار نباشند.وی بدعت یعنی کم و زیاد کردن دین توصیف کرد و افزود :  البته انجام هر عمل حرامی به منزله بدعت نیست اما باید مراقب بود.ایت الله سبحانی گفت :  کسانی که مطالبی را به خیال ترویج دین بر روی منبر بیان می‌کنند ،  در حقیقت دین را مشوه می‌سازند لذا باید به کتابهای مستند و دارای منابع صحیح و معتبر در باره عاشورا برای روضه خواندن مراجعه کرد.این مرجع تقلید خاطرنشان کرد :  پس از پیامبر اعظم ( ص )  بدعت‌هایی در دین از جمله در طریقه نماز خواندن ایجاد شد ،  با اینکه تعداد زیادی از صحابه ،  روش ان حضرت را در نمازگزاردن دیده بودند.