نخستین خودروی سوخت سبز بیودیزل در نمایشگاه دستاوردهای پژوهشی مشهد رونمایی شد . به گزارش واحد مرکزی خبر  ،  عضو هیات مدیره پالایشگاه فراورده‌های سبز گفت :  سوخت سبز که از دانه‌های روغنی خوراکی و غیرخوراکی تولید می‌شود  ،  نخستین بار در خاورمیانه در پالایشگاه فراورده‌های سبز در مشهد تولید می‌شود  .وی افزود  :  در صورت تولید انبوه و جایگزینی ان با نفت گاز  ،  جایگاه ایران از یورو 2 به یورو 5 ارتقا می‌یابد  .هادی افشار گفت  :  مقدار پایین سولفور موجود در سوخت بیودیزل در مقایسه با نفت گاز بیش از صد درصد الودگی هوا را کاهش می‌دهد  .وی گفت  :  این سوخت دارای تاییدیه سازمان حفاظت از محیط زیست کشور است که در صورت تولید انبوه  ،  نقش به سزایی در شتاب بیشتر خودرو  ،  چرب ماندن و کاهش استهلاک قطعات و افزایش عمر خودرو خواهد داشت  .افشار افزود  :  هم اینک مشتقات بیودیزل در این پالایشگاه تولید می‌شود که در صورت حمایت دولت امکان تولید روزانه 300 هزار لیتر سوخت بیو دیزل در این کارخانه فراهم است و در صورت حمایت‌های بیشتر درمرحله دوم امکان تولید روزانه 10 میلیون لیتر سوخت سبز در کشور فراهم خواهد شد .