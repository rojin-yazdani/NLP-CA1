رئیس شورای اصناف گفت :  22 هزار غرفه در 300 نمایشگاه بهاره از دوازدهم تا بیست و سوم اسفند کالاهای پرتقاضای بازار شب عید را عرضه خواهند کرد. به گزارش واحد مرکزی خبر  ،  قاسم نوده فراهانی با بیان اینکه قیمت کالاهای عرضه شده در این نمایشگاه‌ها 10 تا 20 درصد پایین‌تر از قیمت بازار خواهد بود  ،  افزود  :  کارشناسان وزارت بازرگانی ،  مجامع امور صنفی و اتحادیه‌ها  ؛  کیفیت کالاها و درج قیمت مصوب را کنترل خواهند کرد.وی گفت  :  پوشاک  ،  کیف و کفش  ،  مواد غذایی و پروتئینی  ،  خشکبار و اجیل  ،  شیرینی و شکلات و دیگر نیازهای مردم در این نمایشگاه توزیع خواهد بود.رئیس شورای اصناف باردیگر با تاکید براینکه اتحادیه‌ها موظف هستند در قالب فروش فوق العاده قیمت‌ها را در شب عید کاهش دهند  ،  افزود  :  بازرسان با تخلف غرفه داران به شدت برخورد می‌کنند.فراهانی در ادامه از طرح نظارت ویژه نوروزی به عنوان برنامه‌های شورای اصناف کشور خبر داد و گفت  :  این طرح با همکاری بازرسی اصناف  ،  تعزیرات و بازرسی وزارت بازرگانی از اول اسفند تا 20 فروردین اجرا می‌شود.رئیس شورای اصناف  ،  توزیع گوشت گرم قرمز و مرغ را از دیگر طرح‌های تنظیم بازار اعلام کرد و گفت  :  از 20 بهمن در تهران 200 تن مرغ گرم با قیمت مصوب هر کیلوگرم  -  2450 تومان اغاز شده است که تا سه ماه ادامه خواهد داشت.وی گفت :  عرضه گوشت گرم گوساله هم به قیمت هر کیلوگرم 7 هزار و 300 تومان از روزها قبل در 200 واحد صنفی اغاز شده است و این هفته 100 واحد دیگر اضافه خواهد شد.