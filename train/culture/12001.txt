رییس پژوهشگاه دانش‌های بنیادی  ( IPM )  در مراسم رونمایی از طرح کلان شبکه گرید  ( تورین )  ملی محاسباتی با بیان این که اهمیت فناوری گرید  ( تورین )  همسنگ فناوری اینترنت است به بیان خاطره‌ای از نخستین روزهای ورود اینترنت به ایران و توصیه‌های مهم رهبر معظم انقلاب اسلامی در خصوص این فناوری جدید پرداخت.به گزارش ایسنا ،  دکتر محمد جواد لاریجانی در مراسم رونمایی از طرح کلان شبکه گرید  ( تورین )  ملی محاسباتی و شبکه ملی فرهنگ که صبح امروز با حضور رییس جمهور در نهاد ریاست جمهوری برگزار شد اظهار داشت :  20 سال پیش زمانی که اینترنت توسط پژوهشگاه دانش‌های بنیادی به ایران امد اختلافی بین ما و وزیر مخابرات پیش امد که انها اعتقاد داشتند که این فناوری مانند فکس است. از این رو من نامه‌ای به مقام معظم رهبری در خصوص این فناوری و کاربردهای ان نوشتم. پس از دو هفته مقام معظم رهبری هر دوی ما را فرا خواندند و سه مطلب را تاکید کردند. ایشان فرمودند این صنعت بسیار جالب است و باید از همین حالا بر روی ان سرمایه‌گذاری شود. همچنین این فناوری باید برای جوانان بسیار جاذب باشد و لازم است میدان را برای انها فراهم کنیم و در نهایت تاکید کردند این صنعت مانند سایر صنایع ،  الودگی خاص خود را دارد که باید برای ان برنامه‌ریزی کرد.وی در ادامه در خصوص تفاوتهای گرید و اینترنت نیز گفت :  اینترنت دارای کاربران عادی است اما گرید کاربرانی با حجم عظیمی از داده‌ها و عملیات را دارد که قصد ذخیره‌سازی اطلاعات و سپس دسترسی به ان را دارند.رییس پژوهشگاه دانش‌های بنیادی افزود :  گرید ،  فناوری‌ای است که امکانات محاسباتی مختلف برای یک مجموعه دانشگاهی و یا چندین دانشگاه را فراهم می‌اورد تا بتوانند محاسبات عظیمی را انجام دهند.لاریجانی با بیان این که در حال حاضر 14 دانشگاه و مرکز علمی و پژوهشی در قالب گرید ملی به یکدیگر متصل هستند ،  گفت :  یکی دیگر از کاربردهای گرید ملی استفاده از قدرت پردازش این شبکه در هواشناسی است. در حال حاضر تحلیل داده‌های هواشناسی به شش ساعت زمان نیاز دارد که با استفاده از فناوری گرید این زمان به 3 ،  5 تا 10 دقیقه کاهش خواهد یافت.رییس پژوهشگاه دانش‌های بنیادی که مجری طرح گرید محاسباتی ملی است ،  خاطرنشان کرد :  از فناوری گرید می‌توان در فعالیت بانک‌ها ،  بررسی زمین لرزه‌ها به خصوص پس لرزه‌ها ،  حرکت‌های هوشمند مانند هواپیماهای با خلبان و بدون خلبان ،  طراحی‌های ایرودینامیکی مانند هواپیما ،  موشک ،  زیردریایی و محاسباتی رصدی استفاده کرد.لاریجانی ادامه داد :  به عنوان مثال با استفاده از فناوری گرید می‌توان سنسورهایی را داخل زمین قرار داد و داده‌های دریافتی را توسط این سنسور پس از زلزله‌های بزرگ مورد تحلیل قرار داد.وی با بیان این که یکی از اهداف راه‌اندازی طرح تورین محاسباتی ملی ،  استفاده از قدرت پردازش این طرح در محاسباتی رصدی است ،  گفت :  رصدخانه‌ی ملی ایران یکی از طرح‌های با افتخار ایران محسوب می‌شود که در این دولت و با حمایت معاونت علمی و فناوری ریاست جمهوری به نتیجه رسیده و مراحل نهایی خود را طی می‌کند. در این راستا از رییس جمهور دعوت می‌کنیم که برای اغاز احداث ساختمان گنبد رصدخانه حضور یابند.رییس پژوهشگاه دانش‌های بنیادی خاطرنشان کرد :  استفاده از فناوری‌های گرید در محاسبات داخل ذرات یکی از کاربردهای این فناوری به طوری که در حال حاضر در ازمایشگاه بزرگ سرن که ایران هم در ان عضویت داشته و توانسته قطعاتی را برای ان بسازد از این فناوری استفاده می‌کند. البته ،  در حال حاضر محققان ایرانی با حضور در این ازمایشگاه بزرگ دنیا مدل استاندارد داخل ذرات را چک می‌کنند.لاریجانی در پایان با بیان این که محورهای مهم فاز بعدی طرح تورین محاسباتی ملی به معاونت علمی وفناوری ریاست جمهوری ارائه شده است ،  گفت :  گسترش اتصال سایر دانشگاه‌های کشور به تورین محاسباتی ملی و ایجاد کاربری اسان و استفاده غیر علمی از ان از محورهای فاز دوم این طرح کلان محسوب می‌شود.به گزارش ایسنا ،  درزمان سخنرانی دکتر لاریجانی با دستور رییس جمهور یک ماتریس هزار در هزار به صورت ان لاین توسط ابررایانه امیرکبیر دانشگاه صنعتی امیرکبیر محاسبه شد.