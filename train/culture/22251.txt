پرویز پرستویی هم جوایز اصلی‌اش را برای احداث سرپناهی برای بی‌خانمان‌ها به فروش گذاشت.این بازیگر سینما ،  تئاتر و تلویزیون در یادداشتی که اختصاصا ان را در اختیار ایسنا ،  قرار داده‌ ،  اورده است :  از انجایی که در این ایام همه مردم شریف ایران در تکاپوی برگزاری عید نوروز و چیدن سفره هفت سین‌شان هستند که من هم به سهم خود به همه ملت ایران پیشاپیش سال نو را تبریک می‌گویم. اما یادمان باشد ،  هستند بانوانی که بدون سرپرست و سرپناه در گوشه‌های خیابان عمر خود را سپری می‌کنند. نه سفره هفت سین دارند و نه خانواده‌ای که به دیدنش بروند.در این ارتباط بانوی سینمای ایران و کارگردان ارزشمند میهن‌مان خانم رخشان بنی‌اعتماد و دوست عزیز و هنرمند برجسته سینمای ایران  ،  رضا کیانیان به کمک هموطنانمان امده‌اند و جایزه‌هایی که حاصل تلاششان در عرصه فرهنگ و سینما بوده را به نفع برادران و خواهران بی‌خانمان به فروش گذاشته‌اند.در این راستا بنده هم جایزه‌های بین‌المللی خود را که در جشنواره‌های رم‌ ،  رباط‌ ،  جیپور و بلگراد دریافت کرده‌ام را برای فروش به نفع هموطنان بی‌خانمان تقدیم می‌کنم. به گزارش ایسنا ، رخشان بنی‌اعتماد و رضا کیانیان طی چند روز گذشته ، جوایزشان را حراج کردند.