رئیس سازمان امور مالیاتی از افزایش یک تا 30برابری مالیات واقعی در بررسی نمونه خوداظهاری‌ها ،  کسر خمس و زکات از درامد مشمول مالیات به شرط ارائه سند متقن و ورود عمده کالاهای چینی به کشور از مبادی رسمی خبر داد.علی عسگری در گفت‌وگو با خبرنگار اقتصادی خبرگزاری فارس ،  در مورد دلیل بررسی نمونه‌های اظهارنامه مالیات بر عملکرد اصناف با وجود مصوبه افزایش 15 درصدی مالیات بر درامد و این که ایا به انها اعتماد ندارید ?  گفت :  بررسی نمونه‌های اظهارنامه‌های اصناف در مالیات برعملکرد هم جزو توافق سازمان با انهاست ،  همان گونه که توافق شد ،  مالیات بر درامد خود در سال 89 را نسبت به سال قبل 15 درصد اضافه کنند ،  همان‌طور توافق شد طبق قانون 4 درصد از اظهارنامه مالیات عملکرد مشمولان بند ج و 12 درصد اظهارنامه بند الف و ب نمونه‌گیری و بررسی مجدد شود و این نمونه‌ها با انتخاب ادارات مالیاتی صورت می‌گیرد.* معمولا خوداظهاری‌ها کمتر از مالیات واقعی استرئیس سازمان امور مالیاتی در پاسخ به این پرسش که نمونه اظهارنامه‌های بررسی شده چقدر مطابق با واقعیت بوده است ،  گفت :  معمولا مالیات واقعی نمونه‌ها بیشتر از رقم اظهارنامه‌ها است و رقم واقعی مالیات بین یک تا 30 برابر افزایش می‌یابد ،  یعنی صاحبان این اظهارنامه‌های نمونه کم‌اظهاری کرده‌اند.رئیس سازمان امور مالیاتی در پاسخ به این پرسش که ایا این علامتی بر این نیست که اکثر اصناف کم‌اظهاری کرده‌اند ،  گفت :  برای سازمان مالیات‌های مشمولان بند الف و ب مشمولان قانون مالیاتهای مستقیم مهم است ،  مشمولا بند ج خرده‌فروشان هستند که اهمیت چندانی از نظر مالیات ندارد ،  بیشتر مشمولان بند الف و ب مورد توجه قرار دارند که 12 درصد نمونه‌گیری می‌شوند.عسگری گفت :  با کسانی که به موقع اظهارنامه نمی‌دهند ،  یا اظهارنامه‌ها اشکال دارد ،  بالای 15 درصد نمونه‌گیری می‌شود ،  از طرفی انهایی که در بند الف و ب برای سازمان مالیاتی مهم هستند ،  کمتر از 50 درصد است.وی خاطرنشان کرد :  اگر با همین روال جلو رود ،  هر سه تا چهار سال یک بار نوبت به مشمولان بند الف و ب می‌رسد.رئیس سازمان امور مالیاتی گفت :  اگر هر سه چهار سال ارزیابی مالیاتی از مودیان باشد ،  تفاوت مالیاتی و کتمان مالیاتی کاهش می‌یابد. خوشبختانه با حرکتهای اخیر دامنه انحراف مالیات هم محدود می‌شود.* خمس و زکات از مالیات معاف می‌شودعسگری در پاسخ به این سؤال که با توجه به تکلیف بودن کمک به دولت اسلامی ایا مالیاتهای رایج با مالیات اسلامی یکسان می‌شود ،  گفت :  در جامعه‌ای قرار داریم که هم باید تکالیف شرعی و هم تکالیف قانونی خود را انجام دهیم. مالیاتهای متعارف مثل مالیات‌های مستقیم ،  مالیات کالا و خدمات و مالیات ارزش افزوده جزو قانون است و هم قانون و هم شرع این مالیاتها را به رسمیت می‌شناسند کسانی که مشمول این مالیاتها می‌شوند باید مالیات خود را پرداخت کنند.رئیس سازمان امور مالیاتی گفت :  از نظر شرعی هم کسانی که تکالیف قانونی خود را برگردن دارند ،  از حیث خمس و زکات مالیات خود را می‌پردازند و در واقع مال و اموال خود را پاک می‌کنند.عسگری در پاسخ به این سؤال که ایا پرداخت خمس و زکات باعث معافیت مالیاتها می‌شود ،  گفت :  اگر مودیان اسناد و مدارکی ارائه دهند که برای سازمان مالیاتی احراز شود ،  خمس و زکات را جزو درامد مشمول مالیاتی محسوب می‌کنیم ،  اما باید اسناد و مدارک متقن باشد.وی گفت :  مالیات در همه جوامع با اسناد و مدارک معتبر است. در مورد خمس و زکات هم اسناد باید معتبر باشد.* ورود عمده کالاهای چینی به کشور از مبادی رسمیرئیس سازمان امور مالیاتی در مورد وضع مالیات بر کالاهای چینی بی‌کیفیت در بازار گفت :  بر کالاهایی که از طریق گمرک وارد کشور می‌شود ،  مالیات تعلق می‌گیرد و ازاین کالاها براساس ارزش ثبت سفارش و پروانه سبز گمرکی که اظهار می‌کنند ،  مالیات گرفته می‌شود.عسگری گفت :  اگر کالایی از مبادی غیر رسمی و به صورت قاچاق وارد شود ،  معلوم است که مالیات نداده است.وی در پاسخ به این پرسش که ایا دولت برنامه‌ای ندارد که از کالاهای موجود بازار اگرچه قاچاق باشد هنگام فروش مالیات بستاند ،  گفت :  البته خیلی از کالاهای چینی از مبادی رسمی وارد شده و مالیات انها پرداخت شده است ،  چون قیمت جنس چینی ارزان است ،  اما چون حجم کالا وسیع است ،  فکر می‌کنید قاچاقی است. البته ممکن است مقداری کالا از طریق قاچاق وارد شود ،  ولی عمده ان از مبادی رسمی وارد می‌شود.