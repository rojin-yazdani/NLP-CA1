پژوهشکده مطالعات استراتژیک خاورمیانه از میان دانشجویان و فارغ التحصیلان رشته‌های علوم سیاسی ،  روابط بین الملل و مطالعات منطقه‌ای مقطع دکتری  ( PhD )  یا افرادی که به تازگی دوره دکتری را تمام کرده‌اند و دارای سوابق فعال پژوهشی هستند ،  در سال تحصیلی 1391 -  1390 محقق مهمان می‌پذیرد. ادامه فعالیت پژوهشگران در صورت سوابق برجسته پژوهشی می‌تواند برای یک سال دیگر تمدید شود. افراد برگزیده در تمامی فعالیت‌های علمی -  پژوهشی پژوهشکده از جمله شرکت در جلسات گروه‌های مطالعاتی ،  کارگاه‌های اموزشی و پژوهشی مربوط به روش پژوهش و مقاله نویسی ،  سخنرانی‌ها و سمینارهای داخلی و خارجی مشارکت خواهند داشت و کارهای پژوهشی ان‌ها  ( اعم از کتب ،  مقالات ،  یادداشت‌های کوتاه تخصصی )  در وب سایت و فصلنامه‌های پژوهشکده  ( فارسی و انگلیسی )  منتشر خواهد شد.پژوهشگران مهمان ضمن تعامل با پژوهشگران و اساتید مقیم پژوهشکده می‌توانند از فضای فیزیکی و امکانات مرکز  ( کتابخانه تخصصی ،  ایمیل ،  اینترنت ،  اتاق کار و غیره )  استفاده کنند. از دانشجویان دوره دکتری انتظار می‌رود تا به عنوان دستیار پژوهشی در گروه‌های مختلف مطالعاتی پژوهشکده مشارکت کرده و بر تجربیات پژوهشی خود بیافزایند. همچنین از تمامی پژوهشگران انتظار می‌رود که بخشی از وقت خود را در طول هفته در پژوهشکده بگذرانند. در پایان سال تحصیلی به پژوهشگران گواهینامه شرکت در این دوره اموزشی – پژوهشی اعطا خواهد شد.حوزه‌های مورد علاقه مطالعاتی پژوهشکده عبارتند از :  مطالعات سیاست خارجی ایران ،  مطالعات خلیج فارس ،  مطالعات اعراب و اسراییل ،  مطالعات ترکیه شناسی ،  مطالعات ایران و قدرت‌های بزرگ ،  مطالعات NPT و خلع سلاح هسته‌ای در خاورمیانه ،  مطالعات تروریسم و مطالعات امنیت انرژی.مدارک مورد نیاز جهت پذیرش به عنوان پژوهشگر مهمان : تکمیل فرم درخواست همکاری ارسال سوابق کاری و پژوهشی  ( CV ) دو معرفی نامه از اساتید شناخته شده در رشته‌های مربوطهدو نمونه از کارهای پژوهشی منتشرشده  (  فارسی_ انگلیسی ) معرفی نامه از دانشگاه محل تحصیلکپی از مدارک تحصیلی  ( مقاطع کارشناسی_ کارشناسی ارشد_ دکتری )  به همراه دو قطعه عکساز متقاضیان درخواست می‌شود که تمامی مدارک مورد نظر را در یک پاکت دربسته تا تاریخ 31 شهریور1390 به ادرس :  تهران ،  بلوار کشاورز ،  خیابان شهید نادری ،  شماره 8 ،  مرکز مطالعات خاورمیانه ارسال کنند. ارسال مدارک از طریق ایمیل قابل پذیرش نیست و مدارک ارسالی بازگردانده نخواهند شد.به محض دریافت مدارک روند تصمیم گیری در مورد برگزیدن متقاضیان شروع و تا زمان تکمیل ظرفیت مورد نظر ادامه خواهد یافت. در صورت لزوم از پژوهشگران دعوت به مصاحبه علمی خواهد شد. نتایج پذیرش نیز تا 15 مهر ماه 1390 بر روی همین سایت اعلام خواهد شد.در صورت هر گونه سؤال یا درخواست اطلاعات بیشتر با دستیار برنامه پژوهشگران مهمان  ، به شماره تلفن :  88972190 و 09125783393 تماس گرفته شود.