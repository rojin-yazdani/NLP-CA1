یک عضو کمیته عالی مستقل انتخابات تونس در کنفرانسی خبری در محل قصر همایش‌های پایتخت تونس ،  نتایج اولیه ارای6 حوزه انتخابیه دیگر مجلس موسسان این کشور را اعلام کرد. به گزارش العالم حزب نهضت اسلامی تونس با احتساب ارای قبلی در مجموع با کسب 53 کرسی و بیش از 50 درصد ارا همچنان در صدر قرار دارد.بوبکر بالثابت گفت که حزب نهضت اسلامی تونس از مجموع 41 کرسی متعلق به حوزه‌های انتخابیه المهدیه  ،  القیروان  ،  نابل 1 ،  سلیانه ،  منوبه و توزر 16 کرسی بدست اورده است.بر اساس ارزیابی‌های اولیه کمیته عالی مستقل انتخابات  ،  76 درصد ثبت نام کنندگان و 15 درصد غیرثبت نام کننده‌ها در انتخابات تونس شرکت کرده اند.از میان حدود 7 میلیون تونسی واجد شرایط رای  ،  4 میلیون و 100 هزار نفر ثبت نام کرده بودند.خاطرنشان می‌شود که قرار بود دیروز  ( چهارشنبه )  نتایج نهایی انتخابات تونس اعلام شود ولی به دلیل شمارش دستی ارا اعلام نتایج نهایی به تعویق افتاده است.انتخابات مجلس موسسان تونس یکشنبه گذشته  ( اول ابان )  در27 حوزه انتخابیه در سراسر این کشور برگزار شد. ﻿