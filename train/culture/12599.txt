وزیر فرهنگ و ارشاد اسلامی درباره دلایل تاخیر در صدور مجوز کتاب گفت :  برخی می‌خواهند فکر و اندیشه‌های بهایی و سلفی خود را در کتاب‌هایشان ترویج کنند ولی ما اجازه نمی‌دهیم خشونت و تروریسم در کشور تئوریزه شود.به گزارش خبرنگار مهر ،  سیدمحمد حسینی صبح امروز در حاشیه جشنواره شعر فجر در جمع خبرنگاران با اشاره به عمر کم این جشنواره نسبت به دیگر جشنواره‌های فجر گفت :  هنرهایی مثل سینما وارداتی هستند ولی شعر در ایران حداقل 1100 سال قدمت دارد و با توجه به غنای ان می‌توانیم عقب‌ماندگی در زمینه شعر را جبران کنیم.وی درباره اقدامات وزارت ارشاد در زمینه شعر افزود :  ما امسال علاوه بر جشنواره شعر فجر جشنواره شعر رضوی را به صورت سراسری برگزار کردیم. علاوه بر ان همایش شاعران ایران و جهان برگزار شد و امیدوارم این به یک سنت تبدیل شود.اعزام برگزیدگان جشنواره شعر فجر به همایش‌های خارجیحسینی از اعزام شاعران برگزیده پنجمین جشنواره شعر فجر به همایش‌های بین‌المللی در حوزه شعر خبر داد و هدف از ان را پیوند بین نخبگان فرهنگی کشورهای منطقه و همسایه عنوان کرد.وزیر ارشاد گفت :  تعداد شاعران حاضر در جشنواره شعر فجر امسال صد در صد بیشتر از سال گذشته است و 40 هزار اثر که برای 4 بخش جشنواره ارسال شده ،  رقم قابل توجهی است ولی انتظار ما این بود که به حوزه شعر کودک و نوجوان توجه بیشتری شود.بنیاد سعدی به زودی اغاز به کار می‌کندوی در پاسخ به سوالی درباره اقدامات وزارت ارشاد برای جهانی کردن شعر ایران ،  اضافه کرد :  در حال حاضر کرسی‌های زبان و ادبیات فارسی در برخی کشورها در این زمینه مشغول اقداماتی هستند. ضمن اینکه مذاکراتی را با وزارت علوم برای فعال کردن بنیاد سعدی انجام داده‌ایم.به گفته حسینی این بنیاد به زودی و با ادغام سه مرکز مرتبط با گسترش زبان و ادبیات فارسی در وزارت ارشاد ،  وزارت علوم و سازمان فرهگ و ارتباطات اسلامی فعالیتش را اغاز خواهد کرد.جایی برای ادغام وزارت ارشاد با وزارتخانه دیگری نیستوزیر ارشاد در پاسخ به سوال خبرنگار مهر درباره احتمال ادغام وزارت ارشاد با یک وزارتخانه دیگر گفت :  وزارت فرهنگ و ارشاد اسلامی به اندازه کافی گسترده هست و فعالیت‌های بسیار متنوع و فراوانی دارد و لذا جایی برای ادغام با وزارتخانه دیگری ندارد.وی درباره اقدامات انجام شده برای نمایشگاه کتاب سال اتی افزود :  سال گذشته ما برای برپایی نمایشگاه مشکلاتی داشتیم که انها را با اقای رئیس جمهور در میان گذاشتیم و ایشان هم مساعدت کردند ولی امسال هنوز به مشکلی برنخورده‌ایم و کار نمایشگاه روال خودش را طی می‌کند.منعی برای تشکیل انجمن‌های شعر زنان وجود نداردحسینی درباره حضور زنان در عرصه شعر گفت :  محدودیتی برای شاعران زن وجود ندارد و الان هم در انجمن‌هایی که فعالند ،  حضور دارند و منعی برای تشکیل انجمن‌های دیگر وجود ندارد.وزیر فرهنگ و ارشاد اسلامی درباره دلایل معطل ماندن کتاب‌ها در اداره کتاب این وزارتخانه برای اخذ مجوز گفت :  روند صدور مجوز سرعت گرفته است البته ممکن است کتابی خاص موردی داشته باشد.مخالفان پیشین ممیزی امروز می‌گویند چرا مجوز فلان کتاب صادر شده است وی ادامه داد :  امروز همان کسانی که قبلا می‌گفتند نباید ممیزی باشد ،  گاهی اوقات در بعضی روزنامه‌ها مثل شرق و بعضی خبرگزاری‌ها انتقاد می‌کنند که چرا مجوز فلان کتاب صادر شده است. گاهی اوقات مسائل قومیتی در بعضی کتاب‌ها وجود دارد و بالاخره ما باید از کیان ایران عزیزمان دفاع کنیم.اجازه تئوریزه شدن خشونت و تروریسم را در کشور نمی‌دهیمحسینی گفت :  ما الان با یک هجمه وسیع از برخی طیف‌ها مثل بهائیت و سلفی‌گری مواجهیم که اساس اعتقادات ما را زیر سوال می‌برند و بعد هم می‌بینیم که مردم و جوانان را به عملیات انتحاری تشویق می‌کنند و دیدیم که در سیستان و بلوچستان این اتفاقات افتاد و حالا تازه اینها می‌خواهند بیایند و فکر و اندیشه‌شان را ترویج کنند ولی ما اجازه نمی‌دهیم خشونت و تروریسم در کشور تئوریزه شود.وزیر ارشاد درهمچنین سوال یک خبرنگار دیگر را مبنی بر تصمیم نهادی خارج از مجموعه وزارت ارشاد برای لغو مجوز تعدادی از ناشران در ماه‌های اخیر ،  بی‌پاسخ گذاشت و به ذکر این جمله که از اقای دری  ( معاون فرهنگی )  بپرسید  ،  اکتفا کرد.