سرویس فرهنگی علی دارابی ،  معاونت سیما ،  در دیداری که به تازگی با برنامه سازان کودک و نوجوان داشته ،  ضمن پرداختن به مسائل این حوزه ،  گریزی نیز به موضوع سریال‌های تلویزیونی زده و گفته است :  در دوره جدید ،  تداوم سریال‌های تلخ و گزنده را ممنوع کرده ایم. جامعه ما به نشاط و پویایی و شادابی نیاز دارد ،  در حالی که برخی سریال‌های شبانه روی اعصاب مردم راه می‌رفتند. البته در نگاه نخست ،  شاید این سخن منتقدانی نیز داشته باشد ،  ولی حقیقتا در سال‌های اخیر و از جمله همین امسال و در ساعات طلایی پخش ،  شاهد نمایش مجموعه‌هایی از سیما بودیم که با مضامین و تصاویر به شدت تلخ و خشن خود ،  باعث جریحه دار شدن روح و روان مردم و خانواده‌ها شده و انها را درست در ساعاتی که دور هم نشسته و نیاز به همدلی و ارامش داشتند ،  اشفته ساخته و شب‌هایی تلخ را برایشان رقم زده است.برای نمونه ،  یکی از این اثار ،  سریال زیر هشت بود که با وجود خوش ساختی و بازی‌های خوب ،  با تصاویر شدیدا تلخ ،  عصبی و خشن خود ،  باعث شد که خانواده‌های بسیاری ،  فرزندان کودک و نوجوان خود را از دیدن این کار دور داشته و در موارد چشمگیری نیز خود از دیدن ان خودداری کنند. زیاده روی و تاکید بیش از اندازه سریال زیر هشت بر نشان دادن صحنه‌های ازار دهنده ،  عملا خود عاملی برای ازار بینندگان و در حقیقت ،  خانواده‌هایی بود که پس از گذراندن یک روز سخت کاری ،  می‌خواستند تا گرد هم امده و تحت لوای کانون گرم خانواده ،  ان خستگی‌ها را از روح و جسم خود زدوده و شبی را که پرودگار بزرگ ،  مایه ارامش و اسایش بندگانش قرار داده ،  به خوشی بگذرانند ،  ولی افسوس که سریال‌هایی همچون زیر هشت و بی تدبیری مدیران پخش ،  مانع این ارامش می‌شد ؛  البته زیر هشت  ،  تنها مشتی است نمونه خروار و سال هاست که این در کم و بیش بر همین پاشنه چرخیده است.نکته دیگری که جای دارد مورد توجه جدی متولیان پخش در سیما قرار گیرد ،  پرهیز از پخش اثار تلخ و ناراحت کننده در شب‌ها و روزهای اعیاد است. به عبارتی ،  همان گونه که پخش مجموعه‌های طنز و شاد در ایام سوگواری متوقف می‌شود ،  لازم است ،  از پخش سریال‌های تلخ و ناراحت کننده در شب‌ها و روزهای اعیاد که باید مردم شاد باشند نیز خودداری شود. حال انکه این مهم ،  متاسفانه از سوی دست اندرکاران واحدهای پخش در شبکه‌های گوناگون چندان جدی گرفته نمی‌شود ؛  برای نمونه ،  همین چندی پیش و در شب میلاد یکی از ائمه اطهار  ( ع )  ،  بخشی از سریال تلویزیونی اسمان همیشه ابری نیست روی انتن رفت که اکنده از صحنه‌های تلخ ،  خشن و ازاردهنده بود. در این بخش از سریال ،  پس از درگیری شدید شخصیت اصلی فیلم  ( جعفر دهقان )  با همسرش و سپس سکته زن ،  با انبوهی از صحنه‌های قبرستان ،  عزاداری ،  ناله ،  شیون ،  گریه و سوگواری روبه رو بودیم که هر بیننده‌ای را به اندوه فرو می‌برد !  حال ان که ناظر پخش ،  می‌توانست تنها با کمی دقت ،  از این خطا جلوگیری کند.در پایان با تایید دوباره بر رویکرد جدید معاونت سیما در پرهیز از پخش سریال‌های تلخ و گزنده به صورت شبانه ،  باید ایشان این نکته ظریف را نیز مد نظر قرار دهد که نمایش ندادن چنین سریال‌هایی در ساعات پر بیننده شب ،  نباید به جلوگیری کامل از روند تولید و پخش هر گونه سریال و مجموعه تلخ در دیگر ساعات مناسب شبانه روز منجر شود ،  چرا که یکی از کارکردهای رسانه و وظایف هنر و هنرمند ،  پرداختن به مشکلات و معضلات تلخ اجتماعی ،  اقتصادی و …  است و تولید و نمایش چنین اثاری که بنا بر شناخت درست از موضوع مورد نظر و پژوهش دقیق صورت گرفته باشد چه بسا ،  خواهد توانست به عاملی برای رفع ان مشکل و جلوگیری از گسترش ناهنجاری‌ها تبدیل شود.* محمد دیندار