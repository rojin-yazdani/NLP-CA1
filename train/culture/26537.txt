امام جمعه قم با انتقاد از بیان مطالب کذب در برخی رسانه‌ها بر رعایت امانتداری در نقل مطالب در رسانه‌ها تاکید کرد.به گزارش ایسنا ایت الله رضا استادی در خطبه‌های نماز جمعه این هفته قم با بیان این مطلب ،  تصریح کرد :  باید مراقب باشیم تا دستاوردهای معنوی عزاداری دو ماهه محرم و صفر را با گناه تباه نکنیم.وی افزود :  عقد و عروسی در این روزها زیاد است و همه از خانواده عروس و داماد و تالارها باید مراقبت کنند که این مجالس و جشن‌ها که به عنوان این ماه و دهه فجر گرفته می‌شود ،  الوده به گناه نشود که دخایر معنوی را از بین می‌برد.استادی با بیان این‌که رحم کردن از مصادیق تقواست ،  اظهار کرد :  در جامعه گرفتار ،  افراد ابرومند دارای مشکل زیاد هستند ،  ایا ما برای کمک به خود و اینده و قبر و قیامتمان نباید به این افراد کمک کنیم.وی افزود :  در رسانه‌ها به ما وعده می‌دهند که ما مایحتاج اسفند و شب عید را تامین می‌کنیم و ما همان طور که برای این اینده کار می‌کنیم باید برای اینده دوردست ترهم برنامه داشته باشیم.وی تاکید کرد :  کسانی هستند که اجاره خانه نمی‌توانند بدهند ،  دختر و پسر دارند و گرفتار هستند و یا بدهکار هستند اگر کسی بتواند یک نفر و یک خانواده را از این غصه‌ها نجات دهد ،  بسیاری از مشکلات جامعه حل خواهد شد و چنین افرادی براساس روایات ثواب حج دارند.استادی عنوان کرد :  خوشحال کردن مومن با پرداخت دین و بدهی او و یا اضافه نکردن اجاره خانه و  … همه در نزد خدا محفوظ است و انچه استفاده می‌کنیم ،  رفتنی است.وی در خطبه دوم نماز جمعه با اشاره به توقع ائمه ( ع )  از ما بیان کرد :  صدق حدیث یکی از نشانه‌های شیعه بودن است و کذب و دروغ با شیعه بودن سازگاری ندارد.این استاد حوزه علمیه قم اظهارکرد :  در جامعه شیعه همه باید امین باشند و نباید خیانتکار وجود داشته باشد ؛  در خانه اسلامی نباید دروغ و خیانت وجود داشته باشد ؛  در اداره و بازار مسلمانان نباید خیانت و دروغ وجود داشته باشد ،  حتی اگر طرف حساب ما انسان فاسق و فاجر باشد.وی افزود :  در کشور اسلامی مطبوعات که وظیفه اطلاع رسانی دارند ،  باید راستگو باشند ؛  ادای امانت کنند و در نقل خود خیانت نکنند ،  اما گاهی دیده می‌شود که برخی مطبوعات و رسانه‌ها مطالبی را از روی غرض و یا سهل انگاری بیان می‌کنند ؛  برای کاذب بودن انسان کافی است شایعه‌ای را بدون تحقیق منتشر کند.استادی بیان کرد :  در یکی از این روزنامه‌ها نوشته بود که هفته اینده ایت الله امینی قرار است برای اقامه نماز به نماز جمعه بیایند و نوشته بود که ایشان بعد از چند سال حضور خواهد یافت.وی ادامه داد :  این در حالی است که ایشان قبل از محرم سال گذشته به کربلا مشرف شدند و در کربلا حادثه‌ای برای پایشان پیش امد و گچ گرفتند و مدتی در منزل بستری بودند و به خاطر همین نمی‌توانستند این یکسال حضور داشته باشند ،  اما این روزنامه تحقیق نکرده این موضوع را طوری بیان کرده که مسئله‌ای وجود داشته است که ایشان در نماز جمعه حاضر نمی‌شده‌اند.این استاد حوزه علمیه با اشاره به روایتی از معصوم ( ع )  ادامه داد :  مطالب بیان شده در این روایت همان چیزی است که امروز رهبر معظم انقلاب مطرح می‌کنند که باید جذب حداکثری داشته باشیم.وی عنوان کرد :  چرا روز به روز باید دشمن درست کنیم و به محض این که کسی کار اشتباهی کرد ان را غیرقابل اصلاح بدانیم و او را خوارج بدانیم.استادی با اشاره به فرارسیدن دهه فجر بیان کرد :  در این دهه نظام اسلامی برپا شد که در میان همه کشورها مستقل است و تکیه به جایی ندارد و رهبر و موسس ان دغدغه پیاده کردن احکام اسلام را دارند.وی افزود :  نباید از خیرات و لطف خدا در اعطای این انقلاب به ما غافل باشیم و باید شاکر باشیم و مجالس جشن داشته باشیم و مسئولان دستاوردهای انقلاب را در این دهه مطرح کنند.استادی بیان کرد :  هر مجتمعی اگر حساب نکرده و براساس تبلیغات دشمنان بگوید همه چیز در کشور بد است ،  دروغ می‌گوید ،  اما اگر کسی هم بگوید همه چیز خوب است ،  خلاف واقع است.وی تاکید کرد :  مسئولان باید فکر کنند کجا پیش رفته‌اند و در کجا لنگی دارند و ان را اصلاح کنند ؛  نباید بدون حساب و بر اثر بوق‌های تبلیغ دشمن همه چیز را بد بدانیم ،  ولی نقاط ضعفی هم هست که باید رفع شود.وی با اشاره به برخی از نابسامانی‌های جامعه گفت :  امروز مسئله مهم در کشور ورزش است ؛  یک پنجم امور کشور ورزش است و ان وقت خودشان می‌ایند در تلویزیون همدیگر را مسخره می‌کنند و این به ان می‌گوید چرا اینقدر پول داده‌اید و گرفته‌اید و اخلاق ورزشی کمرنگ است.وی ادامه داد :  وضع دانشگاه‌ها و اخلاق جامعه و  … را نمی‌توان گفت خوب است و چشم روی واقعیت بگذاریم البته هیچ نعمتی به پای استقلال جامعه نمی‌رسد و باید شکرگذار باشیم اما نابسامانی‌ها را هم اصلاح کنیم.خطیب نماز جمعه قم با اشاره به تحریم‌های اخیر تاکید کرد :  این تحریم‌ها کمابیش بوده است و باید با توکل به خدا و با تدبیر با کمترین اسیب و یا بدون اسیب از ان عبور کنیم .استادی تصریح کرد :  ما معتقدیم ما حق هستیم و انها باطل‌اند ؛  زیرا ما می‌خواهیم پیشرفت کنیم و انها می‌خواهندمانع شوند وباید با توکل به خدا از این مشکلات بگذریم و معتقدیم که حرف حق پیروز است.