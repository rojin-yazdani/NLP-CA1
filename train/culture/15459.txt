برای نخستین بار در جهان توسط متخصصین ایرانی دوربین‌های انلاین از طریق اینترنت در نقاط کلیدی راههای کشور نصب و راه اندازی شد .سرپرست دفتر امار واطلاعات شرکت ساخت و توسعه زیربنایی حمل و نقل در گفتگوی اختصاصی با خبرنگار خبرگزاری اقتصادی ایران ( econews.ir )  با بیان این مطلب اظهارداشت : در حال حاضر در تونل شماره 4ازاد راه تهران پردیس و تونل زال و توشان در محور ازاد راه خرماباد - زال - اندیمشک این دوربین‌ها نصب و راه اندازی شده‌اند و به طور 24ساعته با دوربین‌های انلاین از طریق شبکه اینترنتی مراحل ساخت این پروژه‌ها قابل رویت است که این اقدام برای نخستین بار در جهان توسط متخصصین کشورمان صورت گرفت .امیر فرمانبر با اشاره به اینکه ، ایجاد و توسعه راه ، ازاد راه ، راه اهن ، بندر و فرودگاه در داخل و خارج از کشور بر عهده این دفتر می‌باشد ، ادامه داد : مهمترین اهداف این شرکت توسعه و صدور خدمات فنی و مهندسی در زمینه حمل و ونقل به کشورهای منطقه است که در این زمینه تلاش کرده‌ایم که با استفاده از جدیدترین علوم روز و فناوری پیشرفته جهان ، اطلاعات مختلفی از جمله اطلاعات مدیریتی را در سطح میانی و کلان به منظور تصمیم گیری درست به متقاضیان عرضه کنیم .وی گفت :  به روز نبودن اطلاعات و یا نبود اطلاعات دقیقی در زمینه تعداد پیمانکاران ، مشاوران ، درصد پیشرفت فیزیکی پروژه‌ها ، میزان هزینه هاو … از جمله معضلاتی بود که تاکنون گریبانگیر شرکت ساخت و توسعه زیربنایی حمل و نقل کشور بود.به همین دلیل و بر اساس دستور معاون وزیر راه و ترابری اولویت جمع اوری و انالیز اطلاعات زیربنایی برای تصمیم گیری صحیح مدیران و معاونان ارشد به این شرکت محول شد .سرپرست دفتر امار و فناوری اطلاعات شرکت ساخت و توسعه زیربنایی ادامه داد :  بر اساس بخش نامه این شرکت در وهله اول با تهیه سیستم‌های نظارت و کنترل نرم افزاری  ، با جمع اوری اطلاعات لازم زیربنایی پروژها از قبیل براوردهزینه‌ها ، زمان انجام پروژه و … تا مراحل توسعه و بهره برداری برای تصمیم گیری‌های مقتضی ،  انها را در اختیار وزیر راه و ترابری قرار می‌دهد .فرمانبر با اشاره به اینکه در اجرای این مهم با دو دیدگاه کوتاه مدت و بلند مدت وارد عرصه شده‌ایم ،  به اکونیوز گفت : با توجه به تاکید وزیر راه و ترابری مبنی بر نظارت مستمر بر پروژه‌های در دست احداث به خصوص نقاط کلیدی راههای کشور ، با نصب و راه اندازی دوربین‌های انلاین نظارتی در این پروژه‌های حساس و بعضا صعب العبور ، مدیران ارشد را در جریان روند پیشرفت ساخت و سازها به صورت لحظه‌ای برای تصمیم گیری‌های بعدی قرار دهیم .وی در ادامه از نصب و راه اندازی دوربین‌های انلاین نظارتی در 28 نقطه دیگرکلیدی کشور ظرف دو ماه اینده خبر داد .وی با بیان اینکه I.T در صنعت حمل و نقل می‌تواند بر روی تمامی بخش‌های از مرحله اغاز تا بهره برداری تاثیر بسزایی داشته باشد ، خاطرنشان ساخت : ای.تی با در اختیار قرار دادن اطلاعات به روز جهان مانند یک چتر حمایتی می‌تواند دست مدیران را برای تصمیم گیری‌های مقتضی باز بگذارد تا انها با اتخاذ تدابیر لازم به صورت علمی و تخصصی  ، از انجام وظایف محوله به خوبی برایند .فرمانبردر پایان اضافه کرد : مهمترین مشکل فراروی ما در این مهم ، ضعف در ارتباط رسانی درون سازمانی و کمبود منابع مالی می‌باشد.