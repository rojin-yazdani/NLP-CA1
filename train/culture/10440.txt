همایش با شکوه لاله‌های میدان ژاله گرامیداشت یاد و خاطره شهدای 17 شهریور فردا یکشنبه با حضور پرشور شهردار تهران و مردم در میدان شهدا برگزار می‌شود . به گزارش واحد مرکزی خبر ،  بنابراین گزارش در این همایش بزرگ که به ابتکار شهرداری منطقه 14 و با همکاری ناحیه مقاومت بسیج مالک اشتر  ،  فرهنگسرای اخلاق و شورایاران برگزار می‌شود ،  برنامه‌هایی همچون اجرای زنده سرودهای انقلابی  ،  پرواز بالن  ،  پرواز کبوتران به یاد شهدا  ،  تجلیل از خانواده‌های معظم شهدا  ،  خاطره گویی بازماندگان حادثه و ده‌ها برنامه متنوع دیگر به اجرا گذاشته می‌شود  .همچنین در این مراسم بالگردهای هوانیروز ارتش جمهوری اسلامی ایران همه مسیرهای منتهی به میدان شهدا و خیابان پیروزی را گلباران می‌کند .این مراسم از ساعت 17 : 30 فردا در میدان شهدا اغاز می‌شود.