داوود میرباقری در واکنش به انتشار صحنه‌های مربوط به شهادت حضرت عباس ( ع )  از سریال مختارنامه در فضای مجازی تاکید کرد :  به‌عنوان صاحب معنوی اثر نسبت به این جریان معترضم.داوود میرباقری کارگردان مجموعه مختارنامه در واکنش به انتشار صحنه‌های مربوط به شهادت حضرت عباس ( ع )  از مجموعه تلویزیونی مختارنامه در فضای اینترنت به خبرنگار مهر گفت :  بنده کاملا از این جریان بی‌اطلاع بودم و از شما این خبر را می‌شنوم.وی افزود :  قطعا نسبت به این جریان معترضم و معتقدم باید مسئولان سازمان و تهیه‌کننده فیلم پیگیری کنند تا مشخص شود این فیلم از چه کانالی در فضای مجازی منتشر شده است. کارگردان مختارنامه تاکید کرد :  به‌عنوان کارگردان مجموعه تلویزیونی مختارنامه این صحنه‌ها را ساخته بودم تا مخاطبان ان را ببینند اما اصلا تمایل نداشتم این صحنه‌ها با کیفیت نازل ان هم در فضای اینترنت منتشر شود. میرباقری افزود :  این صحنه‌ها پس از انکه فهمیدیم امکان نمایش در مجموعه مختارنامه را ندارد از کار حذف شد و هیچ تروکاژ و مرحله فنی دیگری که برای نهایی شدن کار و نمایش ان لازم بود ،  روی ان انجام نشده‌است. وی تاکید کرد :  این نسخه تنها در اختیار تهیه‌کننده و چند دفتر فنی که سریال مختارنامه در ان‌ها اماده می‌شد بوده و تنها مرحله تدوین را طی کرده‌است. کارگردان مختارنامه تاکید کرد :  قطعا نسبت به این جریان به عنوان کارگردان و صاحب معنوی اثر معترضم و معتقدم باید پیگیری لازم انجام شود تا مشخص شود این اتفاق از چه کانالی صورت گرفته‌است. وی افزود :  در این زمینه تهیه‌کننده سریال صاحب حقوق مادی است و باید پیگیری این جریان را تا رسیدن به نتیجه نهایی انجام شود. داوود میرباقری در پاسخ به این سوال که ایا خود برنامه‌ای برای انتشار این صحنه‌ها در اینده داشته‌است یا خیر ،  تاکید کرد :  در این زمینه هیچ برنامه‌ای نداشتیم چراکه پس از حذف صحنه‌ها از سریال احساس کردیم شرایط برای نمایش ان فراهم نیست و به همین دلیل مراحل فنی ان را نهایی نکردیم. لازم به ذکر است در روزهای اخیر صحنه‌هایی از مجموعه مختارنامه به‌عنوان حذفیات این سریال در فضای مجازی منتشر شده است که با توجه به اختصاص این صحنه‌ها به نبرد و شهادت حضرت ابوالفضل العباس ( ع )  و هم‌زمانی ان با ایام محرم با استقبال فراوانی در فضای مجازی مواجه شده‌است.