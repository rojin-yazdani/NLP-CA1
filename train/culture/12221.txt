نویسندگان مطبوعات اگر خطایی مرتکب شدند و به انها تذکر داده شد ،  لجاجت نکنند و بگویند معذرت می‌خواهیم ؛  البته عذرخواهی به شجاعت نیاز دارد. به گزارش مرکز خبر حوزه ،  حضرت ایت‌الله مکارم شیرازی ،  عصر امروز در تفسیر خود درباره زندگی حضرت نوح نبی ( ع )  که در شبستان امام خمینی ( ره )  استانه مقدسه حضرت فاطمه معصومه ( س )  برگزار شد ،  با اشاره به نازل شدن عذاب الهی بر قوم نوح ،  اظهار داشتند :  پس از این که عذاب الهی نازل شد ،  حضرت نوح ( ع )  پسرش را دید که در جایی به صورت جداگانه ایستاده است ،  از این رو از او خواست که سوار کشتی شود ،  ولی پسرش به این درخواست پدر توجه نکرد.ایشان افزودند :  فرزند نوح ( ع )  بر اثر لجاجتی که داشت ،  گفت که من بالای کوه می‌روم و این کوه من را از سیلاب نجات می‌دهد ،  از این رو سوار کشتی نشد و در این هنگام موج بلندی شکل گرفت و فرزند نوح ( ع )  مانند پر کاهی روی امواج غلتاند.حضرت ایت‌الله مکارم شیرازی افزودند :  فرزند نوح ( ع )  با چشم خود امواج کوه پیکر و این که طوفان چه غوغایی می‌کند را می‌دید ،  ولی به سخنان پدر مهربان توجه نکرد و خود را به وسیله کشتی نجات نداد.ایشان با بیان این که بسیاری از مشکلات انسان‌ها بر اثر لجاجت است ،  اظهار کردند :  بسیاری از پرونده‌های قضایی که مطرح می‌شود و افراد سال‌ها به دنبال ان می‌دوند ،  از روی لجاجت است ؛  اگر این کار ترک شود و افراد از کار اشتباهی که کردند ،  عذرخواهی کنند و طرف شاکی نیز لجاجت نکند و عذرخواهی او را بپذیرد ،  بسیاری از مشکلات برطرف می‌شود.این مرجع تقلید با بیان این که لجاجت نمی‌گذارد انسان پرتگاه مقابل خود را ببیند ،  خاطرنشان ساختند :  خانواده‌ها و دولت‌مردان در صورت اشتباه لج‌بازی نکنند و بگویند اشتباه کردیم.*عذرخواهی به شجاعت نیاز داردایشان تصریح کردند :  نویسندگان مطبوعات اگر خطایی مرتکب شدند و به انها تذکر داده شد ،  لج نکنند و بگویند معذرت می‌خواهم ؛  البته عذرخواهی نیاز به شجاعت دارد.حضرت ایت‌الله مکارم شیرازی ادامه دادند :  افرادی هم که در عرصه اقتصادی کشور مسئولیت دارند ،  زمانی که مشاهده می‌کنند ،  برنامه اقتصادی انها با شکست روبرو شده است و به ضرر جامعه است ،  غذرخواهی کنند و مردم را بی‌چاره نکنند.*لجاجت عقل را از کار می‌اندازدایشان در ادامه با اشاره به روایت‌هایی از امیرالمؤمنین  ( ع )  درباره لجاجت ،  اظهار کردند :  بر اساس روایتی از این امام همام ( ع )  لجاجت عقل انسان را از کار می‌اندازد. در تاریخ انسان‌های دانشمند و هوشیاری بودند ،  ولی بعد از این که لجاجت کردند ،  یک نادان تمام عیار شدند.معظم‌له در تبیین روایتی دیگر از مولای متقیان علی ( ع )  گفتند :  حضرت علی ( ع )  در جایی می‌فرمایند که لجاجت بذر تمام بدی‌هاست ؛  بذری که نهال ان موجب ریختن ابروی خود ودیگران و گرفتاری‌های فراوانی را به دنبال دارد.*عاقبت لجاجت حاکم لیبیایشان با اشاره به لجاجت‌های حاکم لیبی و خون‌ریزی‌ها و جنگ‌هایی که در این کشور به راه افتاد ،  خاطرنشان ساختند :  حاکم تونس زمانی که دید مردمش دیگر او را نمی‌خواهند ،  فرار کرد ،  ولی در لیبی ،  این مرد لجباز از روی لجاجت این همه خون برگردن گرفت و جنگ به راه انداخت.حضرت ایت‌الله مکارم شیرازی در ادامه سخنان خود درادامه تفسیر خود درباره نحوه تمام شدن عذاب الهی قوم نوح ،  با قرائت ایه وقیل یا ارض ابلعی ماک ویا سما اقلعی وغیض الما وقضی الامر واستوت علی الجودی وقیل بعدا للقوم الظالمین  ( هود 44 )  گفتند :  خداوند به زمین دستور داد که اب‌هایی که بیرون اورده بود ،  جمع کند ،  به اسمان نیز گفت که دیگر نبارد و در ادامه کشتی نوح در کنار کوه جودی به زمین نشست ؛  در این لحظه گفته شد :  وقیل بعدا للقوم الظالمین ؛  دور باد جمعیت ظالم و ستم‌گر.ایشان با اشاره به این که این ایه یکی از فصیح‌ترین ایات قران است ،  خاطرنشان ساختند :  یکی از اعجاز قران فصاحت و بلاغت است ،  از این رو در چند جا خطاب به کافران گفته شده است ،  اگر می‌توانید مانند ان را بیاورید.این مرجع تقلید در ادامه با تاکید بر ضرورت قرائت و فهم قران کریم ،  به وظایف مسلمانان در برابر قران اشاره کرد و گفت :  ما وظیفه داریم که در ابتدا قران را خوب بخوانیم ،  ان را خوب بفهمیم ،  خوب به ان عمل کنیم و قران را خوب تبلیغ و نشر دهیم. اگر این‌ها انجام شد ما به وظیفه خود در برابر قران عمل کرده‌ایم ،  در غیر این صورت کوتاهی صورت گرفته است.