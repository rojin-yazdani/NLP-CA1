مرکز پژوهش‌های مجلس شورای اسلامی گزارشی با عنوان نظام سنجش علم و فناوری در ایران منتشر کرد.به گزارش تابناک به نقل از روابط عمومی مرکز پژوهش‌های مجلس شورای اسلامی ،  دفتر مطالعات ارتباطات و فناوری‌های نوین این مرکز هدف از سنجش شاخص‌های علم و فناوری را شناخت دقیق وضع موجود و سیاستگذاری اتی بر اساس ان دانست و افزود :  این سنجش پس از انتشار یافته‌ها ،  تحلیل انها و همچنین تعقیب روندها از سوی تحلیلگران ،  برنامه‌ریزان و سیاستگذاران صورت می‌گیرد. بر اساس این تحلیل‌ها ،  نقاط قوت و ضعف شناسایی شده و سیاست‌های لازم برای نقاط قوت و رفع نقاط ضعف به منظور تحقق اهداف تعیین شده طراحی می‌شوند.مرکز پژوهش‌های مجلس شورای اسلامی ،  اضافه کرد :  در کشور ما بی‌توجهی به تفکیک مراحل فرایند سنجش علم و فناوری از یک سو و تعدد بازیگران این عرصه و تداخل وظایف انها از سوی دیگر  ،  موجب عدم انسجام و یکپارچگی و همچنین دوباره کاری و همپوشانی فعالیت‌های مربوط به سنجش علم و فناوری شده است ،  به گونه‌ای که یک پایگاه داده منسجم و یکپارچه از یافته‌ها وجود ندارد و بعضا مقادیر متناقض و متفاوتی درباره شاخص‌های یکسان از سوی منابع مختلف گزارش می‌شود که صحت روش اندازه‌گیری شاخص‌ها و داده‌های گرداوری شده را زیر سؤال برده و تصمیم‌گیری بر اساس انها را دشوار و غیرمنطقی می‌سازد. این مشکل به ویژه در سال‌های اخیر و با پررنگ شدن نقش علم و فناوری در برنامه‌های توسعه اقتصادی و اجتماعی کشور که ضرورت اتکا بر اطلاعات دقیق و درست را ایجاب می‌کند ،  بیشتر محسوس است.در بخش دیگری از این گزارش امده است :  با پررنگ شدن نقش توسعه علم و فناوری در توسعه اقتصادی ،  اجتماعی ،  فرهنگی و سیاسی کشورها ،  سنجش مستمر وضعیت نظام علم و فناوری با تاکید بر اندازه‌گیری شاخص‌های علم و فناوری به یکی از دغدغه‌های اصلی دولت‌ها تبدیل شده است که فهرست شاخص‌های علم و فناوری سازمان‌های معتبر بین‌المللی ،  پایش‌های برنامه ریزی شده و مستمر بخش‌های غیردولتی و مقایسه کشورها از نظر سطح توسعه علم و فناوری ،  شواهد محکمی برای این ادعا هستند.در ایران هم مانند سایر کشورها توجه دولتمردان و سیاستگذاران به نقش علم و فناوری در توسعه همه‌جانبه کشور به خصوص در سال‌های اخیر بیشتر شده است و به همین دلیل رد پای علم و فناوری در مهمترین هدفگذاری‌ها در اسناد کلان و برنامه‌های بلندمدت مشاهده می‌شود. از سوی دیگر نگاهی به وضعیت کنونی نظام سنجش علم و فناوری در ایران ،  نشان دهنده مشکلات زیادی است که از جمله مهمترین انها می‌توان به تعدد بازیگران این حوزه ،  عدم انسجام و یکپارچگی فعالیت‌ها ،  ابهام در تعاریف ،  عدم جامعیت شاخص‌های موجود و عدم توجه کافی به بخش غیردولتی اشاره کرد.