در پی تشدید دخالتهای امریکا در امور داخلی سوریه ،  رهبر جریان صدر در عراق با شکستن سکوت خود درباره رویدادهای این کشور تاکید کرد ،  حوادث سوریه مانند مصر و تونس انقلاب نیست.به گزارش پایگاه اطلاع رسانی شبکه العالم ،  مقتدی صدر در بیانیه‌ای درباره درخواست باراک اواباما رییس جمهوری امریکا برای کناره گیری بشار اسد رییس جمهوری سوریه گفت :  بشار اسد مرد مقاومت در برابر وجود امریکای استعمارگر در خاورمیانه است.صدر دخالتهای اوباما در امور سوریه را محکوم کرد ،  و گفت که تا پیش از این در ارتباط با مسائل سوریه بی طرف بوده است ،  ولی دخالتهای امریکا موجب شد تا سکوت خود را بشکند.مقتدی صدر با اظهار تمایل برای ورود به صحنه در سوریه در صورت موافقت طرفین ،  جهت میانجی گری و حل بحران این کشور گفت :  پیروزی برای ملتها و مقاومت است.مقتدی صدر خاطرنشان کرد :  خداوند به کسی که خواستار اصلاح باشد و برای ان تلاش کند ،  پاداش دهد.رهبر جریان صدر اظهار داشت :  همگان می‌دانند که در جریان انقلابهای ملت تونس و ملت مصر و دیگر کشورها ،  از ملتها حمایت کردم ؛  ولی نباید مسائل را بایکدیگر در هم امیخت ،  زیرا تفاوتهای بسیاری بین انقلابهای مردمی و رویدادهای سوریه وجود دارد.مقتدی صدر گفت :  اختلاف در ملت و انقلابها نیست ؛  ملت هرگونه که بخواهد زندگی می‌کند ،  ولی تفاوت در خود حکومت است ؛  بشار اسد برخلاف دیگران ،  مرد مقاومت ،  و مخالف وجود امریکای استعمارگر در خاورمیانه است.رییس جمهوری امریکا و هم پیمانان غربی این کشور پنج شنبه گذشته با تشدید تحریم‌ها علیه سوریه ،  از بشار اسد خواستند از ریاست جمهوری این کشور کناره گیری کند.