حسینیه امام خمینی در شب میلاد امام حسن مجتبی  ( ع )  کریم اهل بیت ،  میزبان اهالی فرهنگ و هنر ،  شعرای پیشکسوت و جوان کشور و تعدادی از شعرای فارسی گوی افغانستان و تاجیکستان بود و حضرت ایت الله خامنه‌ای رهبر انقلاب اسلامی در این دیدار با تبیین ویژگی‌های زمان حاضر و بیداری اسلامی در منطقه خاطرنشان کردند :  این تحولات اثر گرفته از حرکت عظیم ملت ایران بود و شعرا با درک این شرایط ،  ضمن پای بندی به هویت و گفتمان انقلاب اسلامی ،  به معرفت دینی و اسلامی خود به عنوان لوازم الگو شدن ملت ایران عمق بخشند.به گزارش پایگاه اطلاع رسانی دفتر حفظ و نشر اثار رهبر انقلاب قبل از بیانات رهبر انقلاب اسلامی ،  تعدادی از شعرا ،  سروده‌های خود را با مضامین اخلاقی ،  دینی ،  سیاسی ،  انقلابی ،  بیداری اسلامی و اجتماعی قرائت کردند.حضرت ایت الله خامنه‌ای در این دیدار حرکت کلی در شعر کشور را پیش رونده توصیف و خاطرنشان کردند :  دوره کنونی ،  دوره اوج و شکوفایی مجدد شعر فارسی را نوید می‌دهد.رهبر انقلاب اسلامی در مقایسه شعر امروز کشور با دوره دویست ساله اوج سبک هندی ،  تعداد و کمیت شعرا و نیز نواوری در مضمون اشعار را دو شباهت برجسته‌ی این دو دوره برشمردند.ایشان تعداد شعرای جوان و پیشکسوت کشور را بی سابقه خواندند و افزودند :  انقلاب اسلامی ،  معارف و هنر را به متن مردم و جامعه اورد و اگر همین روش 30 ساله ادامه یابد تعداد شعرای ما به مراتب بیشتر از تمام دورانهای گذشته خواهد شد.حضرت ایت الله خامنه‌ای در بیان دومین ویژگی شعر کنونی کشور خاطرنشان کردند :  در هیچ دوره‌ای سابقه ندارد که این همه مضمون نو و حرفهای تازه در شعر راه پیدا کند و طبیعی است که هر زمان مضمون نو پدید‌اید به دنبال ان ترکیب جدید ساخته می‌شود و زبان شعر به تدریج پخته‌تر و استوارتر می‌شود.ایشان ظهور قله‌های بی نظیر شعر فارسی را نیازمند زمان و تلاش بیشتر دانستند و با تمجید از مضمون مناسب و شجاعت در شعر جوانان به انان توصیه کردند :  توقف در جا و احساس به منزل رسیدن سکون اور و خستگی افرین است لذا با تلاش بیشتر ،  خود را به اوج شعر نزدیک کنید.حضرت ایت الله خامنه‌ای در ادامه این دیدار به ویژگی زمان حاضر و بیداری اسلامی ایجاد شده در منطقه اشاره و خاطرنشان کردند :  این بیداری اسلامی ،  اثر گرفته از حرکت عظیم ملت ایران بود چرا که انقلاب اسلامی ،  تحولی بنیان برافکن برای سنتهای طاغوتی و نظام سلطه بود و این تحول ،  ملت ایران را به اسوه و الگوی ملتها تبدیل کرد.رهبر انقلاب اسلامی با بیان اینکه شعرا باید با درک ویژگی‌های این زمان به لوازم الگو بودن ملت ایران پای بند باشند ،  بر ضرورت تعمیق معرفت دینی و اسلامی در شعر معاصر تاکید کردند.ایشان با یاداوری معرفت و حکمت شعرای گذشته ایران مانند فردوسی ،  سعدی ،  مولوی ،  حافظ و جامی ،  دیوان این شعرا را سراسر معرفت عمیق و پیچیده دانستند و افزودند :  انس با قران ،  نهج البلاغه و صحیفه سجادیه از لوازم دستیابی به معرفت دینی است که موجب شفافیت و نورانیت دل و زدودن زنگار تردید و نگرانی می‌شود.حضرت ایت الله خامنه‌ای لطافت روحی شاعر را زمینه ساز درک بهتر معارف و معنویت دانستند و با اشاره به فرصتهای گرانبهای ماه مبارک رمضان و نورانیت حاصل از روزه داری خاطرنشان کردند :  برای کسب معرفت دینی باید به سراغ نگاه عالمانه و فنی رفت و از ابداعات غیر عالمانه و من دراوردی پرهیز کرد.حضرت ایت الله خامنه‌ای سپس به تبیین هویت شعر انقلاب پرداختند و افزودند :  در واقع این شعر ،  میدان دار ارائه گفتمان و ارزشهای انقلاب اسلامی است لذا نبایدبرخی هیجانات و تالمات شاعرانه بر اصل این هویت اثر بگذارد و ان را در شعر ،  مغلوب کند.ایشان با اشاره به گستردگی معارف اسلام و انقلاب خاطرنشان کردند :  شاعران انقلاب از این دریای پرفیض بهره ببرند و ان را به عنوان وظیفه منعکس کنند.رهبر انقلاب اسلامی خاطرنشان کردند :  با پیروزی انقلاب اسلامی برخی شعرای وابسته به دربار و دارای تفکرات چپ با انقلاب ملت ایران قهر کردند که البته همین موضوع ،  زمینه ساز جوشش زیبا و پرفیض شعر جوانان انقلابی شد.ایشان با اشاره به ضرورت پاسداشت گفتمان انقلاب اسلامی افزودند :  شعرای انقلاب باید مراقب باشند در پرداختن به شعر اعتراضی ،  به زبان مخالفان اصل حرکت ازادیخواهانه و انقلابی ملت ایران نزدیک نشوند.مطلع این دیدار گفتگوی صمیمی شعرا و اهالی فرهنگ و ادب با رهبر انقلاب اسلامی بودسپس حاضران نماز جماعت مغرب و عشا را به امامت حضرت ایت الله خامنه‌ای اقامه و روزه خود را همراه با ایشان افطار کردند.