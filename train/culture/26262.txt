در حالی که در ادامه موج انتقادات علیه سخنان تامل برانگیز رییس جمهور ،  موضع گیری‌ها همچنان ادامه دارد یک نماینده مجلس تاکید می‌کند که احمدی نژاد تقید زیادی به رعایت حیا ،  عفاف و حجاب دارد.طیبه صفایی نماینده مردم تهران در مجلس در گفتگو با خبرنگار جهان گفت :  با پیگیریهای نمایندگان و دغدغه‌های مراجع عظام ،  ائمه محترم جمعه و مردم هم اکنون اقدامات چشمگیری در وزارت کشور و ادارات دولتی جهت گسترش فرهنگ عفاف و حجاب در حال انجام است.رییس فراکسیون زنان مجلس تاکید کرد :  یکی از وزارتخانه‌هایی که ابهامات زیادی در حوزه عفاف و حجاب داشت و توجهی به قانون گسترش عفاف و حجاب نمی‌کرد ؛  وزارت بازرگانی بود که خوشبختانه این دغدغه برای وزیرمحترم بازرگانی اقای غضنفری بوجود امده تا از تولیدات داخلی در حوزه لباس و صنعت پوشاک اسلامی حمایت کنند.صفایی ضمن اشاره به گوشه‌ای از سخنان رییس جمهور ،  تاکید کرد :  شاید از برخی سخنان ایشان عدم اعتقاد کافی به عفاف و حجاب برداشت شود اما به واسطه برخی رفتارهایی که از رییس جمهور دیده‌ام مطمئنم حجاب و عفاف زنان از دغدغه‌های جدی رییس جمهور می‌باشد.وی در این زمینه خاطرنشان کرد :  یکی از این رفتارها که میتوانم اشاره کنم این است که چندین بار که من به همراه همسر رییس جمهور در اتومبیل بودیم و رییس جمهور هم حضور داشت ،  ایشان به لحاظ حفظ شئونات از راننده میخواستند که اینه وسط را بالا زده تا چهره مسافرین صندلی عقب در اینه دیده نشود.این نماینده مجلس در ادامه توضیح داد که رئیس جمهور از راننده خود خواسته بودند که هر وقت یک یا چند زن صندلی عقب سوار خودرو می‌شوند ،  ائینه وسط را بالا بزند.