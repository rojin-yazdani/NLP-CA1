یک قاضی در ناحیه منهتن شهر نیویورک امریکا تمام اتهام‌های مطرح شده علیه دومنیک استراوس کان ،  رییس سابق صندوق بین المللی پول ،  از جمله تعرض جنسی به خدمتکار یک هتل را لغو کرد.به گزارش ایسنا ،  این حکم پس از ان در روز سه شنبه صادر شد که دادستان درباره صحت اتهامات شاکی ابراز تردید کرد.اعتبار اتهام‌های مطرح شده علیه استراوس کان در هفته‌های گذشته به خاطر زیر سوال رفتن انگیزه و صداقت نفیساتو دیالو ،  خدمتکار هتل سوفیتل ،  سست شده بود.استراوس کان در ماه مه سال میلادی جاری به اتهام تجاوز جنسی به این زن 32 ساله افریقایی بازداشت شد ،  سپس در حبس خانگی قرار گرفت و در نهایت بدون تودیع ودثیقه ازاد شد تا روند قضایی پیگیری شود.وی هم اکنون می‌تواند به فرانسه برگردد ولی پرونده شکایت مدنی خانم دیالو علیه او همچنان در جریان خواهد بود.کنت تامسون ،  وکیل خانم دیالو پس از دیدار کوتاهی با مقام‌های دادستانی منهتن گفت که برخورد قضایی با موکلش ناعادلانه است.وی پیشتر گفته بود که دادستان شواهد پزشکی قانونی و دیگر شواهد فیزیکی دیگر را نادیده گرفته است.وکلای استراوس کان که از ابتدا بر بی گناهی او تاکید داشتند ،  با صدور بیانیه‌ای با اشاره به فقدان اعتبار اتهام‌های مطرح شده ،  از درخواست دادستانی برای لغو انها تشکر کردند.استراوس کان همچنان ممکن است به علت وجود شکایت مشابهی در فرانسه مورد پیگرد قرار گیرد.تریستان بانو ،  رمان نویس جوان فرانسوی ،  استراوس کان را متهم به تلاش برای تجاوز کرده است و مقام‌های قضایی در حال بررسی این شکایت هستند.به گزارش بی بی سی ،  بازداشت استراوس کان در 14 مه در فرودگاه جی اف کی نیویورک به جنجالی رسانه‌ای تبدیل شد که با استعفای او از ریاست صندوق بین المللی پول همراه بود.وی در حالی که سوار بر یک هواپیما به مقصد فرانسه بود ،  بازداشت و دستبند به دست از فرودگاه خارج شد.وکلای استراوس کان با رد اتهام تجاوز گفته‌اند ارتباط این دو با رضایت طرفین انجام شده است.تناقض گویی خانم دیالو و زیر سوال رفتن اعتبار گفته‌هایش باعث شد حکم بازداشت خانگی استراوس کان لغو شود.پیش از حادثه 14 ماه مه ،  استراوس کان یکی از بخت‌های اصلی برای پیروزی در انتخابات ریاست جمهوری فرانسه به شمار می‌رفت.