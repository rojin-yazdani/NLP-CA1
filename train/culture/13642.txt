سید احمد خاتمی با اشاره به تصمیم جامعه مدرسین حوزه علمیه قم در خصوص عدم صلاحیت صانعی برای مرجعیت گفت :  این تصمیم فرایند یکساله داشت و کمیسیون ویژه‌ای برای این منظور تشکیل شده بود .به گزارش برنا ایت الله سید احمد خاتمی عضو جامعه مدرسین حوزه علمیه قم ،  عصر امروز در جمع طلاب و فضلایی که جهت اعلام حمایت از بیانیه جامعه مدرسین مبنی بر اعلام عدم صلاحیت شیخ یوسف صانعی برای مرجعیت ،  تجمع کرده بودند ؛  اظهار داشت :  شما طلاب و روحانیون نشان دادید که در تمامی صحنه‌ها مدافع اسلام و نظام اسلامی هستید و در این راستا از جان خود نیز می‌گذرید. وی ادامه داد :  طلاب در دوره‌های مختلف ثابت کردند که حفظ ارزش‌های اسلامی از اهمیتی بالا برای انها برخوردار است. ایت الله خاتمی با اشاره به تصمیم جامعه مدرسین حوزه علمیه قم مبنی بر اعلام عدم صلاحیت صانعی برای مرجعیت ،  گفت :  این تصمیم فرایند یکساله داشت و کمیسیون ویژه‌ای برای این منظور تشکیل شده بود. وی ادامه داد :  این کمیسیون فتواهای این اقا را بررسی کرد و بعد تصمیم قطعی را در یک ماه گذشته اعلام نمود که نتیجه قطعی دیروز اعلام شد. عضو جامعه مدرسین حوزه علمیه قم گفت :  در اولین جلسه همه اعضا و در جلسه دوم اکثریت به اتفاق اعضای جامعه مدرسین حوزه علمیه قم ،  به عدم صلاحیت صانعی برای مرجعیت رای دادند. ایت الله خاتمی در ادامه به حوادث اخیر در روز عاشورا در تهران اشاره کرد و گفت :  بنده روز عاشورا در تهران بودم و مشاهده کردم که این فتنه گران خیابان‌های مرکزی و اصلی تهران را به میدان جنگ تبدیل کرده بودند و همین جنگ باعث شد چهره منافقین مشخص شود. همچنین برنا مدعی شد که امروز جلسه درس عصر ایت الله صانعی علی رغم روال گذشته برگزار نشد.