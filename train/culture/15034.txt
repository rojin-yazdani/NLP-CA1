فرمانده مرزبانی ناجا با گله مندی از برخی کشورهای همسایه اظهار داشت :  این کشورها از خاک کشورشان علیه امنیت ایران اقدام می‌کنند.به گزارش خبرنگار مهر ،  سردار حسین ذوالفقاری پیش از ظهر سه شنبه در جمع فرماندهان و دانش اموزان دوره تخصصی شهید ادیبی مرزن اباد افزود :  از کشورهای همسایه گله مند هستیم به واسطه اینکه از خاک کشورشان علیه امنیت کشور ما تعرض و برای ورود مواد مخدر ،  سلاح‌های غیرمجاز ،  کالاهای قاچاق ،  و دهها نمونه جرم مدیریت می‌شود.وی اظهار داشت :  بخشی از ناامنی در کشور بر گرفته از ان سوی مرزها و از کشورهایی است که با ماهمسایه و دوستی دارند نشات می‌گیرد.فرمانده مرزبانی ناجا با اشاره به لزوم حفظ امنیت کشور گفت :  در شرایط کنونی امنیت کشور مهم‌تر از هر چیز دیگر است.وی افزود :  اگر نگاهی به توطئه‌های مدیریت شده در مرزها و داخل کشور داشته باشیم می‌بینیم بخش مهم ان در اخبار و اطلاعات قابل رویت نیست و درمی یابیم که امنیت موجب توسعه و پیشرفت کشورمی شود.ذوالفقاری اظهار داشت :  دست‌های پنهان و اشکاری هستند که ماموریت دارند تا کشورمان را ناامن کنند و امروز به لطف خدا و تلاش دستگاههای امنیتی ،  نظامی و انتظامی در مرزهای کشور و مرزهای شرقی امنیت روبه بهبود است.وی گفت :  امادگی نظامی کشور فوق تصور است و اگر توان بازدارندگی نداشتیم دیگران به ما رحم نمی‌کردند همانگونه که دیگر کشورهای اشغالگر به ملت‌ها رحم نمی‌کنند.فرمانده مرزبانی ناجا افزود :  امنیت مرزها با ساماندهی انجام شده در بخش ایجاد راه ،  پاسگاه مرزی ،  برق ،  فنس ،  دیوار ،  کانال ،  و دیگرموانع در مرزها رو به بهبود است و برای تربیت مرزبان ،  پادگان اموزشی مرزن اباد و چند مرکز دیگر به این امر اختصاص داده شده است.وی تربیت ،  انضباط ،  ایمان ،  انگیزه وامادگی جسمانی را پنج محور اصلی حفظ امنیت کشور برشمرد و افزود :  اگر این پنج اصل حفظ امنیت نباشند پیشرفته‌ترین تکنولوژی نظامی و اجتماعی کارساز نخواهد بود.فرمانده مرزبانی ناجا در خصوص اعتبار مرزبانی گفت :  در سال جاری 72 میلیاردتومان برای کارهای زیرساخت عمران در مرزها اعتبار هزینه شده و با پیگیری وزارت کشور تمامی اعتبار 76 میلیاردتومانی سال 89 محقق شده است.در پایان مراسم ضمن قدردانی ازسرهنگ محمد فانی فرمانده سابق ،  سرهنگ فریبرز علیپور به عنوان فرمانده جدید اموزشگاه علمی تخصصی مرزبانی شهید ادیبی ناجا معرفی و به 600 نفر از دانش اموزان دوره علمی تخصصی سردوشی و به هشت نفراز فرماندهان لوح تقدیر و ارشدیت اهدا شد.