عضو شورای عالی انقلاب فرهنگی گفت :  هیئت امنای دانشگاه ازاد تاکنون اصلاح اساسنامه را به اتمام نرسانده و اگر اصلاح این اساسنامه تا زمان جلسه اینده شورای عالی انقلاب فرهنگی به پایان نرسد ، این شورا راسا اصلاحات لازم را در اساسنامه انجام خواهد داد .حسین کچوئیان عضو شورای عالی انقلاب فرهنگی در گفتگو با خبرگزاری فارس با اشاره به جلسه روز سه‌شنبه این شورا اظهار داشت :  در این جلسه بحث دانشگاه ازاد نیز در دستور کار قرار داشت اما به علت کمبود وقت زمان بررسی ان مهیا نشد .وی افزود :  این جلسه علی‌رغم اینکه 45 دقیقه بیش از زمان معمول ادامه داشت ،  اما موضوعات دیگری به ترتیب در دستور کار قرار گرفتند و زمان بررسی اساسنامه دانشگاه ازاد فراهم نشد .این عضو شورای عالی انقلاب فرهنگی به مباحث مطرح شده در این جلسه اشاره کرد و یاداور شد :  در ابتدا بحث تحول در علوم انسانی را بر اساس ضرورت‌های موجود و اهمیت ان بررسی کردیم و در مرحله بعد نیز بحث فرهنگستان‌ها که از مدت‌ها پیش در دستور کار قرار داشت ،  بررسی شد .کچوئیان با بیان اینکه در خصوص فرهنگستان‌ها از قبل یکسری مشکلاتی وجود داشت ،  خاطرنشان کرد :  در این زمینه ارزیابی‌های لازم انجام شد و چون لزوم ایجاد تغییراتی در این بحث ضروری بود ،  بررسی اساسنامه ان را بر اساس شرایط جدید جامعه در دستور کار قرار دادیم که این دو موضوع وقت زیادی را از جلسه دیروز به خود اختصاص داد و نهایتا بحث دانشگاه ازاد به جلسات بعدی موکول شد .وی با بیان اینکه زمان دانشگاه ازاد برای اصلاح اساسنامه 2 سال بود که اکنون به پایان رسیده است ،  تصریح کرد :  فشاری که دانشگاه ازاد وارد می‌کرد تا اساسنامه ان مورد بررسی قرار نگیرد و با این کار در روند اصلاح اساسنامه تاخیر و تعلل ایجاد می‌کرد ،  تاکنون چندین بار باعث به تاخیر افتادن بررسی اساسنامه ان شده بود و نهایتا بررسی و اصلاح اساسنامه نیز به خود هیئت امنای دانشگاه ازاد محول شد .این عضو شورای انقلاب فرهنگی در ادامه اظهار داشت :  بر اساس این تصمیم مقرر شده بود که دانشگاه ازاد خودش اصلاح اساسنامه را انجام دهد و شورای عالی انقلاب فرهنگی نیز در نهایت ان را تصحیح و تایید کند ،  اما اساسا مسئولین دانشگاه ازاد مصر بودند که این کار انجام نشود و یا انجام ان به زمان دیگری موکول شود که افراد دیگری در مسند اجرایی کشور باشند .کچوئیان با بیان اینکه این تلاش‌های دانشگاه ازاد تاکنون جواب نداده است ،  اضافه کرد :  اکنون بحث بررسی و اصلاح اساسنامه دانشگاه ازاد در دستور کار شورای عالی انقلاب فرهنگی قرار دارد و در جلسه بعدی این موضوع بررسی خواهد شد .وی افزود :  البته در جلسه اخیر نیز این موضوع در دستور کار بود ،  اما همانطور که گفته شد زمان بررسی ان فراهم نشد و تاکنون نیز به خاطر برخی مسائل نظیر بحث انتخابات ،  تعطیلی شورا و درگیری رئیس جمهور برای تشکیل دولت به تاخیر افتاده بود ،  اما در جلسه اینده به این موضوع رسیدگی خواهد شد .این عضو شورای عالی انقلاب فرهنگی در پایان تصریح کرد :  هیئت امنای دانشگاه ازاد تاکنون اصلاح اساسنامه را به اتمام نرسانده و اگر این کار تا جلسه اینده انجام نشود شورای عالی انقلاب فرهنگی راسا خودش اصلاحات لازم را در اساسنامه انجام خواهد داد.