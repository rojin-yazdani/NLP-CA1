فرمانده هنگ مرزی ماکو گفت  :  گروهک ترویستی پژاک بعد از شکست سنگین در جنوب استان اذربایجان غربی به شمال استان روی اورده اند.به گزارش خبرنگار مهر  ،  سرهنگ عزیز حسن اقدم ظهر چهارشنبه در نشست خبری با اشاره به عملیات اخیر نیروهای سپاه در جنوب اذربایجان غربی اظهارداشت  :  تعدادی از عناصر غیر قانونی پژاک بعد از شکست در جنوب استان در منطقه بورالان حضور یافته بودند که توسط نیروهای نظامی و انتظامی و امنیتی پاکسازی شدند.وی ادامه داد  :  این عناصر بعد از اینکه شکست سنگینی خوردند در منطقه بورالان که سنگهای اذرین نیز گفته می‌شود تردد دارند و بیشتر اموزشهای انها در منطقه‌ای در کشور ارمنستان صورت می‌گیرد.حسن اقدام با بیان اینکه این عناصر مقر ثابتی نداشته و تنها محدود به تردد انها می‌شود اظهارداشت  :  در حال حاضر در مرزهای شمال استان امنیت مطلوبی حاکم است و مرزبانی ماکو امادگی کامل در برخورد با هرگونه تعرض به مرزهای این منطقه را دارد.فرمانده هنگ مرزی ماکو خاطرنشان کرد  :  لوله گاز ایران به ترکیه که چند روز قبل منفجر شده بود در 10 کیلو متری خارج از محدوده بوده که که این افراد نیز به دست نیروهای پر توان امنیتی به هلاکت رسیده و یا دستگیر شدند.32 پاسگاه مرزی از مرزهای ماکو حفاظت می‌کننداین مسئول با اشاره به اینکه 32 پاسگاه مرزی از مرزهای این شهرستان حفاظت می‌کنند گفت  :  هیچگونه مشکلی در این حوزه وجود ندارد و در مناطقی که خلا وجود دارد با دوربین‌های الکترونیکی کنترل می‌شوند.حسن اقدم کشف 80 هزار و 850 لیتر گازوئیل  ،  32 هزار و 495 پاکت سیگار خارجی  ،  197 دستگاه گیرنده ماهواره‌ای  ،  17 قبضه سلاح جنگی و شکاری  ،  هشت کیلو و 285 گرم انواع مواد مخدر  ،  73 قلم عتیقه جات و 177 حلقه سی دی مبتذل توسط نیروهای هنگ مرزی ماکو را از اهم اقدامات این هنگ عنوان کرد.این مسئول اضافه کرد  :  علاوه بر کشفیات یادشده 17 قبضه انواع سلاحهای جنگی و شکاری و بیش از هشت کیلو مواد مخدر کشف و ضبط شده است و در این راستا 289 نفر دستگیر و 50 دستگاه خودرو توقیف شده است.وی با اشاره به کشفیات ارز خارجی در چهار ماهه سال جاری گفت  :  196 هزار و 500 دلار امریکایی  ،  118 هزار یورو و 198 میلیون لیر ترکیه از قاچاقچیان به دست امده است.فرمانده هنگ مرزی ماکو از ملاقاتهای مرزبانی ماکو با مرزبانان ترکیه خبر داد و گفت  :  مرزبانان درجه دو هنگ مرزی ماکو در راستای گسترش تعاملات بین دو کشور ایران و ترکیه با والیان استان‌های اغری  ،  ایغدیر ووان ملاقات و گفتگوهایی داشته‌اند که در این ملاقات‌ها بر تقویت و گسترش ارتباطات دو طرف  ،  تسهیل در تردد خودروهای ترانزیتی و مسافربری و ارتقای سطح امنیت مرزها و کاهش قاچاق تاکید شده است.