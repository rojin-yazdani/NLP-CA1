فارس نوشت : دبیرکل جامعه وعاظ تهران با بیان اینکه اقای میم امیری‌فر را مامور به شکاف در روحانیت کرده است ،  گفت :  شکایت امیری‌فر از رسانه‌ها و شخصیت‌های اصولگرا با دستور اقای میم بوده است.حجت‌الاسلام جعفر شجونی عضو شورای مرکزی جمعیت فداییان اسلام و جامعه روحانیت مبارز اظهار داشت :  متاسفانه چند ماه از زمان شکایت بنده از امیری‌فر می‌گذرد اما هنوز دادگاه برگزار نشده است.وی خواستار تسریع در برگزاری دادگاه برای بررسی شکایتش از امیری‌فر شد و افزود :  جامعه وعاظ مشایی که نامش را گذاشته ولایی ،  با پول بیت‌المال در حال ضربه زدن به وحدت روحانیت در کشور است.شجونی گفت :  اخیرا یکی از سایت‌های اصولگرا نوشته بود که در یکی از جلسات جامعه وعاظ ولایی به هر روحانی 150 هزار تومان هدیه داده شده است در حالی که این رفتار در شان روحانیت نیست.عضو شورای مرکزی جامعه روحانیت مبارز گفت :  یکی از دلایلی که می‌گویم این فرد منحرف وابسته به مشایی به دنبال اختلاف‌افکنی در بین اصولگراهاست ،  شکایت او از رسانه‌ها و شخصیت‌های مذهبی و اصولگرای متعهد است ؛  چهره جنجالی دولت یا همان اقای میم  ،  امیری‌فر را برای شکایت از رسانه‌ها و شخصیت‌های حزب‌اللهی و اصولگرا تحریک کرده و به او ماموریت داده است.وی در پایان با گلایه خطاب به رئیس جمهور گفت :  اقای احمدی‌نژاد قسمت می‌دهم به جان هرکسی که دوستش داری بودجه فرهنگی نظام اسلامی را از دست شخص معلوم‌الحال که ما شما را منهای او قبول داریم ،  نجات بدهید.