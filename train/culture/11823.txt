غضنفر رکن ابادی ،  سفیر ایران در لبنان گفت :  ما کیفرخواست سیاسی دادگاه حریری را نمی‌پذیریم و صرفا از عدالت بین المللی غیر سیاسی حمایت می‌کنیم.به گزارش ایرنا از بیروت ،  وی با اشاره به شکست رژیم صهیونیستی در جنگ علیه لبنان و غزه و محدود شدن این رژیم به مانورهای نظامی تصریح کرد :  احتمال جنگ این رژیم علیه لبنان و غزه بیش از گذشته به خاطر عوامل متعددی کم رنگ شده است.وی که در گفت وگو با روزنامه لبنانی السفیر که منتشر شد ،  افزود :  مقاومت هر روز امادگی خود را تقویت می‌کند ،  ولی رژیم صهیونیستی هنوز امادگی خود را کامل نکرده است. این رژیم به جای جنگ در حال حاضر به فرار فکر می‌کند ،  ولی این به معنای این نیست که ما از ضرورت امادگی برای مبارزه به هر گونه تهدیدات چشم پوشی کنیم.رکن ابادی ادامه داد :  ما می‌خواهیم همه با وجود هر گونه اختلاف پیرامون روش مقاومت ،  رژیم صهیونیستی را دشمن بدانند و کسی در این زمینه مخالفت نکند و امر دیگری که ایران از لبنان می‌خواهد این است که به دردها و گرفتاری‌های مردم توجه شود.رکن ابادی در ادامه گفت :  ما 26 تفاهم نامه در زمینه‌های عمرانی ،  بازرگانی ،  بهداشتی ،  فرهنگی و غیره با لبنان امضا و باید در همین سال ان را اجرا کنیم تا لبنانی‌ها احساس کنند که تغییراتی در کشورشان حاصل شده است.رکن ابادی افزود :  ما مساله ربوده شدن چهار دیپلمات ایرانی را با جدیت دنبال می‌کنیم و تاکید می‌کنیم که انها همچنان زنده هستند.وی در ادامه با رد هرگونه نگرش زورگویانه امریکا و دیگر کشورها بر ایران و همچنین رد موضوع ترس از سیطره یا تهدید ایران بر منطقه یا خلیج فارس ادامه داد :  امریکا و رژیم صهیونیستی مبالغ زیادی را در مسیر ترساندن دیگر کشورها نسبت به حکومت فارس‌ها با هدف ایجاد تفرقه و فتنه مذهبی در منطقه صرف می‌کنند.رکن ابادی در ادامه گفت :  ما از خواسته‌های مردم در هر نقطه از عالم حمایت می‌کنیم و سیاست دوگانه نسبت به حوادث فعلی در بحرین را نمی‌پذیریم. البته برخی نیز می‌خواستند بعد از ورود نیروهای کشورهای حاشیه خلیج فارس به بحرین ما را به سمت جنگ در این کشور سوق بدهند.سفیر ایران در بیروت افزود :  واشنگتن می‌خواهد انقلاب‌های مردم منطقه را دور بزند و همچنین می‌خواهد با انتقال بحران به مکان دیگری وانمود کند که ایران دشمن واقعی است نه رژیم صهیونیستی که ما نیز پی به این توطئه برده‌ایم ؛  ما راه خود را همچنان ادامه می‌دهیم تا همگان را مطمئن سازیم.رکن ابادی تاکید کرد :  در سوریه نیز مردم این کشور همانند دیگر کشورهای دنیا چون امریکا و فرانسه خواسته‌هایی دارند که 'بشار اسد' رییس جمهور سوریه قبل از درخواست مردم شروع به اصلاحات در کشور کرده بود.وی گفت :  ما در سوریه گروه‌های مسلحی را مشاهده می‌کنیم که برای تخریب این کشور تلاش می‌کنند چرا که سوریه از مقاومت حمایت می‌کند و با ایران هم پیمان است. بنابر این وضعیت سوریه با دیگر کشورها فرق می‌کند.رکن ابادی تاکید کرد :  برای به ثمر رسیدن هر انقلابی باید دو هدف در ان تحقق یابد. اول هدف ذهنی یا مخالفت سیاسی مردم با مسئولان و دوم واقعیت وضعیت اقتصادی و اجتماعی که هیچ کدام از این دو فاکتور در ناارامی‌های سوریه وجود ندارد.وی با اشاره به اینکه برنامه رژیم صهیونیستی و امریکا این است که جنبش‌های مردمی علیه خود را مصادره کنند ،  گفت :  این قیام مردم منطقه یک دستاورد بزرگ مقاومت است و این اولین بار است که مردم از سران ،  نخبگان و روشنفکران خود سبقت می‌گیرند.رکن ابادی با اشاره به مانور رسول اعظم که به تازگی برگزار شد ،  افزود :  ما در حال حاضر توانستیم موشک‌هایی را پرتاب کنیم که دشمن قادر به تشخیص مکان ان نیست و همچنین ما هواپیماهای غیر نظامی و جنگی و کشتی‌های جنگی و زیردریایی می‌سازیم.وی گفت :  ایران در صنعت غیرنظامی چون صنایع ماشین سازی نیز پیشرفت قابل ملاحظه‌ای کرده و در حال حاضر سالانه یک میلیون و نیم ماشین تولید می‌کند که به شانزده کشور جهان صادر می‌شود.وی تصریح کرد :  ایران همچنین در زمینه نفت و گاز در مقام دوم جهانی قرار گرفته و در زمینه فناوری و نیروی هسته‌ای در منطقه رتبه اول را داراست همچنین می‌توانیم تا سقف 20 %  اورانیوم غنی سازی کنیم.