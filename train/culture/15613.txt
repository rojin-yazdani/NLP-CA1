سجده گاه عرش و ذکر محبوب به همراه پخش عزاداریهای ویژه از شهرها و کشورهای مختلف از ویژه برنامه‌های شبکه دو در ماه محرم اعلام شد .واحد مرکزی خبر نوشت : پرویز فارسیجانی دبیر شورای معارف سیما امروز در نشست اعلام برنامه‌های محرم شبکه‌های مختلف سیما برنامه‌های شبکه دوم و سوم سیما را به این شرح اعلام کرد  :  سجده‌گاه عرش بررسی سخنان حضرت امام خمینی ( ره )  و مقام معظم رهبری و توصیه‌های مراجع عظام تقلید در رابطه با جلوگیری از بعضی انحرافات در مراسم عزاداری سالار شهیدان ،  گزارش از عزاداری شهرهای مختلف و گفت وگو با کارشناسان مذهبی و هنرمندان عاشورایی از دیگر ایتم‌های این برنامه است .این برنامه در 12 قسمت 60 دقیقه‌ای پخش می‌شود . ذکر محبوب این برنامه به تهیه کنندگی مرتضی یعقوبی نیز برنامه مداحی در مدح سالار شهیدان است که به مدت 10 دقیقه در ایام محرم از شبکه دو پخش می‌شود .برنامه‌های  ( و سلام برتو )  ،  (  حسین محور وحدت )  ،  (  کلک سرخ با محور کتاب شناسی عاشورایی )  ،  (  توتیا )  ،  (  ایین‌ها و روایتها )  و (  مرصع خوان خورشید )  از دیگر برنامه‌های شبکه دو در ایام محرم امسال است  .نینوا ، اخرین منزل ،  مدیحه و مجموعه تلویزیونی بانو  ،  از جمله برنامه‌های ویژه محرم امسال شبکه سوم سیماست  .برنامه فرهنگ سرخ ،  فرهنگ پیشرو در 14 قسمت 35 دقیقه‌ای ساخته شده است و از اول محرم هرشب ساعت 18 وسی دقیقه به تهیه کنندگی مصطفی پورحامدی و کارگردانی هادی پورحامدی پخش خواهد شد .وی گفت  : توجه به ابعاد مختلف فرهنگ عاشورا و بازگشت به اسلام ناب محمدی ،  همان چیزی که امام حسین  ( ع )  در صدد احیای ان بود ،  محور اصلی این برنامه است .دبیرشورای معارف سیما گفت  :  برنامه نینوا نیز در ایام محرم در 13 قسمت 7 دقیقه‌ای هر روز به صورت میان برنامه پخش خواهد شد .وی تصریح کرد  :  این برنامه به تهیه کنندگی ساسان انصاری ساخته شده و نماهنگ‌های مداحی است که با گویش‌های شوشتری ،  دزفولی ،  لری ،  عربی  ،  مداحان محلی ،  با تصاویری از گروه‌های سینه‌زنی در ابنیه تاریخی و مذهبی شهرهای مختلف نظیر مسجد جامع شوشتر ،  مسجد جامع دزفول و  … تلفیق شده است .بنابراعلام دبیر شورای معارف سیما دیگر برنامه شبکه سوم سیما در ایام محرم امسال به این شرح است  :  سخنرانی مذهبی سخنرانی‌های مذهبی در 26 برنامه30 دقیقه‌ای هر روز ساعت 6 : 30 و 14 : 00به تهیه کنندگی سیدعبدالمجید رکنی ،  سید محمدهادی حجتی و میثم اقابیگی پخش خواهد شد .سخنرانان این برنامه رفیعی ،  انصاریان ،  نقویان و پناهیان هستند و سیره امام حسین ( ع )  و بیان اثار مختلف قیام عاشورا از جمله موضوعات سخنرانی انهاست . سمت خدا این برنامه هر روز به جز پنجشنبه و جمعه ساعت 12 : 25 به تهیه کنندگی عبدالمجید رکنی و محمدرضا ماندگاران پخش خواهد شد و به موضوعاتی مانند دین و خانواده ،  دین و زندگی  ،  مسائل اعتقادی  ،  راه‌های تدبر در قران و  …  با حضور کارشناسانی چون مهندسی  ،  نقویان ،  رفیعی  ،  رنجبر و نیلچی‌زاده می‌پردازد . مدیحه برنامه مدیحه در 30 قسمت 15 دقیقه‌ای هرشب به صورت میان برنامه به روی انتن خواهد رفت .تهیه کنندگان این برنامه سید عبدالمجید رکنی ،  مجید خواجه‌نژاد و هادی اشتیانی هستند و مداحی سید مهدی میرداماد ،  سعید حدادیان و محمود کریمی از بخش‌های این برنامه است .مسابقه همسرانمسابقه همسران در 50 برنامه 50 دقیقه‌ای هر شب ساعت 21 : 30 به روی انتن خواهد رفت .تهیه کنندگان این برنامه محسن تقوی زنوز و غلامعباس قنبری هستند و اجرای ان برعهده روشنک عجمیان است .مسابقه علمی  ،  اطلاعاتی همسران برای مناسبت‌های مذهبی تولید شده است. بخشی از سئوالات مسابقه در خصوص ماه محرم ،  قیام عاشورا ،  سیره امام حسین ( ع )  …  و بخشی دیگر اطلاعات عمومی است .شرکت کنندگان این مسابقه ،  زوج‌ها هستند که در هر برنامه به زوج برنده  ،  سفر معنوی حج اهدا خواهد شد .مجموعه تلویزیونی داستانی بانو نیز از سوم محرم هرشب از ساعت 20 و 45 دقیقه روی انتن می‌رود.