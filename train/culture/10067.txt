233 استاد ایرانی از دانشگاه‌های مختلف  ،  در نامه‌ای خطاب به رییس‌جمهور خواستند تا به اجرایی شدن وصیت ریچارد فرای  -  ایران‌شناس امریکایی  -  و دفن او در کنار زاینده‌رود اصفهان عمل کند.به گزارش ایسنا  ،  در این نامه خطاب به حسن روحانی امده است  :  استاد ریچارد فرای  ،  ایران‌شناس مشهور و خدمتگزار صادق تاریخ و فرهنگ ایران که در 60 سال گذشته  ،  خدمات درخشانی در شناساندن فرهنگ و تاریخ ایران و بخصوص نقش ان در بسط تمدن اسلامی داشته است  ،  اخیرا به رحمت ایزدی پیوست. بنا به وصیت ان مرحوم  ،  قرار است پیکر او در شهر اصفهان و در کنار زاینده‌رود به خاک سپرده شود.کوشش‌های این‌گونه افراد در چند دهه اخیر باعث شده است که علی‌رغم تبلیغات بسیار نامساعد رسانه‌ها  ،  مفهومی به‌عنوان فرهنگ غنی ایرانی در جوامع غربی شکل گرفته و گسترش یابد  ،  به‌طوری که حتی سیاستمداران دنیای غرب نیز همواره با احترام فراوان از فرهنگ غنی ایران یاد می‌کنند.جامعه دانشگاهی ایران با توجه به سال فرهنگ  ،  از جنابعالی و دولت محترم انتظار دارد که نسبت به اجرای وصیت‌نامه‌ی استاد ریچارد فرای با احترام و تشریفاتی که شایسته ان خدمتگزار عزیز است  ،  اقدام لازم انجام شود. طبیعی است که تعلل در این امر  ،  نتایج ناگواری برای منافع ملی و سابقه‌ی فرهنگی کشور خواهد داشت. به پیوست این نامه  ،  اسامی 233 استاد از دانشگاه‌هایی مانند صنعتی شریف  ،  تهران  ،  امیرکبیر  ،  علم و صنعت  ،  صنعتی اصفهان  ،  یاسوج  ،  شیراز  ،  فردوسی مشهد و  …  در اختیار ایسنا قرار گرفته است.