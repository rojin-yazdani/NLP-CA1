حجت‌الاسلام والمسلمین سید هادی خسروشاهی که سال‌ها قبل سفیر ایران در واتیکان و نیز از روحانیون فعال در عرصه بین‌الملل است در خاطرات خود ماجرای سلام و پیام امام خمینی به پاپ را این گونه نقل می‌کنند. به گزارش مرکز خبر حوزه  ،  سفیر اسبق ایران در واتیکان در مصاحبه با هفته‌نامه بعثت قم پیرامون نگاه رهبران دینی واتیکان نسیت به امام خمینی می‌گوید.بنده پس از ان‌که از سوی دولت شهید رجائی انتخاب شدم تا عازم واتیکان شوم. چون در ان ایام نماینده حضرت امام خمینی در وزارت ارشاد نیز بودم ،  خدمت ایشان رفتم که ضمن استجازه و پس از موافقت ایشان عازم شوم و در ضمن خداحافظی هم با حضرت امام کرده باشم.وقتی خدمت امام موضوع را گزارش کردم ،  ایشان ضمن موافقت برای توفیق حقیر دعا کردند. ان‌گاه پرسیدم ایا اجازه دارم سلام حضرتعالی را به جناب پاپ برسانم ?  امام فرمودند :  هم سلام برسانید هم پیام و پیام من این است اگر جناب پاپ علیه استکبار قیام کنند ،  به یقین ملت‌های مظلوم و محروم سلیمی هم پشتیبان ایشان خواهند بود و بعد افزودند :  بگویید اگر حضرت مسیح ( ع )  الان حضور داشتند ،  ایا درکنار مردم قرار می‌گرفتند یا کارتر ?  …  …  من به واتیکان رفتم و در نخستین دیدار با پاپ ،  برای تسلیم استوارنامه ،  سلام و پیام امام را هم به ایشان رساندم. پاپ ضمن تشکر گفت :  عالیجناب اقای خمینی ،  مرد بزرگی است و ایمان او باعث قیام مردم مسلمان بر ضد ظلم در کشور شما شد و من ارزو می‌کنم ،  مردم مسیحی هم در ایمان خود ،  مانند مردم ایران استوار باشند.البته بنده دیگر اضافه نکردم ،  وقتی جنابعالی در کنار کارتر و بطور کلی سیاست امپریالیستی غرب قرار می‌گیرید ،  مردم محروم مسیحی کشورهای اروپایی یا افریقایی چگونه و با رهبری کدام مقام می‌توانند بر ضد ظلم قیام نمایند و ان وقت در ایمان خود هم مانند مردم مسلمان ایران محکم و استوار باشند ?  !