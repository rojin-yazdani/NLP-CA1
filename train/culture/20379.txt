رییس سازمان بنیاد شهید و امور ایثارگران سیستان و بلوچستان گفت :  مراسم تشییع شهدای حادثه تروریستی مسجد جامع زاهدان امروز شنبه ساعت 9 صبح برگزار می‌شود.محمود غلامی در گفت‌وگو با ایسنا افزود :  مراسم تشییع از مقابل مسجد جامع زاهدان تا گلزار شهدای برگزار می‌شود.وی اظهار کرد :  پیکر دو تن از شهدا فردا یکشنبه برای خاکسپاری به شهرستان‌های زابل و کرمان منتقل می‌شود.به گزارش ایسنا پنجشنبه‌شب بر اثر دو انفجار در مقابل مسجد جامع زاهدان که مراسم دعای کمیل به مناسبت میلاد امام حسین ( ع )  و حضرت ابوالفضل ( ع )  در ان بر پا بود طبق اخرین امار تعداد 306 نفر از هموطنان‌مان مجروح و 27 نفر شهید شدند.علی‌محمد ازاد استاندار سیستان و بلوچستان با عرض تبریک و تسلیت و ابراز همدردی با خانواده‌های شهدای این حادثه تروریستی ،  از روز جمعه 25  / ‌4  / ‌89 به مدت سه روز عزای عمومی در استان اعلام کرد.اسماعیل کوثری نایب رییس کمیسیون امنیت ملی و سیاست خارجی مجلس روز جمعه با تاکید بر پیگیری‌های جمهوری اسلامی ایران در مورد حادثه تروریستی زاهدان از بررسی این موضوع در جلسات اتی کمیسیون امنیت ملی و سیاست خارجی مجلس خبر داد.