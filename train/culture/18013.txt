بیستمین شماره هفته نامه پنجره به همراه صفحات ویژه‌ای مهیای حضور در جمع فرهنگ دوستان و اندیشه ورزان شده است. یوسفعلی میرشکاک ،  حوزه علمیه و وزارت خارجه سه محملی است که پنجره بر ان وارد شده است .به گزارش تابناک در این شماره پنجره می‌خوانید : ایا حوزه علمیه خط قرمز است ? هفته نامه پنجره در بیستمین شماره خود لزوم و چگونگی تحول در حوزه علمیه را بررسی کرده است. حوزه بی شک یکی از تاثیرگذارترین نهاد‌های اجتماعی کشور است. پنجره لزوم تقویت و به روزاوری حوزه را با حوزویان و دیگر کارشناسان بررسی کرده است. مقام معظم رهبری نیز در فرمایشات خود با اشاره بر لزوم تحول حوزه  ، تاخیر در این مهم را جایز نداسته و هشدار می‌دهند که اگر نه ،  مرگ حوزه فرا می‌رسد. علی رضا امینی ،  احمد رهدار و محمد مهدی گرجیان تحول فراحوزوی را با پنجره بررسی کرده اند .تریبون نااراموزارت امور خارجه به ویترینی می‌ماند که سیمای حکومت در ان هویدا می‌شود. لزوم پاسخگویی دولت‌ها به افکار عمومی باعث شد تا پستی در وزارت خارجه شکل بگیرد که به طور رسمی عهده دار اطلاع رسانی دستگاه دیپلماسی باشد. هفته نامه پنجره در پرونده‌ای تمام انچه سیاست خارجی ایران درباره یک سخنگو لازم می‌داند را بررسی کرده است. علاالدین بروجردی ،  عباسعلی کدخدایی ،  کاظم جلالی ،  محمد عسکرخانی ،  حسن قشقاوی و …  در گفتگوهایی مردان سخنگوی نظام را در مقامشان بررسی کرده اند.رامین مهمان پرست ،  اخرین سخنگوی وزارت خارجه درباره پست جدیدش اظهارات جالبی دارد .میرشکاکیوسفعلی میرشکاک مرد جالبی است. شاید بهتر است بگوییم مرد عجیبی است. عارف نیست ولی قلندروار می¬زید.فیلسوف نیست گرچه  ، فلسفه غرب را می‌داند و از مدرنیته سخت بیزاری می‌جوید.گاهی به کپرنشینان خوزستان سری می‌زند تا از سطح سیمانی شهر لحظه‌ای اسوده باشد.از موتورسواری با مخملباف و از چوب به دست گرفتن و کتک زدن مجاهدین در اوایل انقلاب می‌گوید به طعن می‌گوید هنوز مخملباف را به اندازه همان چوب قبول ندارد. درباره مهاجرانی نیز اظهارات جالبی دارد. شعرهای حساس و خلاقانه‌ای دارد. به نقد فرهنگ غرب که می‌نشیند در قواره یک جامعه شناس بحث می‌کند. پنجره به مناسبت پنجاهمین زادروز این فعال اجتماعی ویژه نامه‌ای ترتیب داده است که خیل عظیمی از دوستان و مریدان میرشکاک دران نوشته‌اند و سرائیده اند. گفتگوی میرشکاک با پنجره نیز جذابیت خاصی یافته است که از شخصیت بی پروای میرشکاک ناشی می‌شود .علی معلم دامغانی ،  عباس مشفق کاشانی ،  مهدی نصیری ،  مصطفی محدثی خراسانی ،  ابوالفضل زرویی نصراباد ،  سید عبدالجواد موسوی ،  اکبر نبوی ،  امیر حسین مدرس ،  ناصر فیض ،  جواد طوسی ،  سید علی کاشفی خوانساری ، سعید بیابانکی ،  مهدی سجاده چی ،  محمد علی علومی و رسالت بوذری …  در ترتیب این پرونده مشارکت داشته اند.