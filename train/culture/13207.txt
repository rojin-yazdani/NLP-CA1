استانداری دیاله تصمیم گرفت پس از اخراج منافقین از اردوگاه اشرف ،  این منطقه را به مکانی برای گردشگری عمومی تبدیل کند .به گزارش شبکه خبر به نقل از خبرگزاری السومریه نیوز عراق ،  معاون رئیس شورای استانداری دیاله با اعلام این خبر افزود :  در این اردوگاه یک باند هوائی وجود دارد که در اینده می‌توان از ان به عنوان فرودگاه هوایی رابط بین استان‌های دیگر با دیاله استفاده کنیم و عراقی‌هایی که دوست دارند از این منطقه دیدن کنند  ،  جذب این منطقه کنیم. فرماندار شهر خالص در استان دیاله نیز اعلام کرد ،  تعدادی از شهروندان عراقی در نظر دارند از منافقین شکایت کنند. عدی الخدران افزود ،  برخی عراقی‌ها معتقدند زمین‌های اردوگاه اشرف به انها تعلق دارد ،  اما رژیم صدام به اجبار این زمین‌ها را از انها گرفته و به منافقین داده است و اکنون تصمیم گرفته‌اند بعد از ارائه مدارک لازم ،  زمین‌های کشاورزی خود در اردوگاه اشرف را باز پس گیرند و غرامت مالی سال‌های قبل را از اعضای این گروهک دریافت کنند. پیشتر منافقین اعلام کرده بودند ،  هرگز اردوگاه اشرف را ترک نخواهند کرد اما دیروز نوری مالکی تصریح کرد ،  اشرف جزئی از خاک عراق است و دولت این کشور مصمم است ان را از وجود منافقین پاک کند.