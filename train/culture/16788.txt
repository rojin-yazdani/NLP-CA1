حجت الاسلام مجتبی ذوالنور جانشین سابق نماینده ولی فقیه در سپاه در بخشی از گفت و گوی تفصیلی خود با پایگاه خبری - تحلیلی مشرق که به زودی مشروح ان منتشر خواهد شد درباره جزئیات ملاقات سال گذشته خود با کروبی در قم و تهران پرده برداشت. وی در بخشی از این مصاحبه در پاسخ به این سوال که شما سال گذشته در منزل اقای صانعی با کروبی ملاقات کردید ?  گفت :  ملاقات ما در منزل اقای صانعی نبود. وی در منزل صانعی گیر افتاده بود. وقتی خواستند کروبی را نجات دهند دوباره جمعیت حمله کرد ،  این در حالی بود که از منزل صانعی هم فاصله داشتند و دیگر نمی‌شد به منزل بازگردند بنابر این به منزل دیگری رفتند.وی همچنین ادامه داد :  ان روز بنده اتفاقی قم بودم. یک سخنرانی داشتم. وقتی موضوع را فهمیدم گفتم که می‌شود کروبی را دید ?  که جواب مثبت دادند. ساعت 12 شب توانستم به ملاقات وی بروم. ملاقات ما نیز خصوصی و دونفره بود. مسئولین نظامی ،  شهری و حتی محافظین هم وارد بحث نشدند ،  یعنی ما در اتاق دیگری بودیم. حدود 4 ساعت با کروبی بحث و جدل کردم و بعد از ان هم وی به ادامه بحث رغبت داشت.حجت الاسلام ذوالنور با بیان اینکه پس از ان دیدار دوبار دیگر در منزل فرمانیه کروبی با وی ملاقات داشتم ،  درباره احتمال توبه کروبی از اشتباهاتش نیز تصریح کرد :  کروبی حرفی درباره توبه کردن نزد. اما نوع صحبت‌های او این بود که ؛  من با ولایت مشکلی ندارم .جانشین سابق نماینده ولی فقیه در سپاه با تاکید بر اینکه با کروبی مبنایی بحث کردم ،  خاطرنشان کرد :  ابتدا هم به او گفتم که به من تحت عنوان ذوالنور سپاه نگاه نکن. من یک طلبه هستم. گفتم که اقای کروبی بنده سوابق قبل از انقلاب و خدمات شما نگاه می‌کردم و شما را به عنوان الگو فرض می‌کنم و فقط واقعا برای من سؤال است که چرا وقتی اقای کروبی می‌خواهد به قم بیاید مردم به جای اینکه بگویند صلی علی محمد یار امام ( ره )  خوش امد بگویند مرگ بر کروبی ?  چه چیزی عوض شده است ?  ایا انقلاب و نظام تغییر کرده‌اند ? وی با بیان اینکه کروبی در جواب سوال‌های مبنایی جوابی نداشت ،  افزود :  بحث به جایی رسید که خود کروبی این جمله را گفت که ؛  من می‌دانم اگر رهبری اسیب ببیند نظام براندازی می‌شود و براندازی نظام این نیست که یک جمهوری تضعیف شود بلکه با حضور دشمن در مرزها و وضعیت قومیت‌ها ،  کشور تجزیه خواهد شد.ذوالنور ادامه داد :  به کروبی عرض کردم تو که می‌دانی نتیجه چیست ،  پس چرا عمر خود را در راهی صرف می‌کنید که اگر به نتیجه برسد باعث نابودی و تجزیه کشور می‌شود و اگر هم موفق نشوید عمر خود را به راه باطل برده‌اید. کروبی جواب هم نداشت برای این سوال.جانشین سابق نماینده ولی فقیه در سپاه با اشاره به سوال خود از کروبی مبنی بر اینکه ،  اقای کروبی چرا برنمی‌گردید ?  گفت :  وی جواب‌های متعددی داد که من رد کردم و حرف رسید به اینجا که خودش گفت :  من فقط نیستم که برگردم ،  پس کسانی که به فرمان و طرفداری از من امدند کشته شدند و خسارت بدنی و مالی دیدند چه ? وی ادامه داد :  به کروبی گفتم طرفدارانت یا شما را قبول دارند ،  که در این صورت از جهنم نجاتشان دادی یا اینکه شما را قبول ندارند. اگر ندارند پس چرا برای انها می‌خواهید در مسیر اتش قرار بگیرید ?  شما خودت را نجات بده. این صحبت‌ها حدود 9 تا 10 ساعت انجام شد.ذوالنور در پاسخ به این سوال که ایا زمینه برگشتی در کروبی مشاهده کردید یا خیر ?  خاطرنشان کرد :  زمینه برگشت در کروبی بیشتر از موسوی است چون من کروبی را بدذات نمی‌دانم. وی ساده و خوش‌ذات است ولی اشتباه می‌کند و القائات افراد مختلف روی او اثر می‌گذارد. لذا امید به اینکه عاقبت به خیر بشود را دارم هرچند روزبروز کمرنگ‌تر می‌شود. اما موسوی خیر ،  چنین امیدی درباره او ندارم. البته مقلب‌القلوب خداوند است ،  بنده بر اساس ملاک ظاهری عرض می‌کنم. در ضمن اگر کسی به مردم و اعتبار کشور و حیثیت خون شهدا ضربه زد با بک یا الله شب قدر درست نمی‌شود ،  فقط شاید از مسیر غلط خود نجات پیدا کند.