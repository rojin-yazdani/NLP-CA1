با برگزاری دومین جلسه شورای برنامه‌ریزی  ( دیروز دوشنبه 16 دی‌ماه )  و با مصوبه اعضای شورای مصلی بزرگ امام خمینی  ( ره )  به عنوان محل برگزاری بیست و هفتمین نمایشگاه بین‌المللی کتاب تهران تعیین شد.به گزارش فارس ،  در این جلسه کیفی‌سازی نمایشگاه و افزایش خدمات و تسهیلات رفاهی برای بازدیدکنندگان مورد بحث و بررسی قرار گرفت همچنین در این جلسه اعضا پیشنهادات خود را برای افزایش کیفیت حضور ناشران در این دوره از نمایشگاه ارائه کردند.بنابراین گزارش مقرر شد جلسه‌ای جهت هماهنگی بیشتر بین مدیران معاونت امور فرهنگی و نمایشگاه با مدیران مصلی تهران برگزار شود.بررسی ایین‌نامه ثبت‌نام ناشران داخلی برای حضور در نمایشگاه از دیگر مباحثی بود که در این جلسه مورد ارزیابی قرار گرفت.همچنین مقرر شد به منظور بررسی و اعلام زمان ثبت‌نام ناشران داخلی در این دوره از نمایشگاه جلسه‌ای روز شنبه با حضور اعضا برگزار شود.