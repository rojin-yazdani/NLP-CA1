نماینده مردم قم در مجلس شورای اسلامی بر ضرورت سرمایه‌گذاری اخلاقی و معنوی در قم برای ارتقای فرهنگ عمومی تاکید کرد.به گزارش ایسنا ،  حجت‌الاسلام‌والمسلمین علی بنایی در مراسم افتتاح جشنواره طلیعه ظهور در حرم مطهر حضرت معصومه ( س )  در سخنانی اظهار داشت :  قم قطب و قلب فرهنگی کشور است و محل نظریه پردازی علوم اسلامی است اما با این وجود نسبت به فرهنگ عمومی ان دغدغه داریم.بنایی با اشاره به نقش پررنگ و تاثیر گذار استان قم در کشور گفت :  بازتاب خبری مسایل استان قم جهانی است ؛  لذا فرهنگ عمومی ان نیازمند سرمایه گذاری و مطالعه بیشتری است.نماینده مردم قم در مجلس اضافه کرد :  همان طور که پیشرفت قم از نظر عمرانی و مادی محسوس است ؛  باید از جهت معنوی و اخلاقی نیز حس شود.وی در پایان تاکید کرد :  باید دقت و سرمایه گذاری بیشتری درعرصه فرهنگ عمومی استان صورت گیرد.