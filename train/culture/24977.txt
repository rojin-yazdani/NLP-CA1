معاون مبارزه با سرقت‌های پلیس اگاهی پایتخت با ارائه توصیه‌هایی به شهروندان برای کاهش سرقتهای نوروزی تصریح کرد :  رعایت توصیه‌های پلیسی عرصه را بر فعالیت مجرامان تنگ می‌کند.به گزارش خبرگزاری مهر ،  سرهنگ مهدی غزلباش با اشاره به ایام نورزو و پیشگیری از وقوع سرقتهای احتمالی در این ایام تصریح کرد :  شهروندان می‌توانند با رعایت توصیه‌های پلیس زمینه ارتکاب جرم مجرمان را کاهش دهند.این مقام انتظامی افزود :  شهروندان توجه کنند در هنگام سفر همسایگان مورد اعتماد و اطمینان خود را از برنامه سفر خود و مدت ان مطلع کنند و از انها بخواهند در طول مدت سفر شما مراقب منزل شما نیز باشند.وی ادامه داد :  به هیچ عنوان کلید درب منزل را جلوی درب ورودی یا محل‌هایی نظیر زیر گلدان و جاکفشی و  …  پنهان نکنید و کلید منزل را به همسایگان و افراد نامطمئن نسپارید.معاون مبارزه باسرقت پلیس اگاهی تهران بزرگ اظهار داشت :  همسایگانی که در اپارتمان زندگی می‌کنند نسبت به سر و صداها ،  مخصوصا صدای ضربه و شکستن و  …  حساس باشند و سریعا این موضوعات را پیگیری کنند.وی افزود :  تمامی ورودیها ،  پنجره‌ها ،  نورگیرها ،  هواکش‌ها ،  دیوارهای کوتاه بالکن‌ها  (  حتی طبقات دوم و سوم و بالاتر  )  را مجهز به حفاظ کنید و حتی المقدور مغزی قفل‌ها را تعویض و از مغزی‌های با کیفیت بالا و کلیدهای کامپیوتری و شب بندهای جدید ریموت دار استفاده کنید.وی با اشاره به اینکه مقاوم سازی درب‌ها  ،  دیوارها و سقف‌ها جهت جلوگیری از سرقت به شیوه تخریب ضروری است گفت :  از نگهداری طلا و جواهرات و اشیای باارزش و پول زیاد در منزل خودداری و در صورت نگهداری ،  محل ان را برای سایرین فاش نکنید.سرهنگ غزلباش تاکید کرد :  از خالی گذاشتن منزل به مدت طولانی خودداری و در صورت ضرورت این کار با رعایت اقدامات ایمنی انجام شود و هرگونه تردد مشکوک افراد ناشناس و یا خودروهای سرنشین دار را که در محل توقف طولانی داشته یا اقدام به گشت زنی می‌کنند را با حساسیت بیشتری بررسی و در صورت لزوم مراتب را به مرکز فوریت‌های پلیسی 110 اعلام کنید.