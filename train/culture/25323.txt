ائتلاف ضدجنگ انگلیس از به کار گیری بمب‌های اورانیومی توسط امریکا و متحدانش در جنگ علیه لیبی پرده برداشت.به گزارش فارس ،  دیوید ویلسون عضو ائتلاف ضدجنگ انگلیس در مقاله‌ای که از طریق سایت رسمی این ائتلاف منتشر شد ،  نوشت :  تنها در 24 ساعت اولیه جنگی که غرب علیه لیبی اغاز کرده است ،  بمب‌افکن‌های امریکایی 45 بمب بسیار غول پیکر بر فراز لیبی پرتاب کرده‌اند. این بمب‌های غول‌پیکر در کنار موشک‌های کروزی که توسط جنگنده‌ها و ناوهای جنگی انگلیس و فرانسه شلیک شده‌اند ،  همگی شامل کلاهک‌های اورانیوم ضعیف شده بوده‌اند.اورانیوم ضعیف شده ،  باقیمانده فرایند غنی‌سازی ذخایر سنگ اورانیوم است و در ساخت تسلیحات هسته‌ای و راکتورها به کار می‌رود. از انجایی که این ماده بسیار سنگین است و چگالی ان 1.7 برابر سرب است ،  برای نیروهای نظامی و ارتش‌ها از ارزش بسیار بالایی بدلیل توانایی بالای ان در تخریب ساختمان‌های ضدگلوله و خودروهای نفربر ضدگلوله برخوردار است.هنگامی که سلاحی با استفاده از اورانیوم ضعیف شده ساخته شده است ،  به یک جسم سخت همچون یک تانک برخورد می‌کند ،  مستقیما به داخل ان شئ نفوذ کرده و سپس به صورت یک ابر بخار منفجر می‌شود که بخار ان بیشتر شبیه به گردو غباری است که نه تنها بسیار سمی است ،  بلکه الوده به مواد رادیواکتیو نیز هست که به راحتی همراه با دم وارد ریه‌ها و دیگر اعضای بدن انسان‌ها شده و می‌تواند سال‌ها در بدن باقی بماند.اورانیوم ضعیف شده‌ای که وارد بدن انسان شود ،  می‌تواند اسیب‌های کلیوی ،  سرطان‌های ریه و استخوان ،  اختلالات پوستی ،  اختلالات عصبی و اختلالات کروموزومی و همچنین اختلالات سیستم ایمنی بدن را در کنار بسیاری دیگر از بیماری‌ها سبب شود. علاوه بر این ،  نوزادانی که در معرض چنین موادی به دنیا می‌ایند بدون تردید دچار اختلالات ژنتیکی خواهند بود.اورانیوم ضعیف شده ماده‌ای است که تنها نیمی از عمر ان 4.5 میلیارد سال براورد شده است و به عبارت دیگر هیچ گاه در جهان پیرامون ما از بین نمی‌رود.بنا بر این گزارش ،  ویلیام هیگ وزیر امورخارجه انگلیس مدعی شده است که ما در لیبی هستیم تا از غیرنظامیان و مناطقی با جمعیت غیرنظامی در این کشور حفاظت کنیم . اما به راحتی می‌توان متوجه شد که انها در حال حفاظت از چه کسانی و چه چیزی هستند. تنها در 24 ساعت نخست این حمله امریکا و متحدانش بیش از یکصد میلیون پوند برای مهمات مجهز به اورانیوم ضعیف شده هزینه کردنداین گزارش در پایان تصریح کرد :  علاوه بر بمب‌های الوده به مواد رادیواکتیوی که هم‌اکنون در لیبی توسط امریکا و متحدانش مورد استفاده قرار می‌گیرد ،  گزارش کنترل تسلیحات اتحادیه اروپا از این امر حکایت دارد که کشورهای عضو این اتحادیه در سال 2009 مجوز فروش تسلیحات به ارزش بیش از 293.2 میلیون پوند به رژیم حاکم در لیبی را صادر کرده‌اند. علاوه بر این ،  انگلیس مجوزهایی را برای شرکت‌های تسلیحاتی خود صادر کرده است تا بیش از 21 میلیون پوند تسلیحات به لیبی بفروشند و معمر قذافی حاکم لیبی نیز به دولت انگلیس مبالغی را پرداخت کرده تا نیروهای ویژه نیروی هوایی انگلیس برای اموزش یگان ویژه لیبی به طرابلس فرستاده شوند.