ایت‌الله مکارم‌شیرازی گفت :  تعطیلات زیاد نه تنها مفید نخواهد بود ،  بلکه یک خسران است.به گزارش ایسنا ،  این مرجع تقلید در درس خارج فقه که در مسجد اعظم قم در جوار حرم حضرت فاطمه معصومه ( س )  برگزار شد ،  از تعطیلات زیاد حوزه و همچنین تبعیت حوزه‌های علمیه از سایر مراکز انتقاد کرد.وی اظهار کرد :  حوزه باید در موضوع تعطیلات مستقل عمل کند ،  ولی متاسفانه استقلال خود را در این زمینه از دست داده و این برای حوزه یک خسارت به شمار می‌رود.به گزارش ایسنا به نقل از حوزه نیوز ،  وی افزود :  حوزه باید برای پرورش طلاب و نخبگان و پاسخ گویی به شبهات تلاش کند و به همین منظور باید کرسی‌های درس خارج و غیره فعال باشد ،  اما با این گونه تعطیلات نمی‌توان پاسخگوی نیازها بود.ایت‌الله مکارم‌شیرازی ،  در ادامه به تعطیلات کشور و تبلیغات رسانه‌ها برای جذب گردشگر داخلی در جذاب نشان دادن مراکز تفریحی مناطق مختلف اشاره کرد و گفت :  معنا ندارد ،  کشوری برای مدتی در تعطیلی باشد و رسانه‌ها نیز یک ماه قبل از عید ،  برای جذب گردشگر داخلی مردم را تشویق کنند تا کارهای خود را تعطیل نموده و به مراکز تفریحی بروند.