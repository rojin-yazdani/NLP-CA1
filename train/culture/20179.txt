مدیر گروه کودک و خردسال شبکه دو سیما با اعلام اینکه عموهای فیتیله‌ای به همراه محمود شهریاری از 28 اسفند به روی انتن می‌ایند خاطرنشان کرد :  گروه فیتیله‌ای‌ها پس از توقف چندین ماهه ،  بالاخره از 28 اسفند ماه جاری با اجرای برنامه‌های زنده به روی انتن شبکه دو می‌ایند و کارشان را اغاز می‌کنند.علی زارعان در گفت‌وگو با ایسنا ،  افزود :  دکور بخش زنده‌ی برنامه عموهای فیتیله‌ای اواسط هفته اینده اماده می‌شود و دیگر مشکلی وجود ندارد و می‌توانند به روی انتن بیایند.وی تاکید کرد :  برنامه عموهای فیتیله‌ای قرار است در سری جدید یک کار متفاوت‌تر باشد و به نوعی با کیفیت‌تر ارائه شود.مدیر گروه کودک و خردسال شبکه دو در ادامه درباره پخش برنامه عموپورنگ در سال 92 اعلام کرد :  عید امسال برنامه عموپورنگ به روی انتن نخواهد رفت. با صحبت‌هایی که میان تهیه‌کننده برنامه و شبکه دو صورت گرفت ،  قرار بر این شد که در ایام عید عموپورنگ به روی انتن نرود تا در سال جدید با مذاکراتی که انجام خواهد شد ،  اینده این برنامه را بررسی می‌کنیم.زارعان تاکید کرد :  همه ما می‌دانیم که داریوش فرضیایی یکی از محبوب‌ترین شخصیت‌های برنامه‌های تلویزیون ایران است و یکی از برنامه‌های کودکی که از ماه رمضان تا پایان سال 91 توانسته بیشترین درصد مخاطبان را به خودش اختصاص دهد. بنابراین چنین برنامه‌ای با این سطح علاقه‌مندی باید به روش‌های مختلف نگه‌داری و حفظ شود تا همچنان روی انتن بماند.مدیر گروه کودک و خردسال شبکه دو همچنین با اشاره به بلاتکلیفی سری جدید کلاه قرمزی ویژه نوروز 92 یاداور شد :  مشکلات ایجاد شده برای این برنامه یک‌سری مشکلات اجرایی است که در طبیعت همه برنامه‌ها وجود دارد ،  ضمن اینکه ما تمام تلاش‌مان را می‌کنیم تا مشکلات موجود حل شود و سریع‌تر کلاه قرمزی را به نوروز برسانیم.وی گفت :  امیدوارم بهار امسال همچون سال‌های گذشته با کلاه قرمزی شاهد یک برنامه خوب و دوست‌داشتنی باشیم.مدیر گروه کودک و خردسال شبکه دو در پایان از تغییر فضای سریال نوروزی مثل من ،  مثل تو از اول فروردین خبر داد و گفت :  این برنامه چند روزی است که پخش خود را اغاز کرده ،  اما از اول فروردین با تیتراژی متناسب با حال و هوای نوروز و فضایی جدید به روی انتن خواهد رفت.