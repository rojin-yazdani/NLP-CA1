حرم مطهر علوی و استان نجف در شب تاسوعای حسینی ،  غرق در ماتم و عزا بود و شیعیان و ارادتمندان خاندان عصمت و طهارت در عزای مولای یشان حضرت سید الشهدا  ( ع )  و 72 تن از یاران باوفایش اشک ماتم ریختند. به گزارش واحد مرکزی خبر از نجف اشرف  ؛  حرم مطهر حضرت امیرالمؤمنین  ( ع )  مملو از عزادارانی است که بر سر و سینه می‌زنند و تا طلوع افتاب با ذکر حسین حسین  ،  بیرق سیاه بر دوش ،  اشک ماتم می‌ریزند.دلباختگان حسینی در قالب دسته‌های عزاداری از تمام نقاط استان و زائران ایرانی گروه گروه به حرم مطهر امام علی ( ع )  مشرف می‌شوند تا این مصیبت عظما را به پیشگاه امام شیعیان تسلیت بگویند.مراسم عزدارای ایام محرم و تاسوعا با شرکت پر شور ارادتمندان ائمه اطهار ( ع )  در حرم مطهر حضرت علی ابن طالب ( ع )  و مساجد  ،  حسینیه‌ها و تکایای نجف اشرف با شور و معنویت خاصی در جریان است و سخنرانان و مداحان درخصوص محرم و حرکت حضرت سیدالشهدا ( ع )  سخنرانی و مداحی می‌کنند.تعدادی از جوانان دلباخته اهل بیت عصمت و طهارت ( ع )  هم با برپایی ایستگاههای صلواتی در تعدادی معابر عمومی نجف اشرف و توزیع نذورات بین مردم و عزاداران حسینی ،  ارادت خود را به امام حسین  ( ع )  و یاران فداکارشان نشان می‌دهند.