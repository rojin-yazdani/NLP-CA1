وزیر امور خارجه جمهوری اسلامی ایران به امریکا توصیه کرد که مانع بازگشت شهرام امیری به ایران و پیوستن وی به خانواده‌اش نشود. منابع خبری روز سه شنبه از پناه بردن شهرام امیری کارشناس ربوده شده ایرانی به دفتر حفاظت منافع جمهوری اسلامی ایران در واشنگتن خبر دادند.به گزارش ایرنا  ،  منوچهر متکی که در اسپانیا به سر می‌برد در نشستی خبری در پاسخ به پرسشی در مورد اظهارات فیدل کاسترو درباره رویکرد تخاصمی امریکا در جهان ،  گفت :  امریکا پس از جنگ سرد احساس می‌کرد تنها قدرت مسلط بر جهان است و ارزیابی‌های اقای فیدل کاسترو نشان دهنده درک ایشان از جریان‌های قدرت در امریکاست.متکی در مورد سیاست‌های تهاجمی امریکا اظهار داشت :  امریکا قدرت اول نظامی است و می‌تواند هر جنگی را شروع کند اما نکته مهم این است که امریکا در تعیین عواقب شروع این کار ،  تعیین کننده نیست.وی افزود :  این مورد را در شکست وحشتناک دولت بوش در حمله به عراق و افغانستان شاهد بودیم ؛  همین موضوع باعث شد که اوباما به عنوان فرصتی جدید برای امریکایی‌ها محسوب شود اگر اوباما بخواهد همان سیاست‌ها را ادامه دهد به سرنوشت بوش دچار می‌شود.وزیر امور خارجه کشورمان در ادامه با برشمردن پیشرفت‌های ایران پس از انقلاب اسلامی عنوان کرد که ایران پیشرفت‌های بسیار زیادی داشته است و این به اروپا مربوط می‌شود که سیاست‌های خود در قبال ایران را اتخاد کند اما امروز ما به عنوان دومین کشور دارنده ذخایر گازی ظرفیت عظیمی از سرمایه گذاری در این حوزه را داریم.متکی تصریح کرد :  ما از تحریم‌ها ضرر نکرده‌ایم بلکه شرکت‌های کشورهایی که در این تحریم‌ها حضور داشتند متضرر شده اند.وی افزود :  تحریم ادبیات دهه‌های 60 و 70 میلادی است و اکنون کارایی ندارد. اروپا به گاز ما نیاز دارد اگر اروپا می‌خواهد گزینه‌هایش را محدود کند این به اروپا مربوط است.وزیر خارجه ایران خاطرنشان کرد :  قطعنامه‌ها حرکتی سیاسی و تحریم‌ها جنگ روانی است و برای ملت ایران پشت پرده روانی روشن است و به هیچ وجه اجازه زیرپاگذاشتن حقوقش را نمی‌دهد.وی تاکید کرد :  ما معتقدیم قدرت منشا حق نیست ؛  باید حق منشا قدرت باشد. این حرف اساسی جمهوری اسلامی ایران است و ملت‌ها از این موضوع حمایت می‌کنند.وی در ادامه با یاداوری این موضوع که ایران از بنیانگذاران ان.پی.تی و عضو متعهد اژانس بین المللی انرژی اتمی است بیان داشت :  ما به تعهدات خود پایبند هستیم و در عین حال بر استفاده از حقوق کشورها تاکید داریم به همین دلیل توانستیم با وجودی که این تکنولوژی را در اختیار ما قرار نمی‌دادند خودمان به ان دست پیدا کنیم.متکی در مورد موضوع تبادل سوخت گفت :  پیشنهادی که مطرح شد معاوضه سوخت و اورانیوم 5 / 3 درصد بود ما امیدواریم که این معاوضه انجام شود در غیر این صورت خودمان این سوخت را تولید می‌کنیم.متکی در مورد اقدامات فراقطعنامه‌ای اتحادیه اروپا ،  ان را اشتباه بزرگی خواند و گفت :  نارضایتی خود را به اتحادیه اروپا و برخی وزرای خارجه اعلام کردیم حال انها باید تصمیم بگیرند.وی در مورد زرادخانه هسته‌ای رژیم صهیونیستی نیز تاکید کرد :  با اورده شدن نام این رژیم در سند نهایی کنفرانس بازبینی ان.پی.تی برای همگان روشن شد که این رژیم سلاح هسته‌ای دارد حال باید دید اعضای دایمی شورای امنیت که خود را متعهد به ان.پی.تی می‌دانند چرا به این رژیم کمک هسته‌ای کرده اند.وزیر امور خارجه کشورمان در ابتدای جلسه مطبوعاتی که با حضور رسانه‌های اسپانیایی برگزار شد ضمن تبریک به مقامات و مردم اسپانیا به دلیل قهرمانی در جام جهانی ،  سفر به مادرید را ادامه تبادل نظر بین مقامات دو کشور در پنج سال گذشته عنوان کرد.وی با بیان خلاصه‌ای از تاریخچه روابط بین دو کشور و همچنین ظرفیت‌های همکاری در حوزه اقتصادی و سیاسی و فرهنگی بین دو طرف خاطر نشان کرد :  منطقه خاورمیانه منطقه بسیار مهمی است که بزرگترین بحران‌ها در این منطقه وجود داشته و اکنون نیز در همسایگی ایران مسایل بسیاری وجود دارد که برخی از انها تا حدودی حل شده است.