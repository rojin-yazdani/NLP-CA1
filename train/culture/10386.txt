معاون سازمان سنجش اموزش کشور با بیان اینکه کارنامه نتایج اولیه کنکور کارشناسی ارشد دقایق پیش منتشر شد گفت :  داوطلبان برای دسترسی به نتیجه ازمون باید شماره داوطلبی یا شماره پرونده و مشخصات شناسنامه‌ای خود را وارد کنند.حسین توکلی در گفتگو با خبرنگار مهر افزود :  داوطلبان می‌توانند با ورود به سایت سازمان سنجش به نشانی www.sanjesh.org از نتیجه ازمون خود اطلاع یابند.وی اظهار داشت :  دفترچه راهنمای انتخاب رشته‌های تحصیلی این ازمون که شامل شرایط ،  ضوابط و ظرفیت پذیرش رشته‌ها است در سایت اینترنتی این سازمان قابل دسترس خواهد بود و ان دسته از داوطلبانی که مجاز به انتخاب رشته‌های تحصیلی می‌شوند در صورت تمایل به دریافت اصل دفترچه راهنمای انتخاب رشته‌های تحصیلی می‌توانند از روز سه‌شنبه 4 خردادماه تا روز دوشنبه 10 خردادماه به مراکز پستی شهرستان محل اقامت خود مراجعه و نسبت به دریافت ان اقدام کنند. معاون اجرایی سازمان سنجش به داوطلبان مجاز به انتخاب رشته‌های تحصیلی ازمون کارشناسی ارشد ناپیوسته سال 1389 توصیه کرد :  ابتدا نسبت به تهیه و مطالعه دقیق دفترچه راهنمای انتخاب رشته‌های تحصیلی اقدام کرده و کد رشته محل‌های مورد نظر خود  ( حداکثر 100 کد رشته محل )  را از میان کد رشته امتحانی مجاز و یا کد رشته‌های امتحانی مجاز انتخاب و کد رشته محلهای انتخابی را ابتدا به ترتیب اولویت علاقه مرتب کنند و پس از ان کد رشته‌های انتخابی را در فرم پیش نویس به ترتیب علاقه درج و پس از اطمینان از صحت کد رشته محل‌های انتخابی نسبت به ثبت کد رشته محلهای انتخابی و تکمیل فرم مذکور در مدت زمانی که در نظر گرفته شده است اقدام کنند. وی اظهار داشت :  داوطلبان باید در محدوده زمانی که از ساعت 9 صبح روز چهارشنبه 5 خرداد تا ساعت 24 روز دوشنبه 10 خرداد در نظر گرفته شده است برای انتخاب رشته به سایت سازمان مراجعه و با وارد کردن اطلاعات کارت اعتباری ثبت نام و یا شماره پرونده و کد رهگیری انتخاب رشته کنند. توکلی گفت :  پس از تایید نهایی کد رشته محل‌های انتخابی توسط داوطلب ،  رمز 15 حرفی توسط سیستم به عنوان رسید در اختیار داوطلب قرار داده خواهد شد.رئیس سازمان سنجش اموزش کشور نیز در گفتگو با مهر درباره اعلام نتایج نهایی این کنکور گفت :  نتایج نهایی ازمون در هفته اول شهریور ماه از طریق سایت سازمان سنجش اموزش کشور به نشانی www.sanjesh.org منتشر می‌شود.وی گفت :  در کنکور کارشناسی ارشد امسال حدود 12 درصد داوطلبان یعنی 45 تا 50 هزار نفر پذیرفته می‌شوند.رئیس سازمان سنجش اظهار داشت :  تعداد شرکت کنندگان در این ازمون نسبت به سال گذشته 100 هزار نفر بیشتر بود و کنکور در سلامت و امنیت برگزار شد.در ازمون کارشناسی ارشد ناپیوسته داخل سال 1389 برای 145 کد رشته شامل 52 کد رشته امتحانی در گروه علوم انسانی ،  13 کد رشته امتحانی در گروه علوم پایه ،  27 کد رشته در گروه فنی و مهندسی ،  25 کد رشته در گروه کشاورزی ،  10 کد رشته در گروه هنر ،  14 کد رشته در گروه علوم پزشکی  ( فقط برای دانشگاه تربیت مدرس )  ،  4 کد رشته در گروه دامپزشکی دانشجو پذیرش می‌شود.امتحانات 139 کد رشته امتحانی ازمون کارشناسی ارشد صبح و بعد از ظهر روزهای 28 ،  29 و 30 بهمن ماه 1388 برگزار شد.