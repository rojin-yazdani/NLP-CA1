ساعتی پیش با ایجاد مشکل فنی و قطع برق در مسیر مترو کرج تهران مسافران این مسیر سرگردان شدند و تا این لحظه نیز قطاری از کرج به سمت تهران قادر به حرکت نیست.به گزارش خبرنگار مهر در کرج ،  قطع برق ایستگاههای مترو مسیر تهران به کرج موجب شد ،  ساعتی پیش مسافران را پس از 45 دقیقه به مسیر مخالف انتقال دهند و این موضوع با اتلاف وقت مسافران که در حدود 45 دقیقه به طول انجامید روند حرکت مترو تهران کرج را در هر دو مسیر مختل کرد.به این ترتیب پس از صرف زمان طولانی و حرکت قطار از سمت مخالف ایستگاه و نگه داشتن قطارهایی که در مسیر عادی خود در حال حرکت بودند برای ساعتی وضعیت اشفته‌ای در مترو تهران کرج ایجاد شد.این اشفتگی حرکت در تمامی مسیرها را با اختلال مواجه کرد و قطاری نیز که از سمت تهران به کرج می‌امد به دلیل همزمانی حرکت با قطار کرج تهران امکان توقف در هر ایستگاه را نداشت و این موضوع مسافرانی را که دقایق طولانی معطل شدند بیش از پیش ناراضی کرد و موجب شد برخی از انها در ایستگاههای مقصد خود پیاده نشوند.در حال حاضر نیز در ایستگاه مترو کرج به دلیل نقص فنی و قطعی برق ایستگاه قطاری قادر به حرکت به سمت تهران نیست و مسافران زیادی در این ایستگاه سرگردان هستند.این مسافران تلاش می‌کنند با هر وسیله نقلیه دیگری خودرا به مقصد برسانند.امید می‌رود با رفع مشکل فنی و اطلاع رسانی گسترده از عدم حرکت قطار از این ایستگاه تا رفع شدن مشکل از سرگردانی بیشتر مردم جلوگیری شود.