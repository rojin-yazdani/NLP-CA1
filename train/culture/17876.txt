هرچه سلمان رشدی به خیال خامش فکر می‌کرد با گذشت چند دهه از فتوای امام خمینی ( ره )  و مرتد خوانده شدنش ،  اوضاع تغییر کرده و می‌تواند به مدد امتیازی که مسئولان بزرگترین نمایشگاه کتاب جهان در اختیارش می‌گذارند ،  به زندگی عادی بازگردد ،  اقدام مؤثر وزیر ارشاد کاری کرد که بار دیگر نفرت مسلمانان از نویسنده کتاب ایات شیطانی اوج بگیرد.به گزارش تابناک  ،  شصت و هفتمین نمایشگاه کتاب فرانکفورت در حالی امروز اغاز به کار کرد که به دلیل تصمیم گیری‌های جهت دار مدیران ان ،  کشورمان ان را تحریم کرده و کتاب‌های ایرانی ارسال شده به ان ،  بی انکه در این نمایشگاه عرضه شوند ،  به کشور بازگردانده شوند.این اتفاق از این روی رخ می‌دهد که سخنران مراسم اغاز این نمایشگاه در سال جاری ،  کسی نبود جز سلمان رشدی  ؛  نویسنده‌ای مشهور در میان مسلمانان که البته شهرتش از نوع منفی‌ست ،  چراکه کتاب ایات شیطانی را به نگارش دراورده و در میان مسلمانان به قدری منفور شده که امام خمینی ( ره )  ،  رهبر کبیر انقلاب اسلامی حکم به ارتداد وی داده است.بر این اساس ،  یک هفته پیش که حضور این فرد در افتتاحیه بزرگترین نمایشگاه کتاب جهان مشخص شد ،  علی جنتی ،  وزیر فرهنگ و ارشاد اسلامی کشورمان از تحریم این نمایشگاه سخن گفت و افزود :  این حرکت نمایشگاه فرانکفورت یک حرکت تحریک‌امیز و ضد اسلامی است ؛  کشورهای اسلامی باید به این اقدام واکنش نشان دهند و موضع‌گیری کنند تا مسئولان برگزارکننده نمایشگاه بدانند که دنیای اسلام این حرکت را نمی‌پذیرد. این موضع گیری که تمجید رئیس دستگاه قضای کشورمان را به همراه داشت ،  موجب نگرانی مسئولان المانی این نمایشگاه شد تا جایی که یورگن بوز ،  رئیس نمایشگاه کتاب فرانکفورت در واکنش به کناره‌گیری ایران ،  مراتب تاسف خود را بیان کرده و ابراز امیدواری کند که این کناره‌گیری توقفی کوتاه باشد.البته این پایان راه نبود ،  زیرا جنتی برای این نمایشگاه تصمیمات دیگری هم گرفته بود. تصمیماتی که حکایت از ان داشت که نه تنها مسئولان ارشاد نگرانی از بابت محروم شدن کشورمان در سال‌های اینده از این نمایشگاه ندارند ،  که قصد دارند علاوه بر تحریم نمایشگاه امسال ،  روشنگری هم کرده و مسئولیت دیگر کشورهای مسلمان در قبال دعوت از نویسنده ملعون ایات شیطانی را به ایشان یاداور شوند.بدین ترتیب از یک سو دو تن از مسئولان ایرانی برگزاری نمایشگاه‌ها راهی المان شدند تا به متولیان برگزاری نمایشگاه کتاب فرانکفورت ،  مراتب بی مسئولیتی شان در قبال مسلمانان را یاداور شده و از سوی دیگر ،  وزیر فرهنگ و ارشاد اسلامی در راستای موضع گیری انقلابی‌اش بگوید :  به همه وزاری فرهنگ کشورهای اسلامی که بیش از 50 کشور هستند و به دبیرکل سازمان همکاری اسلامی در جده نامه نوشتم که نسبت به این حرکت نمایشگاه فرانکفورت اعتراض کنند .   نمایشگاه کتاب فرانکفورت که از لحاظ تعداد ناشران و بازدیدکنندگان بزرگترین نمایشگاه کتاب دنیا محسوب می‌شود ،  نمایشگاهی پنج روزه است که از سال 1949 میلادی اواسط اکتبر هر سال در المان برگزار می‌شود ؛  نمایشگاهی که 3 روز اول ان به بازدیدکنندگان تجاری  ( متخصصان صنعت چاپ و نشر )  اختصاص دارد و در 2 روز انتهای فعالیت سالانه‌اش ،  به روی عموم بازدیدکنندگان گشوده می‌شود. در طول مدت برگزاری این نمایشگاه ،  نزدیک 7000 ناشر از 100 کشور در این نمایشگاه شرکت می‌کنند و نزدیک به سیصد هزار تن از این نمایشگاه بازدید می‌کنند .  به عبارت بهتر ،  وزیر ارشاد برای نشان دادن مراتب اعتراض کشورمان نسبت به دعوت از نویسنده مرتد در این نمایشگاه ،  به تحریم این نمایشگاه که اقدامی اعتراضی بود ،  بسنده نکرد و با نامه نگاری به همتایان خود در پنجاه کشور دیگر اسلامی ،  موضع گیری رسمی کشورمان در این باره را به ایشان متذکر شد تا به نوعی روشنگری هم کرده باشد.اینجاست که می‌توان دریافت ،  اگر سعودی‌ها به اصول دیپلماتیکی پایبند می‌بودند و مانع از سفر هیات ایرانی بعد از رویداد مصیبت بار منا نمی‌شدند ،  جنتی که به عنوان رئیس کارگروه ایرانی پیگیری ان رویداد تعیین شده بود ،  با این روحیه که از خود نشان داد ،  تا چه اندازه می‌توانست گره گشا باشد و در استیفای حقوق زائران ایرانی و البته روشن نمودن وضعیت حجاج گمشده کشورمان ،  موثر عمل نماید.