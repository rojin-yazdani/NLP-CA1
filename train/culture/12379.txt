عضو کمیسیون اموزش و تحقیقات مجلس شورای اسلامی از محکومیت ترور صبح دوشنبه دو استاد دانشگاه توسط اعضای این کمیسیون و صدور بیانیه با امضای نمایندگان و قرائت در جلسه علنی سه شنبه مجلس خبر داد.به گزارش مهر ،  فرهاد بشیری با اعلام این دو خبر افزود :  این بیانیه تا پایان جلسه امروز به امضای بسیاری از نمایندگان رسید و پس از تکمیل امضاها ،  در جلسه علنی فردا که از ساعت شش صبح اغاز می‌شود ،  قرائت خواهد شد.وی خاطرنشان کرد :  در بیانیه نمایندگان تاکید شده که باید عاملان این دو جنایت هرچه سریعتر شناسایی شده و به سزای اعمال ننگین خود برسند.نماینده مردم پاکدشت ادامه داد :  اعضای کمیسیون اموزش مجلس نیز چنین اعمال ناجوانمردانه‌ای را که به بدنه علمی و فرهنگی کشور لطمه می‌زند ،  محکوم می‌کنند.وی یاداور شد :  با توجه به ادبیات و گفتمان غیر انسانی بدخواهان نظام جمهوری اسلامی که ترویج ترور و بمب گذاری در جامعه است ،  باید این اقدامات وحشیانه را سازماندهی شده و تحت مدیریت کامل دشمنان نشان دار کشور دانست.بشیری افزود :  ترور افراد برجسته علمی و فرهنگی کشور ،  با اعتبارات ضد ایرانی ویژه استکبار جهانی برنامه ریزی می‌شود که باید با دقت و هوشیاری خاصی بررسی شود.صبح امروز ساعت 7 و 10 دقیقه دقیقه بامداد بر اثر انفجار یک دستگاه خودرو سواری در منطقه بلوار ارتش تهران ،  دکتر مجید شهریاری استاد دانشگاه شهید بهشتی تهران که به همراه همسرش عازم محل کار خود بودند به شهادت رسید و همسر وی نیز مجروح شد.همچنین در انفجار دیگری که ساعت 7 و 30 دقیقه بامداد روز دوشنبه در منطقه ولنجک تهران روی داد ،  دکتر فریدون عباسی استاد دانشگاه شهید بهشتی تهران به همراه همسرش مجروح شدند.