نجوا ،  همسر اسامه بن لادن ،  شخصیتی ضعیف داشت …  تا پیش از ان که من از عربستان خارج شوم و پیش از ان که به مرز سی سالگی برسد ،  هفت پسر برای اسامه زایید. او زنی نامرئی بود که وجودش تقریبا برای هیچ کس اهمیت نداشت … به گزارش خبرانلاین ،  کتاب در قلمرو پادشاهان ماجرای زندگی کارمن بن لادن و ازدواجش از زبان خود وی است. کارمن زنی نیمه ایرانی و نیمه سوئیسی است که با یسلام یکی از پسران بن لادن ازدواج می‌کند و به خانواده اشرافی و ثروتمند و در عین حال مرتجع انها در عربستان وارد می‌شود. اسامه بن لادن برادر شوهر اوست و بعد از ماجرای 11 سپتامبر ،  او و دخترهایش بسیار اسیب می‌بینند.این کتاب توسط علی رضا میراسداله ترجمه شده و نشر ثالث برای نهمین بار ان را تجدید چاپ کرده است. ترجمه اول به قلم علیرضا میر اسدالله تحت عنوان در قلمرو پادشاهان از سوی نشر ثالث به بازار امد. ترجمه دوم هم به قلم فرشته خجندی و با عنوان من …  عروس بن لادن از سوی کتاب تماشا وابسته به انتشارات شادان به بازار امد.در متن پشت جلد این کتاب امده است :  در سال هزار و نهصد و هفتاد و چهار ،  کارمن بن لادن ،  زنی نیمه ایرانی و نیمه سوییسی ،  به ازدواج یکی از پسران خانواده بن لادن در امد. او جوان و عاشق پیشه بود. زنی ازاد بود و اروپایی که به خانواده‌ای مرتجع با فرهنگی پیچیده و استثنایی پیوست. در عربستان او از سر تا پا پوشیده و با روبند از خانه خارج می‌شد و شوهرش اجازه داشت هر زمان که دلش خواست او را طلاق دهد و فرزندانش را برای همیشه از وی بگیرد. اکنون کارمن بن لادن پرده از رازهای خانواده‌ای بر می‌دارد که جز با نفوذترین و قدرتمندترین خانواده‌های جهان است و از ان مهم‌تر ،  ارتباط این خانواده را با خانواده سلطنتی عربستان سعودی یعنی ال سعود روشن می‌نماید. در این میان نقش یکی از برادران بن لادن به نام اسامه بن لادن ،  انکار نشدنی است .کارمن بن لادن در این کتاب که با عنوان پرده برداری از اسرار بزرگترین وقدرتمند‌ترین خانواده سعودی منتشر شده است ؛  سعی می‌کند تصویر نسبتا کاملی از روابط درون فامیلی خانواده بن لادن نشان دهد و به دنبال اثبات این مطلب است که اگرچه خانواده بن لادن در ظاهر اسامه را از خود طرد کرده‌اند اما در حقیقت همچنان پیوندهای خود را او حفظ کرده‌اند و به او کمک‌های مالی و اقتصادی می‌رسانند وهرگز سهم اورا از ارث پدری بین خود تقسیم نکرده اند.او در این کتاب با شکافتن رابطه میان برادران بن لادن این حقیقت را اشکار می‌کند که پیوندهای عشیره‌ای در جامعه سنتی وبدوی عربستان در این کشور که مظاهر تمدن غرب در همه جای ان مشاهده می‌شود ،  همچنان حرف اول را می‌زند.در بخشی از این کتاب می‌خوانیم :  نجوا ،  همسر اسامه بن لادن ،  شخصیتی ضعیف داشت …  تا پیش از ان که من از عربستان خارج شوم و پیش از ان که به مرز سی سالگی برسد ،  هفت پسر برای اسامه زایید. او زنی نامرئی بود که وجودش تقریبا برای هیچ کس اهمیت نداشت. هیچ وقت با زنی مثل او حرفی برای گفتن نداشتم. چه چیزی می‌توانستم به او بگویم ?  چه اعتقاد مشترکی با او داشتم ?  با خود فکر می‌کردم این زن از چه چیز زندگی لذت می‌برد. وهابیت خشک و انعطاف ناپذیر ،  او را در خود کشیده است. نه موسیقی گوش می‌کند. نه از خانه خارج می‌شود. نه می‌تواند فرزندانش را به شیوه‌ای جز ان که شوهرش می‌خواهد تربیت کند. نه  …  او ممکن است به من لبخند بزند ،  ولی در ذهنش تکرار می‌کند :  زن بیچاره. حتما به جنهم می‌رود. ما کاملا در دو نقطه مقابل یکدیگر بودیم … .