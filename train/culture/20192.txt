مجلس در بررسی طرح اصلاح قانون حمایت حقوق مولفان و مصنفان و هنرمندان ،  محدودیت زمانی استفاده از حقوق مادی مولفان و پدیداورندگان اثار هنری را حذف کرد. محدودیتی که پیش از این تنها30 سال در نظر گرفته شده بود.به گزارش دنیای اقتصاد ،  نمایندگان مجلس در جلسه علنی روز یکشنبه کلیات و جزئیات طرح اصلاح ماده 12 قانون حمایت حقوق مولفان و مصنفان و هنرمندان مصوب 1348 را بررسی و تصویب کردند. بر اساس مصوبه مجلس حقوق مادی پدید اورندگان به موجب وصایت یا وراثت منتقل می‌شود و اگر وارثی وجود نداشته باشد یا در اثر وصایت به کسی منتقل نشده باشد ،  به منظور استفاده عمومی در اختیار حاکم اسلامی یا ولی فقیه قرار خواهد گرفت. البته در پیشنهاد کمیسیون فرهنگی ،  ابتدا مدت استفاده از حقوق مادی پدیداورنده موضوع این قانون 50 سال در نظر گرفته شده و صحبت از انتقال حقوق مالکیت به وزارت ارشاد به میان امده بود ،  اما با اخطار قانون اساسی محمود حسینی دولت ابادی ،  مصوبه نهایی مجلس به طور عمده تغییر کرد.از 30 سال به 50 سال به الی الابد حسینی دولت‌ابادی عضو کمیسیون فرهنگی مجلس در اخطار قانون اساسی با استناد به اصل 4 این قانون ،  اظهار داشت :  بر اساس این اصل همه قوانین مدنی ،  جزایی ،  مالی و اقتصادی و اداری باید بر اساس موازین اسلامی باشد. وی افزود :  اینجا جای سوال دارد که ایا شما حق تالیف را از نظر قانون اساسی قائل هستید یا خیر ?  که اگر قائل به این حق باشید ،  چرا 50 سال ?  و اگر این حق را قائل نیستید ،  مدت 30 سال نیز مشکل دارد. علی لاریجانی ،  رییس مجلس نیز این اخطار قانون اساسی را وارد دانست و گفت :  اگر حق تالیف جزو حقوق مسلم مولف باشد و طبق فرمایشات مقام معظم رهبری و امام خمینی  ( ره )  این حق را شرعی بدانیم نمی‌توان برای ان حد گذاشت. وی افزود :  با توجه به اینکه اصل این قانون مصوب قبل از انقلاب است ،  بنابراین این تعیین محدودیت زمانی ،  شرعی نیست و اخطار وارد است. رییس مجلس بعد از مطرح شدن این اخطار ان را به رای گذاشت و نمایندگان هم این اخطار را وارد دانستند. در ادامه موسی قربانی نماینده قائنات در تذکری ایین‌نامه‌ای خاطرنشان کرد :  اینکه در طرح امده اگر وارث وجود نداشته باشند حقوق مادی پدید اورنده در اختیار وزارت فرهنگ و ارشاد اسلامی قرار خواهد گرفت ،  اشکال قانون اساسی دارد ؛  چرا که این حقوق مادی باید در اختیار ولی فقیه یا حاکم اسلامی قرار گیرد. موسی غضنفرابادی نماینده بم نیز با استناد به اصل 4 قانون اساسی بر موضوع مطرح شده از سوی قربانی تاکید کرد که این موضوع مورد تایید رییس مجلس واقع شد و در نهایت مصوبه مجلس به این ترتیب اصلاح و تصویب شد :  حقوق مادی پدید اورنده موضوع این قانون به موجب وصایت یا وراثت منتقل می‌شود و اگر وارثی وجود نداشته باشد یا در اثر وصایت به کسی منتقل نشده باشد ،  به منظور استفاده عمومی در اختیار حاکم اسلامی یا ولی فقیه قرار خواهد گرفت.