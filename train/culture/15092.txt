مقامات تونس اعلام کردند ،  اموال 110 نفر از مقامات و نزدیکان رئیس جمهور مخلوع این کشور و همسرش را مصادره کرده اند.به گزارش فارس ،  مقامات دولت انتقالی تونس در بیانیه‌ای که خبرگزاری تونس ان را منتشر کرد ،  تاکید کردند  :  کابینه دولت در نشست دیروزخود پیش‌نویس دستوری را به تصویب رساند که بر اساس ان اموال و دارایی‌های منقول و غیرمنقول مقامات سابق حکومت زین العابدین بن علی و نزدیکان و شرکای وی که یک فهرست 110 نفره را شامل می‌شود ،  مصادره کرد.خبرگزاری تونس اسامی این 110 نفر را که شامل دختران و پسران زین العابدین بن علی و دامادهای وی و همچنین خانواده‌های برادران و خواهران بن علی و خانواده‌های همسر رئیس جمهور مخلوع می‌شود ،  اورده است.اتحادیه اروپا نیز می‌گوید که دارایی‌های 46 نفر از نزدیکان زین العابدین بن علی ،  رئیس جمهوری برکنار شده تونس را مسدود می‌کند.دستگاه قضایی تونس در 26 ژانویه گذشته حکم بازداشت بین‌المللی بن علی و همسرش را صادر کرد و مقامات تونس پس از ان از عربستان خواستند این رئیس جمهور مخلوع و همسرش را تحویل دهد.بن علی 74 ساله در 14 ژانویه گذشته تحت فشار قیام‌های مردمی به عربستان فرار کرد.