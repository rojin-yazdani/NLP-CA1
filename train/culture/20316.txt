استاد جامعه شناسی دین دانشگاه ازاد با اشاره به اینکه سرزدن به یکدیگر چند روز یکبار از سفارشات دین اسلام است و به همین دلیل نیز در ایام رمضان و نوروز مردم بیشتر به دید و بازدید می‌روند ،  یاداور شد :  بسیاری از اداب نوروز نظیر لباس نو پوشیدن و عیدی دادن ،  از تاکیدات اسلام است.حجت الاسلام دکتر محمد ثقفی در مورد نگاه دین به شادیهای عمومی و ملی از جمله نوروز به خبرنگار مهر گفت :  از منظر دین خداوند با افرینش طبیعت نعمتهای فراوانی در اختیار انسان قرار داده که جوهره و لازمه بهره‌مندی از این نعمتها بجا اوردن سپاس و شکرگزاری از خالق ان است.ثقفی یاداور شد :  این اظهار تشکر با شادی و خرمی عمومی همراه است که در همه ادیان الهی روزی برای شکرگزاری و تشکر از خالق مشخص شده است.وی افزود :  شادی با اظهار محبت کردن به خدا و همنوعان و برطرف کردن کینه و گناهان از وجود و صاف کردن قلب و دل توام است ،  البته فرهنگهای مختلف شیوه ابراز شادی مخصوص به خود را دارند.این استاد جامعه شناسی دین دانشگاه ازاد در مورد اینکه شادیها تا کجا باید ابراز و ایا باید مواظب محرمات و تخلفات در ابراز شادیها باشیم نیز اظهار داشت :  شکرگزاری از خالق یک شکرگزاری عمومی است و نباید این شادی از کسی گرفته و شادی به نفرت تبدیل شود.ثقفی در مورد اینکه ایا دین ابراز شادی را به عرف واگذار کرده نیز گفت :  در ایات الهی به کرات امده است که نعمتهای خدا را به زبان بیاورید و یکی یکی بشمارید. شکرگزاری و به زبان اوردن نعمتها یک فرهنگ عمومی در اسلام است. همچنین در اسلام توصیه شده اگر کسی را دوست داریم به طور زبانی به او بگوییم و دوستی خود را به او اظهار کنیم. البته عقل عرفی ،  اظهار شکرگزاری را مشخص می‌کند و نیازی به چارچوب تعیین کردن برای ابراز شادیها در اسلام نیست.وی افزود :  فرهنگ نوروز در اسلام مورد تایید و تاکید قرار گرفته و امام صادق و امام موسی بن جعفر ( ع )  عید را به ایرانیان تبریک می‌گفتند و عنوان می‌کردند هر روزی که انسان گناه نکند ان روز عید است. بنابراین بازگشت به فطرت الهی و سلامت ذات و پاک کردن کینه‌ها و پوشیدن لباس نو و دید و بازدید عید و هدیه و عیدی دادن همه مورد تایید اسلام بوده و هست.این استاد جامعه شناسی دین دانشگاه ازاد در مورد سفارش اسلام به صله ارحام که یکی از سنتهای نوروزی است نیز یاداور شد :  سرزدن به یکدیگر چند روز یکبار از سفارشان دین اسلام است که در ایام رمضان و نوروز مردم بیشتر به دید و بازدید می‌روند و برای هم هدیه و عیدی می‌برند ،  این یک فرهنگ عمومی در اسلام است.