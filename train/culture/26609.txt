نمازگزاران نمازجمعه امروز تهران در اعتراض به فیلم‌های سینمایی یک خانواده محترم و من مادر هستم از مقابل درب اصلی دانشگاه تهران تا میدان انقلاب راهپیمایی کردند.به گزارش مهر نمازگزاران نماز جمعه امروز تهران بعد از برگزاری نماز در دانشگاه تهران در اعتراض به انچه توهین به ساحت امام خمینی ( ره )  و سیاه نمایی دوران دفاع مقدس در فیلم سینمایی یک خانواده محترم و همچنین ساختارشکنی اجتماعی در فیلم سینمایی من مادر هستم خواندند ،  تا میدان انقلاب راهپیمایی کردند. شعارهای سینمای مبتذل عامل انحراف است ،  تا اصلاح سینما از پا نمی‌نشینیم ،  بسیجی می‌میرد ذلت نمی‌پذیرد ،  حزب‌الله بیدار است از ابتذال بیزار است ،  مسئول بی‌کفایت استعفا استعفا ، خونی که در رگ ماست هدیه به رهبر ماست ،  هتاکان روح‌الله اعدام باید گردند ،  الله اکبر ،  حسین حسین شعار ماست شهادت افتخار ماست و وای اگر خامنه‌ای حکم جهادم دهد ،  نشانه اعتراض راهپیمایان بود. فیلم من مادر هستم اخرین ساخته فریدون جیرانی برپرده سینماها است. فیلم یک خانواده محترم نیز ساخته مسعود بخشی در جشنواره‌های خارجی به نمایش در امده و جوایزی را از ان خود کرده است.