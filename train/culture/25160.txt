رئیس سازمان میراث فرهنگی ،  صنایع دستی و گردشگری گفت :  درامد گردشگری کشور 6 تا 6 و نیم میلیارد دلار در سال است.به گزارش خبرگزاری صدا و سیما  ،  مسعود سلطانی فر در بازدید از مرکز مدیریت راه‌های کشور افزود :  درامد ارزی کشورهای مختلف از محل گردشگری در سال 2013 حدود هزار و 250 میلیارد دلار بوده است و حدود نیم درصد از این سهم به ایران تعلق دارد که باید با توجه به ظرفیت گردشگری کشور ان را به سه درصد برسانیم.سلطانی فر با بیان اینکه منبع درامد این ارز ،  گردشگری تاریخی ،  فرهنگی ،  سلامت ،  پزشکی و زیارتی است ،  گفت :  عمده مقصد گردشگران کشورهای عرب و اسلامی که 50 درصد گردشگران ورودی را تشکیل می‌دهند ،  زیارتی است و هدف دوم انها گردشگری طبیعی و بازدید از استان‌های شمالی کشور است در حالی که اروپایی‌ها بیشتر به دنبال گردشگری کویر هستند.سلطانی فر گفت :  بر اساس پیش بینی‌های ما در سند چشم انداز 20 ساله ،  باید تا سال 2025 میلادی تعداد گردشگر ورودی به کشور به 20 میلیون نفر و درامد حاصل از ورود انها به 30 میلیارد دلار برسد.رئیس سازمان میراث فرهنگی ، صنایع دستی و گردشگری با اشاره به فعالیت ستاد هماهنگی خدمات سفر در نوروز گفت  :  از سه ماه پیش جلساتی مربوط به برنامه ریزی نوروز 94 در ستادهای مختلف کشور تشکیل شد و 462 ستاد هماهنگی خدمات سفر در استانها و شهرستانهای مختلف کشور فعال است.سلطانی فر با اشاره به انعقاد قرارداد نصب و راه اندازی هزار و880 دوربین جدید در راه‌های کشور گفت :  این اقدام کاری اساسی برای بهبود وضعیت حمل و نقل عمومی کشور است.وی افزود :  ساماندهی و افزایش کیفیت حمل و نقل عمومی در مقاطع جاده‌ای ،  ریلی وهوایی مهمترین رکن در توسعه گردشگری داخلی و خارجی است.