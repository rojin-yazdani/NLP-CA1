یکی از پزشکان زن بحرینی از جزئیات شکنجه و تهدیدش در زندانهای رژیم ال خلیفه پرده برداشت. به گزارش شبکه العالم ،  خانم فاطمه حجی که اخیرا توسط دادگاه نظامی رژیم ال خلیفه به 5 سال زندان محکوم شده است ،  در مصاحبه با روزنامه ایندیپندنت تاکید کرد :  حدود 25 مرد نقابدار و مسلح با ورود به منزلم من را به مقر پلیس منتقل کرده ،  و در انجا به دلیل جرم‌هایی که مرتکب نشده‌ام ،  من را شکنجه کردند.این پزشک زن بحرینی افزود :  درحالیکه چشمان من را بسته بودند ،  صدای زنی را شنیدم که به من نزدیک شد ،  و پس از بستن دستانم ،  به مدت 15 دقیقه من را مورد ضرب و شتم قرار داد ؛  بصورتیکه صورت و دهانم پر از خون شد ،  و در سرم احساس بی حسی و سنگینی کردم.فاطمه حجی افزود :  پس از ان به مدت یک دقیقه به من شوک الکتریکی وارد کردند ؛  در این حین 3 مرد به من نزدیک شده ،  و همراه با پرسیدن سئوالهایی به سرم مشت می‌زدند.