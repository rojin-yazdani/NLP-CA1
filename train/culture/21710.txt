در حالی‌که به تازگی تدوین جدیدی از مجموعه اشعار نیما یوشیج منتشر شده ،  دو کتاب یادداشت‌های روزانه نیما یوشیج و رباعیات نیما به زودی برای اولین بار در ایران انتشار خواهند یافت.   به گزارش خبرنگار فارس ،  دو کتاب یادداشت‌های روزانه نیما یوشیج و رباعیات نیما توسط انتشارات مروارید در تهران منتشر می‌شوند. در این کتاب یادداشت‌های روزانه نیما یوشیج به کوشش فرزندش شراگیم یوشیج گرداوری شده است. همچنین قرار است در این کتاب دست‌نوشته‌هایی به خط نیما منتشر می‌شود. از سوی دیگر شراگیم یوشیج ،  فرزند نیما یوشیج رباعیات پدر را گرداوری کرده که قرار است در قالب کتابی جداگانه توسط همین انتشارات منتشر شود. هنوز مشخص نیست که این رباعیات همان رباعیاتی است که در مجموعه کامل اشعار نیما منتشر شده است یا خیر. به تازگی نیز انتشارات نیلوفر مجموعه اشعار نیما یوشیج با مقابله و تدوین عبدالعلی عظیمی را در قطع جیبی منتشر کرده است. مجموعه کامل اشعار نیما یوشیج را سال‌ها پیش سیروس طاهباز با نظارت شراگیم یوشیج نیز تدوین و منتشر کرده بود. در سال‌های دهه 60 نیز برگزیده اثار نیما با انتخاب و نسخه‌برداری سیروس طاهباز و با نظارت شراگیم یوشیج در تهران منتشر شده بود. همچنین گزیده‌هایی نیز از بین اشعار وی منتشر شده که روشن‌تر از خاموشی از مرتضی کاخی ،  منتخبی از شعر و نثر نیما از سیروس طاهباز و گزینه اشعار نیما با مقدمه یدالله جلالی از جمله ان‌هاست. از اثاری که تاکنون درباره زندگی و شعر نیما یوشیج منتشر شده‌اند می‌توان به بدعت‌ها و بدایع نیما یوشیج و عطا و لقای نیما اثر مهدی اخوان ثالث ،  کماندار بزرگ کوهساران :  زندگی و شعر نیما یوشیج اثر سیروس طاهباز ،  نیما یوشیج :  شعر نیما یوشیج از اغاز تا امروز ،  شعرهای برگزیده تفسیر و تحلیل موفق‌ترین شعرها نوشته محمد حقوقی ،  بوطیقای شعر نو نوشته شاپور جورکش ،  خانه‌ام ابری است :  شعر نیما از سنت تا تجدد اثر تقی پورنامداریان ،  در هوای مرغ امین :  نقدها ،  گفت و گوها و داستان‌ها اثر سیاوش کسرایی و داستان دگردیسی :  روند دگرگونی‌های شعر نیمایوشیج اثر سعید حمیدیان اشاره کرد . فردا ،  صد و یازدهمین سالروز تولد نیما یوشیج ،  پدر شعر نو فارسی است.