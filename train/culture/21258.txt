غلامعلی پورعطایی که چندی پیش دچار بیماری عفونت ریه و سنگ صفرا شد ،  همچنان در بیمارستان امام رضا  ( ع )  بستری است.به گزارش ایسنا ،  غلامعلی پورعطایی نوازنده دوتار و خواننده اوازهای عارفانه و عاشقانه خراسان است که این روزها حال خوبی ندارد و پس از گذراندن دوره‌ای بیماری در منزلش در تربت جام ،  به بیمارستان امام رضا  ( ع )  مشهد منتقل شده است.طی چند ماه گذشته این هنرمند پیشکسوت از سردردهای عجیب و دردی که دقیقا نمی‌دانست چیست ،  رنج می‌برد و در منزلش با بیماری دست و پنجه نرم می‌کرد ؛  تا اینکه پس از انتشار خبر بیماری این دوتارنواز و خواننده خراسان ،  نهاد ریاست‌جمهوری شرایطی فراهم کرد تا او در بخش VIP بیمارستان امام رضا ( ع )  در شهر مشهد بستری شود.حالا که حدود یک هفته از بستری شدن پورعطایی در بیمارستان می‌گذرد ،  پسر او درباره اخرین وضعیت پدرش به خبرنگار ایسنا توضیح داد :  حال پدرم خیلی خوب نیست. او بسیار لاغر و ضعیف شده است و همچنان از بیماری رنج می‌برد.هادی پورعطایی اضافه کرد :  پدرم علاوه بر عفونت ریه و سنگ صفرا ،  گویا از ناحیه کمر و گردن هم دچار شکستگی هستند و امیدوارم زودتر بهبود پیدا کنند.او درباره حمایت مسئولان از پدرش نیز گفت :  نهاد ریاست‌جمهوری لطف زیادی به پدر من کرد و او را در بخش ویژه بیمارستان بستری کردند اما از انجا که بخش VIP مربوط به بیماران قلبی است ،  هم‌اکنون او در بخش دیگری مراقبت می‌شود اما با این حال از نهاد ریاست‌جمهوری تقریبا هر روز تماس می‌گیرند و جویای حال پدرم هستند و ما کمال تشگر را از انها داریم. اما علی‌رغم این حمایت‌ها نهادی مثل خانه موسیقی خم به ابرو نیاورد و حتی یک تماس هم نگرفت.به گزارش ایسنا ،  غلامعلی پورعطایی هنرمند پپیشکسوت و یکی از نوازنده‌های مهم دوتار خراسان است. او علاوه بر اجرا در شهرهای مختلف ایران ،  صدای دوتار را به گوش بسیاری از جهانیان هم رسانده است. در خیلی از فیلم‌ها و سریال‌ها هم ساز زده و از جمله با بهرام بیضایی و واروژ کریم‌مسیحی همکاری کرده است. نوایی نوایی از اثار شناخته‌شده او محسوب می‌شود.