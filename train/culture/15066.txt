در صورت موافقت ،  بازیگران مشهور سینمای ایران در انیمیشن تهران 1500 به کارگردانی بهرام عظیمی تصویرسازی می‌شوند و به جای تصویر خود حرف می‌زنند .  بهرام عظیمی انیماتور در گفت‌وگو با فارس درباره ساخت پروژه سینمایی تهران 1500 گفت :  با اخذ قراردادها رسما کار خود را شروع می‌کنیم  ، ولی به طورغیررسمی نگارش فیلمنامه را به همراه امیرمسعود علمداری اغاز کرده‌ایم .وی ادامه داد :  دفتری نیز راه اندازی کردیم که امکانات بسیار پیشرفته انیمیشن را در اختیار داریم و تجهیزات ما اماده است و حدود 400 میلیون تومان هزینه صرف تامین انها شده است .کارگردان و نویسنده سابق انیمیشن‌های سیاسکتی به فارس گفت :  تولید این انیمیشن 18 تا 20 ماه به طول خواهد انجامید .وی از دعوت حمید بهرامی برای همکاری در این پروژه خبر داد و گفت :  از حمید بهرامی ( یکی از انیماتورهای ایرانی که با پروژه‌های عظیم خارجی همکاری دارد )  تقاضا کردیم که طراحی فضا و وسایل را به عهده بگیرد و بخش طراحی ان در امریکا انجام دهد .بهرام عظیمی به فارس گفت :  قرار است کار طراحی کاراکترها را به همراه بزرگمهر حسین پور شروع کنیم .وی افزود :  این انیمیشن قرار است کاری باشد که مردم را به سینما بیاورد و امیدواریم به پرفروش‌ترین اثر سینمایی در ایران بدل شود ،  چرا که همیشه این تفکر اشتباه وجود داشته است که انیمیشن قادر به بازگشت سرمایه نیست .عظیمی ادامه داد :  در این پروژه از تمامی همکاران قدیمی و جدید در عرصه انیمیشن دعوت به همکاری می‌کنیم و از ایده‌ها و نظرات انها استفاده خواهیم کرد .وی درباره استفاده از کاراکترهای بازیگران و شخصیت‌های مشهور ایرانی در این فیلم گفت :  قصد ما این است در صورت امکان و کسب موافقت ،  از چهره بازیگران مشهور سینما استفاده کنیم و به صورت فانتزی در این انیمیشن به کار ببریم و از صدای خودشان روی شخصیت انیمیشن انها استفاده کنیم .عظیمی افزود :  این اتفاق هرگز در سینمای ایران رخ نداده است اما باتوجه به اینکه معمولا تصور درستی از این کار در بین هنرمندان ما وجود ندارد و همیشه ترسی از انیمیشن شدن برای شخصیت‌های مشهور هست ، کمی نسبت به انجام ان دو دل هستیم اما در نهایت فکر می‌کنم با جلب نظر انها ،  این کار صورت بگیرد .وی خبر از هزینه‌ای یک میلیاردی برای ساخت این پروژه داد و گفت :  این انیمیشن قرار نیست که از امکانات بسیار عظیم و با عوامل زیادی انجام شود.ما برای ساخت این انیمیشن در نهایت از همکاری 40 نفر استفاده می‌کنیم ، اما این افراد از بهترین‌های سینمای انیمیشن هستند .عظیمی با اشاره به مضمون این انیمیشن گفت :  این انیمیشن تهران را در 110 سال بعد نشان می‌دهد و تقابل هنر و تکنولوژی را با برخی خصوصیات ما ایرانی‌ها به تصویر می‌کشد.در این کار مثلا هر کسی می‌تواند رباتی بخرد و ان را با توجه به خصوصیات اخلاقی خود و خانواده‌اش طراحی کند یا دعواهای خانوادگی دو ربات را در این کار داریم که چون طراحان انها ، خیلی غیرتی بودند ، انها را نیز غیرتی طراحی کرده‌اند .براین اساس ، انیمیشن بلند تهران 1500 به سفارش سازمان فرهنگی هنری شهرداری تهران و به تهیه‌کنندگی مؤسسه نسل اندیشه سبز ساخته می‌شود و مدیریت این پروژه را هادی منبتی برعهده دارد.