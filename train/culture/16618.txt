برایند سی و دومین جشنواره فیلم فجر چنین متصور می‌سازد که هرچند اثار بسیاری از بزرگان سینما برای یک سال پیش روی در صف اکران است ،  امید چندانی به فروش چشمگیر این اثار نیست و وضعیت نگران کننده اقتصاد سینما ،  می‌تواند در سال 93 به مراتب نگران‌کننده‌تر از سال 92 شود ؛  واقعه‌ای که از هم اکنون می‌توان عملی‌ترین راهکار را برایش اجرا کرد و مخاطب را با سینما اشتی داد.به گزارش تابناک  ،  با ارزیابی اقتصادی تولیدات عرضه شده در جشنواره فیلم فجر ،  مشخص می‌شود بسیاری از ان‌ها توجیه اقتصادی نداشتند و توان بازگرداندن هزینه تولیدشان را از طریق گیشه ندارند و سرانجام با فروش کپی‌رایت توزیع در شبکه خانگی ،  بخشی از هزینه‌هایشان را بازمی‌گردانند و برخی حتی با این شیوه‌ها نیز راه به جایی نخواهند برد !  از میان ده‌ها اثر سینمایی به نمایش درامده در جشنواره سی و دوم ،  اثار معدودی سوای کیفیت توان جذب مخاطب عام را به گونه‌ای که هزینه‌های تولیدشان بازگردد ،  خواهند داشت. اذر ،  شهدخت ،  پرویز و دیگران  ،  چ  ،  خط ویژه  ،  رستاخیز  ،  خانه پدری  ،  سیزده  ،  ناخواسته  ،  لامپ 100  ،  قصه‌ها  ،  طبقه حساس  ،  عصبانی نیستم  ،  کلاشینکف  ،  همه چیز برای فروش  ،  ارایش غلیظ  ،  خواب زده‌ها  ،  اشباح  ،  متروپل  ،  ردکارپت  ،  شیار 143  ،  زندگی مشترک اقای محمودی و بانو  ،  عمده شانس‌های سینمای ایران در سال 93 هستند. اگر این فیلم‌ها به طور متوسط دو میلیارد تومان فروش داشته باشند ،  سینمای ایران در پایان سال اینده ،  40 میلیارد تومان فروش خواهد داشت ؛  اما واقعیت ان است که بسیاری از این اثار ،  چنین رقمی نخواهند فروخت و حتی اگر فروش فیلم‌های حاضر در بخش‌های نوعی تجربه و فیلم‌های راه نیافته به جشنواره را نیز افزود ،  به این رقم نخواهیم رسید. به جز رستاخیز و چ که بازگرداندن هزینه تولیدشان در گیشه غیرممکن است و فروش طبیعی نخواهند داشت ،  برخی از شانس‌های این لیست نظیر عصبانی نیستم احتمالا هیچ‌گاه اکران نخواهند داشت تا مصلحت سینمای ایران رعایت شود ! بدون تردید سوداورترین بازیگر سینمای ایران در 1393 ،  رضا عطاران خواهد بودارزان‌ترین فیلم این لیست ،  احتمالا ردکارپت با هزینه 500 میلیونی است که برای بازگرداندن هزینه تولیدش ،  باید بیش از یک میلیارد و صد میلیون فروش داشته باشد که اتفاقا هم این اثر و هم کلاشینکف و طبقه حساس که ویژگی مشترک هر سه ان‌ها ،  نقش افرینی جذاب عطاران برای مخاطب عام بود ،  به احتمال زیاد فروش چشمگیری در گیشه خواهند داشت و هزینه تولیدشان را بازخواهند گرداند. می‌توان چنین تعبیر کرد ،  فیلمی با فروش کمتر از یک و نیم میلیارد تومان در سال اینده ،  فیلم شکست خورده در گیشه است. درباره اشباح مهرجویی و متروپل کیمیایی باید صبر کرد و دید ایا همچنان این اثار به واسطه امضای این دو کارگردان ،  فروش خواهند داشت و اعتبار گذشته‌شان ،  سرمایه گذارانش را از ورشکستگی نجات می‌دهد یا اتفاق دیگری رخ خواهد داد ?  !  محتوای جدی برخی از اثار نیز به رغم خوش ساخت بودن ،  نگرانی‌هایی را در خصوص فروششان در پی داشته ،  چرا که کارگردانان این اثار ،  راه جدی در پیش گرفته‌اند و در صورت شکست اثارشان ،  شاید در اینده راه دیگری پیش بگیرند. همه چیز برای فروش امیرحسین ثقفی ،  سیزده هومن سیدی ،  زندگی مشترک اقای محمودی و بانو روح الله حجازی و ناخواسته از جمله این اثار هستند و باید منتقدان از کارگردان‌های جوان این اثار حمایت کنند تا مسیر فیلم‌سازی‌شان ،  منتهی به گیشه صرف نشود. برخی دیگر از فیلم‌ها نیز اساسا برای گیشه ساخته شده‌اند. به جز سه فیلم نامبرده که با بازی عطاران پیش رفته و فروششان قطعی است ،  خواب زده‌ها ساخته فریدون جیرانی ،  ارایش غلیظ اثر حمید نعمت الله و خط ویژه ساخته مصطفی کیایی از ان جمله هستند که کارگردانی چون جیرانی نیز در پیش از اکران خواب زده‌ها اذعان کرد اثرش مفرح و برای خنداندن مخاطب است و ادعای جشنواره‌ای بودن را نداشت. برخی اعضای هیات انتخاب فیلم‌های جشنواره سی و دوم پس از دیدن اثار و پیش از اغاز جشنواره درباره اقتصاد سینمای ایران در سال 93 ابراز نگرانی کرده بودند ؛  نگرانی که کارشناسان خبره حوزه اکران نیز نشان داشته‌اند ؛  با این اوصاف ،  این امید می‌رود که خوش‌بینی تابناک درباره فروش همین بیست فیلم نیز قرین صحت باشد ،  وگرنه باید از هم اکنون این پرسش را مطرح کرد که چند سینما در سال 93 تعطیل می‌شود و محدوده جغرافیایی اکران فیلم‌ها در کشور تا کجا محدود خواهد شد ?  !  بی‌گمان بخشی از نگرانی‌ها در این باره برگرفته از نبود سیاست‌گذاری منسجم و هدفمند برای جشنواره فجر است ،  چرا که رویکرد کلی این رویداد سینمایی مشخص نیست که با گیشه نسبت مستقیمی دارد یا توجهش تنها به جنبه‌های هنری اثار است ?  اینچنین است که هم فیلم‌های سینمای بدنه به واسطه نام کارگردان‌هایشان به جشنواره راه می‌یابند و هم فیلم‌های سینمای خاص با مخاطب جشنواره‌ای به این رویداد می‌ایند و در نهایت از هر دو گروه نیز در اختتامیه با سیمرغ پذیرایی می‌شود !