جلسه 145 هیئت عالی جذب اعضای هیئت علمی دانشگاه‌ها و مؤسسات اموزشی به ریاست دکتر محمدعلی کی‌نژاد و با حضور قائم مقام بنیاد ملی نخبگان در محل دبیرخانه شورای عالی انقلاب فرهنگی برگزار شد.به گزارش پایگاه اطلاع رسانی دبیرخانه شورای عالی انقلاب فرهنگی ،  در ابتدای این جلسه پس از بحث و بررسی در مورد فراخوان ویژه جهت شرکت دانشجویان خارج از کشور در اذرماه سال جاری ،  مقرر شد بنیاد ملی نخبگان به منظور استفاده بهینه از ظرفیت دانشجویان نخبه ایرانی شاغل به تحصیل در خارج از کشور ،  با در نظر گرفتن نقشه جامع علمی کشور و ضمن توجه به اینده‌نگاری رشته‌های تحصیلی نسبت به جذب فارغ‌التحصیلان دانشگاه‌های خارج از کشور به منظور عضویت در هیئت علمی دانشگاه‌ها اقدامات لازم را انجام دهد.در این جلسه همچنین مقرر شد تا برای تشویق دانشجویان نخبه شاغل به تحصیل در دانشگاه‌های خارج از کشور برای عضویت در هیئت علمی دانشگاه‌ها و موسسات اموزشی ،  جایزه علمی grant به این افراد پرداخت شده و در صورتی که این افراد در رشته‌های نو و یا دانشگاه‌های شهرستان‌ها مشغول به خدمت شوند ،  کمک مالی به دانشگاه‌های پذیرنده این افراد نیز پرداخت شود.در ادامه جلسه ،  گزارش برگزاری دومین همایش منطقه‌ای شمال غرب هیئت‌های اجرایی جذب استان‌های اذربایجان شرقی ،  غربی و اردبیل که در تاریخ 1 / 8 / 93 برگزار شده بود ،  ارائه شد.بر پایه این گزارش ،  در همایش مزبور درباره سیاست‌های کلی جذب اعضای هیئت علمی دانشگاه‌ها ،  نقشه جامع علمی کشور و اولویت‌های این نقشه در مورد اعضای هیئت علمی دانشگاه‌ها و سیاست‌ها و خط مشی‌های کلی مرکز جذب وزارتین علوم و بهداشت بحث و بررسی صورت گرفت و در پایان به سوالات حاضرین در همایش در خصوص فرایند جذب و دستورالعمل‌های ان پاسخ داده شد.