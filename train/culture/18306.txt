مشاور وزیر و مدیرکل دفتر وزارتی وزارت بهداشت با اشاره به اینکه رهاسازی یک بیمار سوخته از بیمارستان شهید مطهری صحت ندارد ،  گفت :  این بیمار چندین روز در بیمارستان مذکور بستری بوده و ظاهرا بر سر ارث و میراث با خانواده‌اش دچار مشکل است.حسن اقاجانی عصر امروز در حاشیه کنگره بین المللی قلب در دانشکده پزشکی دانشگاه علوم پزشکی شهید بهشتی در گفت‌وگو با فارس افزود :  خبر رهاسازی یک بیمار دچار سوختگی از بیمارستان شهید مطهری را تکذیب می‌کنم. مصاحبه این فرد را در سایت وزارت بهداشت هم منعکس کرده‌ایم ،  این فرد با سوختگی 35 درصد بعد از درمان به حالت سلامت پایدار رسیده و از بیمارستان ترخیص شده است.وی افزود :  چون با خانواده‌اش مشکل داشته و نمی‌توانسته به خانه برود ،  مسئولان بیمارستان بعد از ترخیص می‌خواستند او را به گرمخانه شهرداری بفرستند که اظهار کرده ما فامیلی داریم به نام اقا ایرج من را به منزل اقا ایرج ببرید برای وی اژانس گرفته شده و پول اژانس هم حساب شد و حتی 20 هزار تومان هم به او پول دادند و او را به منزل ان شخص رسانده‌اند که بستگانش در محل ادرس نبوده‌اند.مشاور وزیر بهداشت و مدیرکل دفتر وزارتی تصریح کرد :  شما می‌گویید من بیماری را که عاقل و بالغ است و می‌خواهد به فلان ادرس برود را چگونه تشخیص دهم یا تیم بگذارم ببینم این فردی که او می‌گوید در همان ادرس هست یا خیر.وی در پاسخ به این پرسش که ایا بیمارستان برای همه بیماران اژانس می‌گیرد اظهار داشت :  خیر ،  این شخص کس و کاری نداشته برای وی اژانس گرفته‌اند والا بیماران دیگران بستگانشان می‌ایند دنبالشان و با عزت و احترام انها را به منزل می‌برند.اقاجانی تاکید کرد :  بیماری که سوختگی پیدا کرده و چندین روز انجا بستری بوده ظاهرا مسائل جنبی داشته و بر سر ارث و میراث با خانواده‌اش دچار مشکل و درگیر مسائل خانوادگی است.