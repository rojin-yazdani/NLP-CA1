‌رئیس سازمان تبلیغات اسلامی استان تهران با اشاره به اینکه 10 مرداد  ( 20 شعبان )  دهه بهداشت و نکوداشت مساجد در استقبال از ماه مبارک رمضان اغاز می‌شود از غبارروبی سه هزار مسجد همزمان با این دهه در استان تهران خبر داد.حجت الاسلام نصیر نیک نژاد رئیس سازمان تبلیغات اسلامی استان تهران در گفتگو با مهر در رابطه با فعالیتهای دهه پایانی ماه شعبان به عنوان دهه نکوداشت مساجد گفت :  برنامه‌های این دهه با مشارکت مردمی و نظارت سازمان تبلیغات با هدف استقبال از ماه رمضان و برنامه‌هایی که در این ماه مبارک در مساجد انجام خواهد شد اجرا می‌شوند.وی افزود :  روزهای پایانی ماه شعبان فضای فیزیکی ،  ساختمان و کالبد مسجد غبار روبی می‌شوند ،  همچنین در جریان غبار روبی در چنین روزهایی اگر مسجد نیاز به مرمت داشته باشد ،  ان بخش ترمیم می‌شود ،  فرشها شستشو می‌شوند ،  لوسترها غبار روبی و کتابخانه مسجد نیز پاکیزه می‌شوند تا برای استفاده مؤمنین در ماه رمضان اماده باشند.رئیس سازمان تبلیغات استان تهران گفت :  برنامه‌های دهه پایانی ماه شعبان برعهده ستادی است که مسئول ان را سازمان تبلیغات اسلامی تعیین می‌کند. اعضای این ستاد را دستگاههای مختلف فرهنگی ،  شهرداری ،  سازمان رسیدگی به امور مساجد ،  هیئت امنای مساجد ،  خدام مساجد ،  سازمان بهداشت و درمان برخی از اعضای این ستاد را تشکیل می‌دهند تا با همکاری یکدیگر برنامه‌های این ستاد را پیش می‌برند.حجت الاسلام نیک نژاد با اشاره به اینکه سه هزار مسجد در سراسر تهران غبار روبی می‌شوند گفت :  تمام مساجد در سراسر کشور غبار روبی می‌شوند و در روزهای پایانی ماه شعبان به صورت نمادین این برنامه غبارروبی با حضور مسئولین انجام می‌شود.در دهه پایانی ماه مبارک شعبان مراسم بهداشت و نکوداشت مساجد ،  بطور همزمان در سراسر کشور برگزار می‌شود . مراسم و رویدادهای این هفته از 20 شعبان (  10 مرداد )  اغاز و تا پایان ماه شعبان ادامه دارد.بسترسازی ،  فرهنگسازی و اگاهی بخشی به اقشار مختلف جامعه در راستای احیا نقش و جایگاه مساجد مهمترین هدف برگزاری این دهه اعلام شده که در خلال ان به نظافت  ،  بهداشت  ،  بازسازی و نوسازی مساجد نیز توجه می‌شود.