ایت‌الله ری‌شهری گفت :  این نکته را که مرحوم ایت الله بهجت ( ره )  طی‌الارض داشتند ،  در زمان حیات ایشان جایی ذکر نکرده بودم اما در کتاب خودم این نکته را با سند دقیق نوشته ام.به گزارش خبرانلاین ،  ایت الله محمد ری شهری ،  نماینده سابق ولی فقیه در امور حج و رییس موسسه علمی فرهنگی دارالحدیث ،  شب گذشته در برنامه این شب‌ها ضمن بیان نکاتی اخلاقی از بزرگان دین ،  در مورد ایت الله بهجت ( ره )  گفت :  با وجودی که 20 سال در خدمت حجاج بودم ،  هر سال خدمت ایشان شرفیاب می‌شدم و نظرات و توصیه‌های ایشان را یادداشت می‌کردم. این مجموعه را در قالب یادنامه ایشان به نام زمزم عارفان منتشر کردم.وی افزود :  برای نخستین بار در این کتاب ذکر کردم که ایت الله بهجت ( ره )  طی الارض داشتند و این نکته را که در زمان حیات این عالم جلیل القدر نگفته‌بودم ،  در این کتاب با سند دقیق ذکر کردم.ایت الله ری‌شهری ادامه داد :  باید مراقب افرادی که ادعای کرامت می‌کنند باشیم و در دام این افراد گرفتار نشویم چرا که دین داری جز رعایت واجبات و ترک محرمات نیست. بارها از ایت الله بهجت ( ره )  دعا و توصیه می‌خواستند و ایشان هم فقط به همین نکته بسنده می‌کرد که ترک محرمات و انجام واجبات.بنابر گزارش خبر ،  ایت الله ری‌شهری همچنین با اشاره به اینکه دین‌داری انجام واضحات دین است ،  به ذکر خاطره‌ای از ایت الله بهجت  ( ره )  پرداخت و در اهمیت نماز اول وقت گفت :  از ایشان شنیدم که می‌گفتند استادشان ،  مرحوم ایت الله قاضی ( ره )  فرموده‌اند که نمازهای یومیه را در اول وقت بخوانید ،  به همه کمالات خواهید رسید ،  اگر اینطور نشد مرا لعنت کنید !  وی در این برنامه با اشاره به نزدیکی ماه مبارک رمضان ،  خاطر نشان کرد :  در این ماه برای همه دعا کنیم بویه برای انها که لذت ارتباط با خدا را درک نکرده‌اند و اعتقادی به حضرت محبوب ندارند چرا که این افراد بدبخت‌ترین افراد در دنیا هستند.