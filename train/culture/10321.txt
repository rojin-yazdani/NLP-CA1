دادگاه تجدید نظر انگلستان با نقض حکم دادگاه بدوی ،  ادعای ایران را بر چند اثر تاریخی این کشور وارد دانسته و راه پیگیری حقوقی برای بازگرداندن این اثار را باز کرده است .حدود نه ماه پیشتر ،  دادگاه عالی بریتانیا رای داده بود که دولت ایران نمی‌تواند مانع حراج هیجده قطعه اثر تاریخی مربوط به دوره هخامنشیان از سوی گالری 'برکات' در لندن بشود. اما روز جمعه قضات دادگاه تجدیدنظر حکم دادگاه عالی را نقض کرده و گفتند با توجه به قانون ایران که کاوش و حفاری بدون مجوز را برای اثار باستانی با قدمت بیش از صد سال ممنوع می‌داند ،  این کشور می‌تواند مالکیت خود را بر قطعات تاریخی مورد بحث ثابت کند. این هیجده اثر باستانی عبارتند از دو کوزه ،  پنج جام ،  شش گلدان ،  یک کاسه ،  یک ظرف و سه وزنه که مقامات ایران می‌گویند طی سال‌های 2001 تا 2004 میلادی و پس از انکه جاری شدن سیل در دره هلیل رود  ( در نزدیکی جیرفت در جنوب ایران )  گورهای باستانی این منطقه را نمایان ساخت ،  مورد چپاول قرار گرفته و به بازارهای بین المللی قاچاق شده اند. سفارت ایران در لندن بیش از دو سال پیش پس از اطلاع از حراج هیجده اثر مزبور در گالری برکات ،  موضوع را به سازمان میراث فرهنگی اطلاع داد و سپس از طریق دفتر خدمات حقوقی ایران در پاریس و از طریق طرح دعوی در دادگاه ،  تلاش برای بازگرداندن این اثار را اغاز کرد. اما در ماه مارس سال جاری میلادی ،  چارلز گری ،  قاضی دادگاه عالی بریتانیا رای داد که دولت ایران حتی در چارچوب قوانین خود نیز نتوانسته است مالکیتش بر این اثار باستانی را به اثبات برساند و بنابراین نمی‌توان گالری برکات را از حراج این اثار منع کرد. اهمیت ویژهمالک گالری برکات پس از اعلام رای دادگاه تجدیدنظر به نفع ایران گفته است که احتمالا تقاضای تجدیدنظر را به مجلس اعیان ،  که بالاترین مرجع فرجام‌خواهی در بریتانیا محسوب می‌شود ،  ارائه خواهد کرد. وکیل طرف ایرانی می‌گوید گالری هیچ ادعایی بر این هیجده قطعه ندارد چرا که ممکن نیست که یابنده ناشناس این اثار مالکیت صحیح و قانونی بر این اثار داشته باشد. وی پس از صدور حکم گفت :  این پرونده از اهمیت بسیاری برای ایران برخوردار است چراکه انها بر این باورند که اشیائی با این کیفیت ،  که جزو بهترین قطعات گورهای باستانی بوده ،  باید در ایران باشد. گالری برکات ارزش مالی اثاری را که به حراج گذاشته حدود دویست و پنجاه هزار پوند تخمین زده و این در حالی است که هزینه دادرسی مربوط به بازگرداندن این اثار به ایران تا نیم میلیون پوند تخمین زده می‌شود. گالری برکات که شعبه‌ای در محله می‌فر در مرکز شهر لندن و شعبه دیگری در بورلی هیلز لس انجلس دارد ،  به خانواده‌ای یهودی به نام برکت تعلق دارد که پنج نسل است به جمع اوری و دادوستد عتیقه جات اثار تاریخی اشتغال دارند و این گالری را ابتدا یکصد سال پیش در بیت المقدس تاسیس کردند.