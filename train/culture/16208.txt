امام جمعه موقت قم گفت :  با برگزاری همایش و سمینار زمینه ظهور امام زمان ( عج )  فراهم نمی‌شود . به گزارش فارس ،  ایت‌الله ابراهیم امینی امروز در مراسم افتتاح نمایشگاه فرهنگی و هنری طلیعه ظهور که در شبستان نجمه خاتون حرم مطهر حضرت معصومه  ( س )  برگزار شد ،  در سخنانی تاکید کرد :  ما باید با انجام یک حرکت جدی ،  زمینه ظهور حضرت مهدی  ( عج )  را فراهم کنیم .وی تاکید کرد :  فراهم شدن زمینه ظهور ان حضرت با برگزاری سمینار ،  همایش ،  قرائت دعای ندبه و شعرخوانی محقق نمی‌شود ،  ما باید در کل جهانی امادگی لازم برای پذیرش اسلام را ایجاد کنیم .امام جمعه موقت قم ،  هدف قیام و انقلاب جهانی امام مهدی  ( عج )  را ظلم ستیزی عنوان کرد و گفت :  ما باید ریشه‌کنی ظلم را از خود اغاز کنیم .وی با اشاره به سرودن برخی از اشعار در ارتباط با حضرت مهدی  ( عج )  بیان داشت :  با خواندن شعرهای عاشقانه که امام زمان ( عج )  ظهور نمی‌کند ،  امام زمان  ( عج )  که معشوق نیست ،  او کسی است که می‌خواهد جهان را اصلاح کند .ایت‌الله امینی ایجاد امادگی جهانی برای ظهور حضرت حجت  ( عج )  را مهم و ضروری دانست و اضافه کرد :  باید بودجه‌های لازم فرهنگی برای معرفی درست امام زمان و اسلام به دنیا تخصیص داده شود .وی بیان داشت :  ما نیازمند این هستیم تا بتوانیم یک حکومت اسلامی در همه ابعاد را ایجاد کنیم تا شرایط ظهور ان حضرت مهیا شود .امام جمعه موقت قم گفت :  ما باید نمونه یک اسلام واقعی را در جامعه پیاده کنیم و ان را به اسلام نشان دهیم.