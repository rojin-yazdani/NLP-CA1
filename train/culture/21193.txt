مجمع خاخامهای صهیونیست موسوم به سنهدرین  ،  فتوا داده است اگر گلعاد شالیت نظامی اسرائیلی که در نوار غزه به اسارت گرفته شده است سالم برنگردد یهودیان باید همه اسیران فلسطینی و عرب را در زندانهای اسرائیل بکشند . گزارش واحد مرکزی خبر به نقل از پایگاه اینترنتی روزنامه الحقیقه الدولیه حاکیست ،  خاخامهای صهیونیست این فتوا را پس از ان صادر کردند که برخی خبرها حاکی است مذاکرات غیر مستقیم بین اسرائیل و جنبش حماس درباره شالیت با مشکل روبرو شده است .روزنامه اسرائیلی یدیعوت احارونوت بخشی از فتوای سنهدرین را که عالی‌ترین شورای قضایی یهود محسوب می‌شود و در امور دینی و سیاسی و قضایی یهودیان قضاوت می‌کند منتشر کرده است  .این مجمع همچنین درخواست کرده است حمله گسترده دیگری به غزه صورت گیرد و جنبش حماس از روی زمین ریشه کن شود .