در راستای مبارزه با خرافه‌پرستی و خرافه‌گرایی اداره اوقاف و امور خیریه استان گیلان ،  دومین بقعه جعلی در استان را تخریب کرد.به گزارش برنا از گیلان ،  مدیرکل اوقاف و امور خیریه گیلان از تخریب یک بقعه جعلی در اشکورات رودسر به نام بقعه حضرت علی  ( ع )  معروف به بقعه اقا سید پنجعلی خبر داد و گفت :  این دومین بقعه مجهول‌الهویه است که تخریب می‌شود و نخستین ان بقعه اقا سید حسین بازکیا گوراب لاهیجان بود که دو ماه قبل تخریب شد.حجت‌الاسلام و المسلمین سید کاظم میرحسینی اشکوری اظهار داشت :  اهالی منطقه بر این باورند که این بقعه در زمان‌های گذشته هنگامی که کوه در حال رانش بود ،  با دست‌های حضرت علی  ( ع )  استوار شده در ابتدا به قدمگاه حضرت علی سپس بقعه اقا سید پنجعلی معروف شده بود ،  انان همچنین باور دارند که روزی یک ادم مهم و بزرگ در این مکان نماز گزارده است و به همین منظور این مکان را تبدیل به زیارتگاه کرده بودند.پس از بررسی‌های انجام شده ،  مشخص شد که در این مکان ،  چنین چیزهایی درست نبوده و این بقعه بدون اینکه قبر کسی باشد به زیارتگاه مردم تبدیل شده است.وی با تاکید بر ضرورت برخورد با هرگونه خرافه‌پرستی در گیلان اظهار داشت :  مقابله با خرافه‌پرستی در استان ادامه دارد و بقعه‌های جعلی تخریب می‌شوند ،  چرا که در گیلان به اندازه کافی امامزاده و بقعه‌های شناسنامه‌دار وجود دارد و نیازی به خرافه‌پرستی نیست.میرحسنی اشکوری گفت :  در گیلان حدود یک هزار بقعه هست که 50 درصد ان فعالیت خوبی دارند و ده بقعه نیز از پر درامدترین بقعه‌های استان هستند که شامل امامزاده ابراهیم  ( ع )  شفت ،  بقعه متبرک امامزاده هاشم  ( ع )  ،  سید جلال‌الدین اشرف  ( ع )  برادر گرامی امام رضا  ( ع )  در استانه اشرفیه  ،  امامزادگان استارا ،  دانای علی رشت ،  سید محمد نجفی انزلی ،  بقعه استان سفید لنگرود ،  بی‌بی حوریه انزلی و محمد حنفیفه لوشان است .وی همچنین از وجود هجده هزار موقوفه و رقبه در استان خبر داد و بیان داشت :  یک سوم موقوفات گیلان در تصرف عدوانی است.گفتنی است ،  اداره کل اوقاف استان گیلان به مسجد روستای بارگاه دشت که نزدیکترین مسجد به این محل است ،  کمک‌های ویژه‌ای در راستای توسعه فرهنگی و ترویج باورهای درست دینی خواهد کرد و تمام لوازم مربوط به این بقعه را به مسجد محل تحویل داد.