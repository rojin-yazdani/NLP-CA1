این هفته گزارش کمیسیون اجتماعی در مورد لایحه افزایش تعطیلی عید سعید فطرکه یک فوریت ان در جلسه 23 مردادماه سالجاری به تصویب رسیده بود در صحن علنی مجلس قرائت خواهد شد.دولت این لایحه را اوایل هفته جاری با قید دو فوریت به مجلس شورای اسلامی تقدیم کرد تا در صورت تصویب نهایی افزایش تعطیلی عید فطر شامل سال جاری نیز باشد اما مجلس تنها با یک فوریت ان موافقت کرد که در صورت قرار گرفتن در روال عادی بررسی و تصویب ان شامل عید فطر امسال نخواهد شد.به گزارش مهر ،  حسین سبحانی نیا عضو هیئت رئیسه مجلس شورای اسلامی در حاشیه برگزاری جلسه علنی روز چهارشنبه در جمع خبرنگاران اظهار داشت :  در صورتی که 50 نفر از نمایندگان برای بررسی خارج از نوبت این لایحه درخواست کتبی به هیئت رئیسه دهند بررسی این لایحه یک فوریتی سه شنبه در دستور کار مجلس قرار می‌گیرد.اعضای کمیسیون اجتماعی که کمیسیون بررسی کننده این لایحه یک فوریتی است از پایان بررسی این لایحه در کمیسیون خبر داده اند. در صورت تصویب نهایی این لایحه یک روز به تعطیلی عید فطر اضافه خواهد شد.