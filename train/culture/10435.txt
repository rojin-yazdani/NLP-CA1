فراکسیون روحانیون مجلس شورای اسلامی با صدور بیانیه‌ای خواستار تسریع اجرای مصوبه شورای نظارت بر صداوسیما مبنی بر لغو همکاری رسانه ملی با هنرمندان هنجارشکن در این سازمان شد.به گزارش تسنیم فراکسیون روحانیون مجلس شورای اسلامی با صدور بیانیه‌ای که به امضای اعضای این فراکسیون رسیده است ،  خواستار تسریع در اجرای مصوبه اخیر شورای نظارت بر صداوسیما مبنی بر لغو همکاری با هنرمندان هنجارشکن شد. متن این بیانیه به شرح زیر است : جناب اقای دکتر سرافرازرئیس سازمان صداوسیمای جمهوری اسلامی ایرانمستحضرید که بر اساس مصوبه اخیر شورای نظارت بر صداوسیما ،  هنرمندان و مجریان صدا و سیما اگر در شبکه‌های اجتماعی تصاویری از خود بگذارند که با شئونات اخلاقی و موازین دینی منافات داشته باشد ،  سازمان موظف است از انها استفاده نکند ولی مطلع شدیم که به این مصوبه بی اعتنایی شده است.با عنایت به اهمیت بالا و اثرگذاری قابل توجه صداوسیما در فرهنگ سازی و تغییر باورها و اعتقادات مردم انتظار داریم در اسرع وقت این مصوبه را اجرایی نمایید و از ظرفیت بالای هنرمندان متعهد و متدین برای جایگزینی بهره مند گردید.