سخنگوی کمیسیون فرهنگی مجلس شورای اسلامی گفت که در صورت برطرف نکردن اشکالات پروژه لاله از سوی وزارت ارشاد ،  کمیسیون از حق قانونی خود برای پیگیری این موضوع استفاده خواهد کرد. سیدعلی طاهری در گفت‌وگو با ایسنا ،  با اشاره به انتقادات اعضای کمیسیون فرهنگی در خصوص پروژه فیلم‌سازی لاله گفت :  در جلساتی که در کمیسیون برگزار شد انتقادات جدی به این فیلم وارد بود که این اشکالات به دوستان فیلم‌ساز وزارت منعکس شده و اگر انها این اشکالات را برطرف کنند نظر کمیسیون تامین خواهد شد. وی افزود :  اقای شمقدری و دست‌اندرکاران فیلم در جریان نظرات کمیسیون و انتقادات به پروژه لاله هستند و از نظر کمیسیون نگاه کلی فیلم جای انتقاد دارد ،  علاوه بر اینکه برخی مسائل جزئی در فیلم بوده که در جلسات کمیسیون به ان اشاره شده است. طاهری در ادامه اضافه کرد :  منتظریم وزارت ارشاد در ساخت فیلم انتقادهای کمیسیون فرهنگی که نظر متدینین جامعه است را مورد توجه قرار دهد. سخنگوی کمیسیون فرهنگی مجلس درباره کارگردانی پروژه لاله نیز یاداور شد :  اگر اشکالات مورد نظر کمیسیون در این پروژه برطرف شود شاید بحث کارگردانی فیلم قابل گذشت باشد.