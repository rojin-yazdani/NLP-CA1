حوزه نیوز نوشت : معاون تبلیغات و ارتباطات اسلامی استان قدس رضوی گفت :  با اجرای طرح معنوی زیارت به نیابت ،  امکان زیارت حرم مطهر رضوی برای همگان در سراسر دنیا فراهم شد.حجت‌الاسلام‌و المسلمین سید جلال حسینی با اعلام این خبر اظهار داشت :  با توجه به این‌که امکان سفر مشهد مقدس و زیارت امام رضا ( ع )  برای همه افراد و شیفتگان ان حضرت میسر نیست ،  امکان زیارت نیابتی از طریق سایت پخش زنده حرم مطهر رضوی http :  /  / www.razavi.tv فراهم شده است.معاون تبلیغات و ارتباطات اسلامی استان قدس رضوی ،  با اشاره به استقبال گسترده بازدیدکنندگان سایت از این طرح زیارتی افزود :  در این طرح معنوی افراد در بخش ثبت دل‌نوشته سایت به صورت رایگان نسبت به ثبت نام اینترنتی اقدام می‌کنند و سپس به نیابت از ان‌ها زیارت انجام می‌شود.