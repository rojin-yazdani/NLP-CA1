یک پسربچه 11 ساله انگلیسی به اتهام شرکت در اعتراضات اخیر این کشور به 18 ماه زندان محکوم شد.به گزارش فارس به نقل از روزنامه دیلی میرور انگلیس ،  کوچکترین معترض انگلیسی که 11 سال سن دارد پسر بچه‌ای است که در اعتراضات اخیر انگلیس بازداشت شده بود ،  به تحمل 18 ماه حبس در یک مرکز بازپروری محکوم شد. وی که به دلیل سن پایین نامش فاش نشده متهم است که در جریان اعتراضات اخیر یک سطل زباله 50 پوندی را از فروشگاه زنجیره‌ای دبنهمس در حومه لندن به سرقت برده است. حکم پسربچه معترض انگلیسی در حالی صادر می‌شود که فعالان حقوق بشر پس از اعلام حکم‌های سنگین و غیرمتعارف برای معترضان انگلیسی این اقدام دستگاه قضایی انگلیس را نقض حقوق بشر دانستند. همچنین این احکام طولانی و غیرمتعارف باعث شد تا اختلافات میان رئیس سازمان زندان‌های این کشور و مقامات قضایی بر سر احکام سنگینی که برای معترضان اخیر صادر و باعث ازدحام بیش از حد زندان‌ها شده بالا بگیرد.دیلی میرور گزارش داد شمار زندانیان انگلیس پس از انکه سه هفته از ناارامی‌ها گذشته است و صدها نفر همچنان به زندان محکوم می‌شوند ،  به رکورد بالایی رسیده است. این امر باعث افزایش نگرانی در این خصوص شده که زندان‌های بیش از حد شلوغ دچار اشوب خواهد شد و طرح‌هایی در نظر گرفته شده تا مکان‌های اضافی ایجاد شود. در حالی‌که نگرانی‌های گسترده در خصوص افزایش شمار زندانیان و ناتوانی سازمان زندان‌های انگلیس برای نگهداری از انها وجود دارد ،  کریسپین بلانت مسئول زندان‌های انگلیس گفت :  ما کاملا مطمئنیم که نظام قضایی و زندان‌ها قادر به پاسخگویی است.اما از سوی دیگر خانواده‌های معترضان بازداشت‌شده در انگلیس اعلام کردند که در زندان به‌دلیل شمار بالای زندانیان درخطرند. انها اعلام کردند معترضان در داخل زندان‌های انگلیس با خطر حمله از سوی دیگر زندانیان تبهکار ،  شلوغی بیش از حد و احکام طولانی مواجهند. یکی از مادران جوانانی که اکنون به‌دلیل شرکت در اعتراضات اخیر در زندان به‌سر می‌برد گفت وی توسط دیگر زندانیان مورد حمله قرار گرفته است.در ادامه صدور احکام سنگین و غیرمتعارف برای معترضان انگلیسی دستگیر شده یکی از جوانان معترض که در خلال اعتراضات اخیر این کشور در فیس بوک پیام گذاشته بود به 33 ماه زندان محکوم شد. اندرسون فرناندز 21 ساله نیز که در جریان اعتراضات اخیر در شهر منچستر یک بستنی را از یک مغازه به سرقت برده و به شخص دیگری داده بود به 16 ماه زندان محکوم شد. بر اساس این گزارش ،  حکم 16 ماهه برای فرناندز این نگرانی را افزایش داده است که عدالت در این زمینه به هیچ وجه رعایت نشده است. کالوم مارلی 20 ساله نیز در منچستر با وجود انکه چیزی از مغازه‌های غارت شده ندزدیده بود ،  به 16 ماه زندان محکوم شده است. پیش از این نیز دو جوان انگلیسی به نام‌های جردن بلکشاو 20 ساله و پری ساتکلیف 22 ساله که هیچ سابقه کیفری نداشتند به دلیل استفاده از فیس بوک برای انچه ایجاد اشوب خوانده شده به تحمل چهار سال حبس محکوم شدند. تنها درلندن 2124 نفر در جریان اعتراضات اخیر بازداشت شدند که تا این لحظه برای 1221 نفر از انان از جمله 263 نوجوان زیر سن قانونی پرونده قضایی تشکیل شده است.