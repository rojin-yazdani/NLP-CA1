رئیس کمیته حج و عمره عربستان سعودی اعلام کرد :  ورود نخستین گروه از عمره گزاران به عربستان سعودی به سبب تاخیر وزارت حج این کشور در تمدید مجوز فعالیت شرکتهای فعال در زمینه عمره تا اوایل ماه ربیع الثانی به تاخیر افتاد.به گزارش مهر ،  سعد القرشی پیش بینی کرد ورود نخستین گروه از عمره گزاران به عربستان تا اوایل ماه ربیع الثانی  (  یک ماه دیگر  )  به دلیل تاخیر وزارت حج در تمدید مجوزهای شرکتها و نهادهای فعال در خدمت به عمره گزاران و زائران حرم نبوی شریف به تاخیر افتد.وی از احتمال تاثیر پذیری موسم عمره از تظاهرات مردم مصر علیه رژیم حسنی مبارک خبر داد.به گفته القرشی وزارت حج عربستان از روز پنجشنبه 29 صفر  (  درعربستان 30 صفر )  کار تمدید مجوز فعالیت 51 شرکت عمره را برای پنج سال اینده بر اساس مقررات و ضوابط شامل توانایی مالی و شایستگی مدیریتی و تجربه کاری که منجر به بهبود خدمات به عمره گزاران و جلوگیری از پدیده‌های منفی و تخلفاتی شود اغاز کرده است.همچنین روزنامه الوطن در این باره نوشت :  وزارت حج عربستان تلاش می‌کند تا اقدامات مربوط به تمدید مجوزهای شرکتهای فعال در زمینه عمره را تا دو هفته دیگر به پایان رساند تا شرکتها درخواستهای صدور روادید برای ورود عمره گزاران را اغاز کنند به ویژه اینکه بسیاری از این شرکتها کارهای مربوط به عقد قرارداد با شرکت‌های گردشگری خارجی ( نمایندگان خارجی )  را از مدتها پیش به پایان رسانده‌اند و کار تبیلغ برنامه‌های عمره و زیارت را در برخی از کشورهای عربی و اسلامی اغاز کرده اند.