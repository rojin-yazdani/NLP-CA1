روزنامه‌ای در واتیکان فیلم نوح را به خاطر اینکه تا حد زیادی از روایت کتاب مقدس درباره حضرت نوح  ( ع )  فاصله گرفته مورد انتقاد قرار داد.به گزارش خبرانلاین به نقل از هالیوود ریپورتر ،  راسل کرو بازیگر نقش حضرت نوح  ( ع )  در تازه‌ترین ساخته دارن ارونوفسکی ماه مارس خیلی سعی کرد دیداری داشته باشد که به معنای تایید روایت سینمایی از حضرت نوح  ( ع )  و کشتی او توسط پاپ فرانسیس و واتیکان باشد ،  اما برابر با شماره روز پنجشنبه روزنامه اونیر ،  چاپ واتیکان ،  او موفق نشده است.اونیر در مطلبی که اولین موضع‌گیری رسمی واتیکان درمورد فیلم محبوب ،  اما جنجالی نوح است ،  ان را یک فرصت ازدست‌رفته و نوح بدون خدا نامید.اونیر در ادامه نوشت :  فیلم ،  داستانی را تعریف می‌کند که به لحاظ بوم‌شناسی ،  رنگ‌امیزی شده و به شکلی مبهم حال و هوای عصر مدرن را دارد و در مجموع حکایت کتاب مقدس را به یک شانس ازدست‌رفته تغییر شکل داده است. کرو ،  ارونوفسکی ،  اسکات فرانکلین تهیه‌کننده و راب مور نایب رئیس استودیو ،  همگی 19 مارس در دیدار پاپ با مردم حضور داشتند. از دو هفته قبل از ان ،  کرو از طریق شبکه‌های اجتماعی تلاش کرد پاپ را ترغیب کند فیلم را ببینند. در نهایت کرو و تیم نوح دیداری کوتاه با پاپ داشتند و پاپ در کنار 40 هزار نفر دیگر از کسانی که در میدان سنت پیتر در مرکز شهر واتیکان حضور داشتند ،  برای ان‌ها طلب امرزش کرد ،  اما درباره فیلم حرفی زده نشد.خبر این دیدار بازتاب گسترده‌ای در رسانه‌ها داشت ،  اما فدریکو لومباردی سخنگوی واتیکان فردای ان روز به دفعات تاکید کرد برای دیدار کرو و سازندگان فیلم با پاپ ،  برنامه‌ای تعیین‌نشده بود و این دیدار کوتاه به معنای تایید نوح توسط پاپ و واتیکان نیست.اکنون هم میمو مائولو منتقد روزنامه اونیر نوح را فیلمی غریب و گیج‌کننده نامیده هرچند ان را به لحاظ بصری ،  قوی دانسته است.مائولو در بخشی از نقد خود ،  نوح را چیزی بین گلادیاتور  ،  فیلم برنده اسکار کرو و مجموعه فیلم‌های هری پاتر و ارباب حلقه‌ها دانسته و به خاطر اینکه فیلم تا حد زیادی از روایت کتاب مقدس درباره حضرت نوح  ( ع )  فاصله می‌گیرد ،  مورد انتقاد قرار داده است.نکته اخر همان چیزی است که باعث شده نوح مورد انتقاد گروه‌های مذهبی در امریکا قرار بگیرد که بسیاری از ان‌ها خواهان بایکوت فیلم شده‌اند. سفر ماه گذشته سازندگان نوح به واتیکان ،  تلاشی برای کاستن از جنجال‌ها تعبیر شد.نکته در خور توجه این است که مائولو با وجود انتقادهای خود از نوح  ،  خواستار بایکوت فیلم نشده که از پنجشنبه در ایتالیا اکران شده است.ظاهرا جنجال‌ها به ضرر نوح تمام نشده است. این فیلم دو هفته قبل در سه روز اول اکران در امریکای شمالی به فروش بسیار خوب 44 میلیون دلار دست پیدا کرد و فروش جهانی خود را نیز تا دوشنبه پیش به 178.5 میلیون دلار رساند.واکنش منتقدان غیرمذهبی به فیلم ،  متفاوت بوده است. تاد مکارتی منتقد ارشد هالیوود ریپورتر ،  نوح را فیلمی جسورانه نامید که نگاهی تازه به یک قصه کتاب مقدس دارد.اما واتسن ،  جنیفر کانلی ،  لوگان لرمن ،  ری وینستون ،  انتونی هاپکینز و داگلاس بوث دیگر بازیگران این فیلم هستند.