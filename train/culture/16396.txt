رئیس سازمان حج در وزارت اوقاف و شئونات اسلامی عربستان اعلام کرد که این کشور در نظر دارد در ایام حج امسال ،  بیش از 250 هزار جلد کتاب و کتابچه در تبلیغ وهابیت میان حجاج پخش کند. به گزارش شیعه انلاین ،  محمد امین در ادامه گفت :  این 250 هزار کتاب به چهل زبان زنده جهان ترجمه شده‌اند. وی در ادامه افزود :  ما همچنین شمار بسیاری مترجم استخدام کرده‌ایم تا به چهل زبان ،  احکام را از دیدگاه وهابیت ترجمه کنند. البته قرار است ،  بیشتر این مترجمان در شهر مدینه منوره مستقر باشند. رئیس سازمان حج عربستان در ادامه افزود :  علاوه بر این فعالیت‌ها ،  ما در نظر داریم بیش از 138 روحانی و مبلغ دینی را در پانزده مرکز ویژه مستقر کنیم تا به صورت شبانه‌روزی ،  پاسخگوی حجاج باشند. بیشتر این مراکز پیرامون مسجدالنبی و مسجدالحرام دایر خواهد شد.