این روزها در گوشه‌ای از کره خاکی هیاهویی به وسعت 80 کیلومتر برپاست اما چنان شوری به جهان بخشیده که اسمانیان به ان غبطه می‌خورند.به گزارش فارس ،  اربعین حسین ( ع )  کتابی قطور و پرماجراست که حادثه‌های زمان نتوانسته نوشته‌های ان را محو کند. دفتری است که هر روز گرد کهنگی ان از بین می‌رود و ابعاد تازه‌ای بر صفحاتش نقش می‌بندد.در فراسوی اربعین ،  صدای عدالت و صداقت شنیده می‌شود ،  صدایی که از ژرفای خاک کربلا روییده و تا ابد الدهر ادامه خواهد داشت.این روزها در یک گوشه‌ای از کره خاکی در قسمتی از خاورمیانه هیاهویی است ،  تنها به وسعت 80 کیلومتر !  چنان شوری را به جهان بخشیده است که انسان‌های ازاده را به سوی خود می‌کشاند.این روزها در فاصله شهرهای نجف تا کربلا غوغاست ،  فریاد لبیک یا حسین فضای اسمان را عطراگین کرده است ،  زمانی به اربعین حسینی باقی نمانده است ،  مشتاقان ثارالله این مسیر را به تاسی از بزرگان دینی‌شان با پای پیاده و گاه با پای برهنه طی می‌کنند.زائران ایرانی پس از زیارت ابوالعجایب امیرالمؤمنین ( ع )  بیشتر مشتاق مسیر نجف تا کربلا هستند ،  البته برخی از هیات هم مسیر بغداد تا کربلا را ترجیح می‌دهند.در این 80 کیلومتر عشاقی مشاهده می‌شود که هر یک به نوبه خود سعی می‌کنند عشق و ارادت خویش را به سالار شهیدان نشان دهند ،  از کودکان 4 و 5 ساله گرفته که با دستان کوچکشان سنگینی پارچ اب را تحمل می‌کنند و با خواهش و تمنا به زائران اب تعارف می‌کنند که زوار حسینی با دیدن این صحنه‌ها اشک بر گونه‌هایشان جاری می‌شود.یا پیرمردی با پشتی خمیده ارام ارم قدم بر می‌دارد و با هر قدمی فریاد یا حسین سر می‌دهد ،  مادرانی که کودکان خردسال خویش را در اغوش گرفته‌اند و خستگی نمی‌شناسند ،  گویی که در ابتدای مسیر هستند.این مسیر عاشقی معمولا در سه روز و دو شب طی می‌شود ،  بیشتر زوار حرم حسینی پیاده می‌روند ،  اما برخی از افرادی که توانای پیاده‌روی ندارند ،  خودروهایی از سوی ارتش عراق تعبیه شده که کار جابجایی این زوار را انجام می‌دهند.مرسوم است که زوار در قالب گروه‌هایی مسیر پیاده‌روی اربعین را انجام می‌دهند و هر گروه برای خود پرچم مشخصی دارد ،  اما پیدا کردن پرچم در میان ان همه پرچم کار ساده‌ای نیست.برای اینکه زائر بتواند تشخیص دهد که تا رسیدن به کربلا چقدر باقی مانده است ،  تیرهای برق را از 1 تا 1460 شماره‌گذاری شده‌اند ،  هر کدام دقیقا 50 متری با هم فاصله دارند. استفاده از کفش‌های راحتی بهترین روش برای پیاده‌روی مطلوب است ،  البته بیشتر عرب‌ها دمپایی به پا می‌کنند ،  شاید ان‌ها این روش را بهترین راهکار می‌دانند ،  استفاده از کوله پشتی هم مناسب‌ترین وسیله برای حمل بار در پیاده روی نجف تا کربلا است که هم بر سرعت زائر می‌افزاید و هم خستگی ناشی از پیاده‌روی را کم می‌کند.یکی از نکاتی که توجه زائر ایرانی را به خود جلب می‌کند ،  وسیله حمل بار برخی عرب‌هاست ،  ان‌ها از جعبه میوه برای حمل بار استفاده می‌کنند ،  به طوری که یک سر طناب را در ان حلقه می‌کنند و سر دیگر را در دست می‌گیرند که اغلب هم مشاهده می‌شود کودکان خود را در درون ان قرار می‌دهند.شاید در این سفر تنها چیزی که نیاز نباشد ،  زائر همراه خود نبرد ،  بردن انواع و اقسام خوردنی و نوشیدنی‌هاست ،  چرا که با پا گذاشتن در مسیر پیاده‌روی به اسانی به علت ان پی خواهد برد ! چرا که در طول مسیر موکب‌هایی نظیر ایستگاه‌های صلواتی ما در ایران ،  وجود دارد که در ان انواع پذیرایی صبحانه ،  ناهار و شام ،  انواع طعام از ماهی ،  ساندویچ و میوه‌ها و اشامیدنی‌های مختلف از چای ،  قهوه ،  نوشابه گرفته تا ماساژ و درمان پای زائران ! کافی است که خدام این موکب‌ها زائری را ببینند که از طعام ان‌ها نخورد یا ابی ننوشد ،  ان وقت است که اجازه نمی‌دهند زائر از ان‌جا بیرون برود !  برای همین بیشتر زوار حسینی ترجیح می‌دهند که مقدار کمی از نذری بخورند تا بتوانند به راه خود ادامه دهند.خدام موکب‌ها چنان به زائر حسین ( ع )  عشق می‌ورزند که برای خدمت‌رسانی به زوار از یکدیگر سبقت می‌گیرند ،  حتی گاهی دیده می‌شود مردم روستاهای در کنار مسیر خاک پای زائران را به تبرک می‌برند.وضعیت سرویس بهداشتی در حد مطلوبی قرار دارد ،  با اینکه جمعیت زوار زیاد است ،  اما خدام به طور مرتب به تمیزی سرویس‌های بهداشتی مبادرت می‌کنند.زائر در مسیر حرکت به سوی حرم حسینی دغدغه جا و مکان برای استراحت و خوابیدن ندارد ،  چرا که برخی موکب‌ها برای استقرار زائران تمهیداتی را اندیشیده‌اند ،  پس نیازی نیست که زائر پتو یا ملحفه‌ای را با خود حمل کند و بر خستگی سفر پیاده‌روی خود بیافزاید.برای شارژ موبایل و لپ تاپ هم مشکلی در مسیر نیست ،  چرا که پنل‌های 15 تا 20 تایی در هر یک کلیومتر قرار داده‌اند.زائر در روز سوم هنگامی که خورشید به غروب می‌گراید ،  گنبد طلایی را از دور مشاهده می‌کند ،  ناخوداگاه یا حسین بر زبانش جاری می‌شود و با چشمانی اشک‌الود این بار سریع‌تر از قبل قدم بر می‌دارد.اری !  همه چیز برای یک پیاده‌روی عاشقانه مهیاست ،  راهی که می‌تواند تمرین پیاده‌روی‌های ظهور باشد ،  کافی است همت کنیم و یک یا حسین بگوییم ،  چرا که در ان سوی مسیر ،  مولایمان حسین ( ع )  چشم انتظار است