مفسر قران کریم گفت :  خشکسالی یک امتحان الهی است و راهی ندارد به جز اینکه به ممتحن باز گردیم و در این زمینه بیان شده که شما به وظیفه خود عمل کنید ،  باران نازل می‌شود.به گزارش فارس از قم ایت‌الله عبدالله جوادی املی پیش از ظهر امروز در درس تفسیر قران خود که در مسجد اعظم برگزار شد ،  اظهار کرد :  اگر زن به عظمت خود پی ببرد ،  می‌فهمد که می‌تواند احسن‌المخلوقین شود.وی با اشاره به لفظ تبارک‌الله احسن‌الخالقین گفت :  انسان احسن‌المخلوقین بوده که نشان‌دهنده این است که مخلوقی برتر از انسان نیست ،  بنابراین خداوند تبارک‌الله احسن‌الخالقین را درباره انسان فرمود.استاد حوزه علمیه قم خاطرنشان کرد :  مادر از این قدرت برخوردار است که مظهر فیض و احسن‌المخلوقین شود و تمام فیوضات الهی که نسبت به این نطفه دارد ،  از مسیر نفس مادر می‌گذرد که این امر عظمت و مقام زن را روشن می‌کند ،  بنابراین پرورش احسن‌المخلوقین به دست زن است.وی یاداور شد :  خداوند رهبری هر چیزی را بر عهده دارد و خالق ،  کمال و مالک مطلق است و هیچ معبودی جز او نیست و خداوند از درون شما با خبر است که توطئه و اقدامی را برای چه منظوری انجام می‌دهید.ایت‌الله جوادی املی عنوان کرد :  اگر انسان به کمال برسد از فیض خداوند بهره‌مند می‌شود زیرا خداوند بخشنده است و این خاصیت کامل بودن است که از مخزن او کم نمی‌شود ،  بلکه به فیض او اضافه می‌شود.وی خاطرنشان کرد :  هر اندازه فیض خدا اختصاص پیدا کند ،  سبب افزایش فیض برای فرد می‌شود ،  این امر نه تنها مخزن الهی را کاهش نمی‌دهد ،  بلکه بر ان می‌افزاید.وی یاداور شد :  کار خدا مقصد و کمال لامتناهی است ،  اسیبی به خدا نمی‌رسد و کمبودی برای وی ایجاد نمی‌شود ،  زیرا کمال محض است.این مفسر قران کریم خاطرنشان کرد :  ذات اقدس الهی مصون از تحولات است و عاملی از بیرون سبب خوشحالی و نگرانی خدا نمی‌شود ،  هر کسی مجموعه کفر ،  شکر و رضا را در دیوان عمل خود دارد و ذات اقدس الهی بین انها داوری می‌کند.وی با اشاره به سوره القیامت گفت :  تمام کارهایی که انسان در دوران زندگی انجام داده و به عنوان سنت باقیمانده است ،  به او گزارش داده می‌شود.ایت‌الله جوادی املی خاطرنشان کرد :  خداوند مقصد محض و دائم‌الفیض است و کار خدا تعطیل‌بردار نیست و دائم در حال فیض است.وی با اشاره به مسئله خشکسالی گفت :  خشکسالی یک امتحان الهی است و راهی ندارد به جز اینکه به ممتحن باز گردیم و در این زمینه بیان شده اگر شما به وظیفه خود عمل کنید ،  باران نازل می‌شود.استاد حوزه علمیه قم خاطرنشان کرد :  اگر بشر صالح باشد ،  مشکلات و مسائل اقتصادی حل می‌شود و اگر نباشد ،  باران در دریاها می‌بارد.وی یاداور شد :  دو اصل کلی در دین امده ،  اگر مردم به بیراهه نروند و اختلاس نکرده و با بیت‌المال بازی نکنند ،  به اندازه کافی باران نازل و سدها پر می‌شود.ایت‌الله جوادی املی عنوان کرد :  خداوند بیان کرده اگر امتحان شدید ،  نماز و دعا بخوانید سپس منتظر شوید و از من بخواهید من به شما می‌دهم.