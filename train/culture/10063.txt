معاون سلامت وزارت بهداشت اعلام کرد که پدیده زیرمیزی در میان پزشکان شاغل در بیمارستان‌های دولتی شهرستان‌های کشور بیش از تهران است.حسن امامی‌رضوی در گفت‌وگو با ایلنا  ،  افزود  :  در تهران به دلیل وجود بیمارستان‌های خصوصی و اینکه تعرفه پزشکی مناسبی دارند پدیده زیرمیزی کمتر است اما در شهرستان‌ها خدمات پزشکی در بیمارستان‌های دولتی داده می‌شود اما بعضا پولی هم اضافه دریافت می‌کنند.وی با بیان اینکه زیرمیزی بیشتر در میان گروه‌های جراحی و حوزه مداخلات درمانی دیده می‌شود  ،  ادامه داد  :  اعضای جامعه پزشکی خدمات‌رسان مردم هستند و قائل به این هستیم که پزشکی یک حرفه است و به عنوان شغل به ان نگاه نباید شود نه اینکه پزشکان نیاز مالی ندارند بلکه باید اولویت کاری‌شان حفظ سلامت مردم باشد.امامی‌رضوی تصریح کرد  :  اگر افرادی باشند که در همین کسوت پزشکی از امکانات رفاهی قابل توجهی برخوردار باشند مشکلی وجود ندارد اما اگر بخواهند ان را با پزشکی پیوند بزنند  ،  ایراد دارد.معاون سلامت وزارت بهداشت در پاسخ به این سئوال که ایا واقعی نبودن تعرفه‌ها باعث افزایش زیرمیزی میان پزشکان شده است  ،  گفت  :  درست است که تعرفه خدمات واقعی نیست اما ممکن است زمانی به نیازها توجه شود و زمانی به توان کسب درامد. اگر یک پزشک رویکردش این باشد که به سلامت بیمارانش توجه کند به دنبال واقعی بودن یا نبودن تعرفه‌ها نمی‌رود. کمااینکه پزشکانی هم بوده‌اند که به دلیل توان مالی پائین بیماران حتی هزینه درمان را خود تقبل کرده‌اند.وی افزود  :  ارزش خدمات مرز دارد و باید دید که ارزش خدمت به ازای هر خدمت چقدر است. تفاوت یک رشته پزشکی با پرستاری متفاوت است و ارزش خدمت را باید با قیمت تمام شده ان سنجید. اما بحث کشش‌پذیری نیز در بازار مطرح است ممکن است به علت تخصص ویژه و تعداد کم نیروهای درمانی مجبور باشیم خدمتی را گرانتر ارائه دهیم و مردم هم مجبور به پرداخت ان شوند. اما اینکه برخی از پزشکان خارج از نرخ تعرفه‌ها از بیماران دریافت اضافه داشته باشند برخلاف اخلاق پزشکی است.