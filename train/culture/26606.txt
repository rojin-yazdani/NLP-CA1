مدیرعامل اتحادیه دامداران ،  با اعلام دو گزینه برای تخصیص یارانه شیر به دامداران گفت :  یکی از گزینه‌های احتمالی کاهش یارانه شیر از هفتصد میلیارد تومان به 551 میلیارد تومان است.سعید سلطانی در گفت وگو با مهر در خصوص سازو کارهای خرید شیر یارانه‌ای گفت :  اتحادیه مباشر خرید شیر یارانه‌ای در کشور شده است و این طرح از اول تیر ماه اغاز می‌شود.وی افزود :  اتحادیه مرکزی شبکه‌ای با دیگر اتحادیه‌ها در ارتباط است و با تشکیل کمیته در استان‌ها بر توزیع یارانه و خرید شیر نظارت می‌کند.مدیر عامل اتحادیه دامداران با بیان اینکه اتحادیه بیش از یک میلیون و دویست هزار عضو دارد گفت :  به طور کل ،  باید 2300 تن شیر تولیدی دامداران در این شبکه گسترده خریداری و توزیع شود که با توجه به گستردگی این شبکه به راحتی انجام شدنی است.سلطانی تصریح کرد :  برای تعیین میزان یارانه شیر ،  اتحادیه دو گزینه را پیشنهاد داده است که بنا بر گزینه نخست ،  سقف یارانه شیر مانند سال 89 تغییری نمی‌کند و بالغ بر دو میلیون و سیصد هزار تن شیر با هفتصد میلیارد تومان یارانه خریداری می‌شود.وی افزود :  بنا بر گزینه دوم میزان یارانه شیر کاهش می‌یابد و 1800 تن شیر با رقمی معادل 551 میلیارد تومان و با همان قیمت از دامداران خریداری می‌شود که در واقع یارانه اختصاص یافته به شیر ،  کمتر از سال گذشته است.مدیر عامل اتحادیه دامداران ،  امکان کاهش یارانه به شیر را کمبود منابع اعتباری دولت عنوان کرد و گفت :  با اجرای این روش ،  قیمت خرید و فروش شیر یارانه‌ای تغییری نمی‌کند اما حجم اجرایی خرید شیر کاهش می‌یابد.سلطانی افزود :  محدودیت اعتبار دلیل این امر عنوان شده است که در صورت تصویب ،  گزینه دوم به اجرا درمی‌اید و یارانه شیر کاهش می‌یابد.