ضرغامی در این جلسه گفت که این مساله مربوط به اعتمادی است که به برخی از افراد صاحب نام شد و سبب گردید که کار از دست انها خارج شود لذا امیدواریم در اینده چنین اتفاقاتی رخ ندهد.به گزارش ایسنا رییس سازمان صداوسیما با حضور در جلسه عصر امروز کمیسیون فرهنگی ،  درباره فیلم یک خانواده محترم به اعضای کمیسیون توضیح داد. سیدعلی طاهری ،  سخنگوی کمیسیون فرهنگی با بیان این مطلب اظهار داشت :  اعضای کمیسیون بر این نظر هستند که سوال انها تنها مربوط به یک فیلم خاص نیست و شامل فرایندی می‌شود که چنین فیلم‌هایی به تولید می‌رسد. وی افزود :  ضرغامی در این جلسه گفت که این مساله مربوط به اعتمادی است که به برخی از افراد صاحب نام شد و سبب گردید که کار از دست انها خارج شود لذا امیدواریم در اینده چنین اتفاقاتی رخ ندهد. طاهری گفت :  همچنین در این جلسه مقرر شد اعضای کمیسیون بازدیدهایی از صداوسیما داشته باشند و یکی از اعضا ترجیحا از کارگروه رسانه و هنر نسبت به اینگونه موارد نظارت کامل داشته باشد. سخنگوی کمیسیون فرهنگی خاطرنشان کرد :  همچنین اعضای کمیسیون بر این نظر هستند که در طرح اداره صداوسیما نسبت به اینگونه سازوکارها توجه بیشتری شود تا دیگر شاهد مواردی مانند تولید فیلم یک خانواده محترم نباشیم.