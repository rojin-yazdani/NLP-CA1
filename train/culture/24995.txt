یکی از مراجع تقلید در نامه‌ای به فرزندش در خارج از کشور تصریح کرد :  چرا نباید تو و امثال تو در رشته‌های مختلف علمی در دنیا سرشناس و مشار بالبنان باشید ;  با اینکه در استعداد و هوش سرشار اگر از دیگران قوی‌تر نباشید ،  ضعیفتر نیستید.به گزارش رسا ،  حضرت ایت‌الله لطف الله صافی گلپایگانی از مراجع تقلید در نامه‌ای به یکی از فرزندانش که در خارج از کشور تحصیل می‌کرد اظهار داشت : چرا نباید تو و امثال تو در رشته‌های مختلف علمی در دنیا سرشناس و مشار بالبنان باشید ;  با اینکه در استعداد و هوش سرشار اگر از دیگران قوی‌تر نباشید ،  ضعیفتر نیستید. متن کامل این نامه که در کتاب پاسخ به پرسش‌های جوانان در سال 81 به چاپ رسیده است بدین شرح است :  بسم الله الرحمن الرحیم و قل اعملوا فسیری الله عملکم و رسوله و المؤمنون .بعد الحمد و الصلاه ؛  فرزند بسیار عزیزم و نور چشمانم ،  مرتضی جان !  اکنون که به حول و قوه الهی ،  عازم سفر خارج ،  برای ادامه تحصیلات می‌باشی ،  امیدوارم از انواع توفیقات بهره مند شوی و وجهه همتت را هم از جهت صورت و هم از جهت معنا بلند و عالی و متعالی قرار دهی. از جهت صورت ،  نیل به عالی‌ترین مقامات علمی را هدف بدانی و از جهت معنا این سفر را یک سفر الهی و برای خدا قرار دهی که هر چه درس بخوانی و هر چه تلاش کنی و هر چه بیشتر تحقیق نمایی ،  همه را به حساب خدا و حسنات نامه اعمال تو محسوب سازند. سفر به این نیت که با کسب معلومات در طریق خودکفایی امت اسلام و جامعه مسلمین و بی نیازی انها از کفر و خدمت به مسلمانان گام بر می‌داری ،  بسیار مقدس و عبادت است. سر انحطاط ظاهری کنونی مسلمین ،  عقب ماندن انها در علوم مادی و ظاهری از بیگانگان است ;  چنانکه علت تفوق کفار بر مسلمانان نیز ،  پیشرفته بودن انها در این علوم است. اگر جوانانی که به خارج می‌روند ،  به این فکر باشند که باید این قلاع مادی و تکنیک را فتح کنند و هر کدام برای عالم اسلام افتخار ،  مایه سربلندی و بی نیازی از دیگران شوند ،  یقینا این وابستگی و احتیاج کنونی برطرف می‌شود و مسلمانان به استقلال علمی نایل می‌گردند. چرا نباید تو و امثال تو در رشته‌های مختلف علمی در دنیا سرشناس و مشاربالبنان باشید ;  با اینکه در استعداد و هوش سرشار اگر از دیگران قوی‌تر نباشید ،  ضعیفتر نیستید. غرض اینست که همواره یادت باشد برای چه و به منظور تقدس و کسب چه رتبه والایی سفر کرده‌ای !  خدا ناظر بر تو است !  از او کمک بخواه و به او توکل و اعتماد کن !  مبادا مظاهر مادی انجا ،  فکر تو را مشغول سازد و از راهت بیرون براند که خدای نخواسته صبح کنی در حالی که از انچه می‌خواستی دستت پر شود ،  خالی باشد و با دست خالی برگردی !  انجا اگر وسایل تحصیل فراهم است ،  وسایل بازداشتن انسان از مسیر راه کمال و سعادت نیز بسیار است و مرد می‌خواهد که در دام این ملهیات نیفتد و نیکبختی خود را به ان نفروشد. در تعهد دینی خود و ولایت اهل بیت ،  علیهم السلام ،  ثابت قدم باش و هر کس را در این راه ،  ازموده و پخته شناختی ،  با او باب مصاحبت و دوستی باز کن !  در مجالس اسلامی که در مجمع اسلامی یا جاهای دیگر تشکیل می‌شود ،  خالصانه و بی ریا برای کسب فیض و زنده نگهداشتن تعهدات مذهبی شرکت نما و ان مجالس را بزرگ می‌شمار و قدر بدان !  خلاصه ،  چنان فرض کن که همه در انتظار تو هستند ;  کل جامعه مسلمانان منتظر نتیجه تلاش تو و امثال تو هستند ;  دوستان و اشنایان همه منتظرند ;  خویشاوندان تو ،  پدر و مادرت ،  همه منتظر و چشم براهند ;  بیماران همه منتظرند. همه این امور را فراموش ننما و از هر زحمت و کوشش ،  در راه موفقیت علمی استقبال کن و اگر ناملایماتی در خلال کار پیش امد ،  اعتنا نکن که  ( رنج راحت بدان چه شد مطلب بزرگ ) . شکیبا و ثابت قدم و استوار دنبال کار خودت باش که باید انشاالله تعالی ،  شاهد توفیق را در اغوش بگیری. سختیهای کار و هر فشاری را در این طریق می‌بینی ،  به حساب خدا محسوب دار و از ضعف و سستی و ناامیدی پرهیز کن !  تا می‌توانی نام خدا بر زبان ار و از ذکر خفی و یاد قلبی نیز غافل مباش و صلوات بر محمد و ال محمد ،  علیهم السلام ،  بخصوص حضرت بقیه الله ،  ارواحنا فداه ،  را فراموش نکن و تحصیلاتت را برای بهتر و بیشتر خدمت کردن به ان حضرت و شیعیان ان بزرگوار پرمایه و پرمحتوا ساز. چون با حال کسالت مجال بیش از این نیست ،  امید است تو خود حدیث مفصل از این مجمل بخوانی . تو را به خدا سپردم و از خدا برایت سعادت دارین و توفیق مسالت می‌نمایم. اگر بعض از کسان و خویشان ،  زر و زیوری برای سر راهی به شما تقدیم کرده‌اند ،  من هم این چند کلمه را به عنوان سرراهی ،  به شما می‌سپارم ،  یقینا قبول می‌نمایی. و لا حول ولا قوه الا بالله و السلام علیک و رحمه الله و برکاته فدایت لطف الله صافی شایان ذکر است ،  دکتر مرتضی صافی ،  فرزند حضرت ایت الله صافی ،  به عنوان نفر ممتاز دکترای قلب در ایران ،  جهت تکمیل تحصیلات به کشور انگلستان اعزام شده بود . وی دو سال بعد ،  پس از کسب فوق تخصص قلب و عروق ،  به کشور بازگشت و هم اکنون ،  عضو هیات علمی و استادیار دانشگاه شهید بهشتی تهران بوده و در بیمارستان شهید مدرس تهران ،  مشغول فعالیت است.