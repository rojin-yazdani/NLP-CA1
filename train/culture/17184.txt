مدیر کل پیش‌بینی و هشدار سریع سازمان هواشناسی گفت :  دمای هوا در روزهای یکشنبه و دوشنبه در تمام کشور افزایش می‌یابد اما دوباره سیستم بارش زا از روز سه‌شنبه وارد کشور می‌شود.پرویز رضازاده در گفت‌وگو با فارس ،  گفت :  پیش‌بینی می‌شود طی روزهای یکشنبه و دوشنبه افزایش دما خواهیم داشت.وی گفت :  از روز سه‌شنبه الگوی بارشی از نوار غربی نفوذ کرده و از اواخر روز سه‌شنبه و چهارشنبه هوای تهران را نیز تحت تاثیر قرار می‌دهد.مدیر کل پیش‌بینی و هشدار سریع سازمان هواشناسی گفت :  تا اواخر هفته فعالیت این سیستم بارش‌زا ادامه خواهد داشت.رضازاده با بیان اینکه این جریان نیمه غربی و بخش‌های شمالی و شمال شرق کشور را تحت تاثیر قرار می‌دهد ،  تصریح کرد :  این سیستم بارش از شدت خوبی برخوردار خواهد بود.الودگی هوا تا فردا در اهواز ادامه خواهد داشت -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  -  - وی همچنین درباره وضعیت بد هوا در اهواز و افزایش الودگی در این شهر گفت :  وزش باد بوده است و گرد و خاک از بخش‌های جنوبی عراق وارد کشور شده و کرمانشاه و اهواز را نیز تحت تاثیر قرار داده است.مدیر کل پیش‌بینی و هشدار سریع سازمان هواشناسی با توجه به اینکه از مناطق برون استانی گرد و خاک‌ها وارد اهواز می‌شود ،  گفت :  وزش باد در منطقه که تولید گردوخاک می‌کند شدت بیشتری دارد.وی اعلام کرد :  با توجه به پیش‌بینی‌ها طی 24 ساعت اینده وضعیت هوای اهواز به همین روال خواهد بود و تدوام گرد و خاک را خواهیم داشت.رضازاده اظهار داشت :  باد در منطقه‌ای در عراق وزیده و گرد و خاک را به هوا بلند کرده است و سپس با وزش باد وارد کشور شده است.وی افزود :  ذرات گرد و خاک ریز هستند بنابراین طول می‌کشد تا از منطقه خارج شوند.