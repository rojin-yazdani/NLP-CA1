مشاور مطبوعاتی رییس‌جمهور روز یکشنبه 8 ابان‌ماه در دادگاه کیفری استان تهران حضور می‌یابد.به گزارش ایسنا علی‌اکبر جوانفکر مدیر عامل ایرنا و صاحب‌امتیاز روزنامه ایران ،  فردا به همراه وکلای خود برای بررسی اتهامات وارده از سوی دادستان عمومی انقلاب تهران بابت مطالب مندرج در ویژه نامه خاتون در مقابل هیات منصفه و هیات قضایی شعبه 76 دادگاه کیفری استان تهران به ریاست قاضی سیامک مدیر خراسانی حاضر می‌شود.بر اساس این گزارش ،  روزنامه ایران روز 22 مردادماه سال جاری ،  ویژه‌نامه‌ای 260 صفحه‌ای منتشر کرد که در ان مطالبی پیرامون حجاب اسلامی و جایگاه زن در اسلام به نقل از برخی شخصیت‌ها درج شده بود و موجب بروز واکنش‌هایی شد.به گزارش ایسنا ،  همچنین قرار بود جوانفکر به اتهام توهین به ایت‌الله املی لاریجانی و ایت‌الله مصباح یزدی ساعت 10 صبح سه‌شنبه 3 ابان‌ماه در شعبه 15 دادگاه انقلاب حاضر شود که به دلیل تشکیل دادگاه بدون حضور هیات منصفه در این جلسه حاضر نشد اما وکیل مدافع وی در دادگاه حضور یافت و بنا شد وقت دیگری برای برگزاری جلسه رسیدگی تعیین شود.