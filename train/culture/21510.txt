پایگاه اینترنتی اختصاصی کودک و نوجوان با عنوان سرزمین مجازی کودکان اغاز به کار کرد . به گزارش واحد مرکزی خبر ،  مدیرطرح این پایگاه با اعلام این خبرگفت  :  اینترنت برای کودکان و نوجوانان بسیار جذاب است و خانواده‌ها دراین باره دغدغه‌های زیادی دارند به همین علت طراحان این پایگاه تصمیم گرفتند اینترنت امن و جذابی را برای کودکان ایجاد کنند.سلیمانی افزود  :  این طرح به صورت پرتال و درگاهی است که کودکان می‌توانند از ان استفاده کنند و به پایگاه ها‌ی اینترنتی مرتبط با خود براساس رده بندی مورد نظر راه پیدا کنند.وی گفت  :  یکی ازایرادهای پایگاه ها‌ی اینترنتی کودکان این است که اطلاعات موجود در انها رده بندی نشده است و ما سعی کرده‌ایم این اطلاعات را طبقه بندی شده ارائه کنیم .مدیر طرح پایگاه اینترنتی اختصاصی کودک گفت : اموزش و پژوهش  ،  شعر  ،  سرود ، بازی  ،  سرگرمی و خنده بازار از جمله بخشهای سرزمین مجازی کودکان است .سلیمانی افزود : مدیران پایگاه‌های کودک و نوجوان در داخل و خارج از کشور می‌توانند به این شبکه بپیوندند .وی گفت :  راه اندازی ایمیل امن کودک  ،  از دیگر امکانات این پایگاه است که کودکان و نوجوانان می‌توانند به جای باز کردن ایمیل در گوگل و یاهو در این پایگاه ایمیل باز کنند .www.tkvl.ir نشانی این پایگاه است که کودکان و نوجوانان می‌توانند بعد ازعضویت به همه امکانات ان دسترسی پیدا کنند .پایگاه اینترنتی تبیان وابسته به سازمان تبلیغات اسلامی این شبکه را راه اندازی کرده است .