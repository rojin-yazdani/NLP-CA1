خبرگزاری فرانسه در خبری فوری به نقل از یک مقام نظامی فرانسوی اعلام کرد چند فروند هواپیمای شکاری رافال ساخت این کشور در اسمان لیبی در عملیات شناسایی شرکت کردند. به گزارش واحد مرکزی خبر  ،  این اقدام همزمان با اغاز نشست پاریس برای چگونگی اجرای مفاد قطعنامه جدید شورای امنیت سازمان ملل درباره لیبی صورت می‌گیرد .در همین حال برخی منابع خبری هم اعلام کردند عملیات نظامی برضد لیبی تا ساعاتی دیگر اغاز خواهد شد که فرماندهی انبر عهده انگلیس گذاشته شده است .همزمان  ،  رهبران و مقامات ارشد هجده کشور و سازمان بین المللی از جمله هیلاری کلینتون وزیر خارجه امریکا  ،  دیوید کامرون نخست وزیر انگلیس ،  انگلا مرکل صدر اعظم المان ،  بان کی مون دبیرکل سازمان ملل و عمر موسی دبیرکل اتحادیه عرب برای شرکت در نشست پاریس وارد این شهر شدند.ابتکار عمل برای تشکیل نشست پاریس را دولت فرانسه در اختیار دارد که برای اقدام هر چه سریعتر علیه قذافی تلاش می‌کند.