منابع ترکیه‌ای از درخواست مسئولان این کشور برای شنود تماس‌های رهبران پ.ک.ک توسط امریکا در مقابل پذیرش استقرار رادارهای مربوط به سامانه دفاع موشکی نیروهای ناتو در خاک ترکیه خبر دادند.به گزارش ایسنا به نقل از روزنامه الوطن  -  چاپ عربستان  -  منابع ترکیه‌ای اعلام کردند که مسئولان این کشور در مذاکرات خود با جیمز کلاپر ،  مسئول نهاد مدیریت اطلاعات ملی امریکا در انکارا از وی خواستند تماس‌ها و سخنان رهبران حزب کارگران کردستان ترکیه  ( پ.ک.ک )  و در راس انها مراد کارایلان و جمال بک را که در حال حاضر در منطقه قندیل حضور دارند ،  شنود کنند.این منابع در ادامه تاکید کردند :  پیشتر ترکیه از سیستم شنود امریکا در روند دستگیری عبدالله اوجالان ،  رهبر پ.ک. ک در کنیا در سال 1999 استفاده کرده بود.در حال حاضر این سامانه در واشنگتن وجود دارد و تحت نظارت نهاد مدیریت امنیت ملی امریکا از ان استفاده می‌شود.از سوی دیگر نمایندگان نهادهای جامعه مدنی ترکیه مخالفت خود را با استقرار رادارهای مربوط به سپر دفاع موشکی ناتو در اراضی ترکیه اعلام کردند.قرار است این نهادها در اعتراض به استقرار این رادارها تظاهراتی در 2 اکتبر ( 10 مهر )  برگزار کنند.یکی از نمایندگان حزب خلق جمهوری در ترکیه اعلام کرد که بهتر است برای استقرار و یا عدم استقرار این سامانه از مردم همه پرسی به عمل اید.وی در ادامه افزود :  استقرار چنین رادارهایی باعث می‌شود تا ترکیه از سوی دیگر کشورهای مورد نظر هدف قرار گیرد.این در حالی است نیروهای امنیتی ترکیه 142 تن از هواداران عبدالله اوجالان را در تظاهراتی در مرکز استانبول دستگیر کردند.