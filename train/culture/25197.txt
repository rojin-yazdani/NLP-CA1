نمودار درختی سوره‌های قران در قالب مجموعه کامل ساختار سوره‌های قران کریم روز پنجشنبه طی مراسمی در دارالقران الکریم حرم مطهر رضوی رونمایی شد.به گزارش ایرنا ،  معاون تبلیغات و ارتباطات اسلامی استان قدس رضوی در این مراسم گفت :  نظریه هدفمندی سوره‌های قران در سالهای اخیر مورد توجه ویژه قران پژوهان و مفسران قرار گرفته است.حجت الاسلام سید جلال حسینی افزود :  مجموعه ساختار سوره‌های قران کریم شامل 114 نمودار است که بر مبنای نظریه هدفمندی سوره‌های قران تنظیم شده است.وی با بیان اینکه این مجموعه برای نخستین بار در جهان اسلام ارایه می‌شود ،  افزود :  بر اساس این نظریه هر سوره دارای یک هدف اصلی است و محتوای ان قابل تفکیک به فصل‌ها و مقاصد فرعی است.وی بیان کرد :  هر دسته از ایات به لحاظ تناسب درونی و ارتباط نزدیکی که با یکدیگر دارند ،  ذیل یک فصل قرار می‌گیرند و این فصل‌ها در یک نکته اساسی که هدف و غرض اصلی سوره نامیده می‌شود ،  مشترک هستند.وی گفت :  برای تدوین این اثر از تفاسیر معتبر شیعه و اهل سنت از جمله تفسیر المیزان ،  التحریر و التنویر ،  النظم الفنی للقران الکریم ،  التفسیر البنایی استفاده شده است اما دیدگاه‌های علامه طباطبایی در تفسیر المیزان مورد توجه خاص نویسنده بوده و در تفسیر ایات و ارتباط گفتارهای مستقل ،  به طور مکرر به این تفسیر شریف مراجعه شده است.معاون تبلیغات و ارتباطات اسلامی استان قدس رضوی با اشاره به اینکه ترسیم نمودار درختی سوره‌ها کاربردهای متعددی برای اقشار مختلف جامعه در بر دارد ،  گفت :  امکان اشنایی اجمالی و اسان با محتوای سوره‌های قران کریم و همچنین سرعت ،  تثبیت و دقت بیشتر در حفظ ایات برای عموم علاقه مندان به معارف قران ،  از جمله کاربردهای این نمودار است.وی بیان کرد :  لازمه طبیعی اعتقاد به هدفمندی سوره‌ها این است که به ارتباط منطقی ایات با یکدیگر معتقد باشیم به گونه‌ای که بتوان در یک نمودار درختی ،  همه ایات را از طریق محورها و عناوین فرعی به یک عنوان و موضوع اصلی متصل ساخت.حجت الاسلام حسینی افزود :  در بنیاد پژوهش‌های اسلامی استان قدس رضوی به طور خاص و ویژه کار پژوهشی بنیادی در حوزه قران اتفاق می‌افتد که یکی از محصولات و خروجی این پژوهش‌ها ،  کتاب المعجم فی فقه لغه القران و سر بلاغه است.وی گفت :  از سایر حوزه‌های مختلف قرانی که ممکن است در حرم مطهر نباشد اما ذیل سیاست‌های فرهنگی استان قدس رضوی قرار دارد ،  می‌توان به چاپخانه بین المللی قران با چاپ سالانه حدود پنج میلیون قران اشاره کرد.وی با بیان اینکه عنایت امام هشتم ( ع )  و شرکت مجاوران و زائران در برنامه‌های قرانی حرم رضوی مشوق خدمتگذاران این بارگاه است ،  گفت :  در دارالقران الکریم برنامه‌های متنوع قرانی ارایه می‌شود که از مهمترین انها می‌توان به بحث‌های تدبر ،  تفسیر و مفاهیم قران اشاره کرد.بر پایه این گزارش حجت الاسلام و المسلمین ˈمحمد خامه گرˈمؤلف مجموعه کامل ساختار سوره‌های قران کریم نیز در حاشیه مراسم رونمایی این مجموعه گفت :  10 سال روی این طرح کار کردم تا مجموعه کامل سوره‌های قران کریم در قالب نمودارهای درختی اماده شد.وی افزود :  این کتابچه به صورت روان و اسان این امکان را برای قران دوستان فراهم می‌اورد که با مرور تفسیر مختصر و کوتاه در هر روز به تفسیر جامع و کامل در طول کمتر از یک سال دست یابند.وی با بیان اینکه این نمودارها استفاده‌های مختلفی دارد ،  افزود :  اولین کاربرد ان ،  این است که وقتی یک صفحه قران خوانده می‌شود به مدت پنج دقیقه که این نمودار در دستتان باشد ،  می‌توانید بفهمید ایاتی که خواندید ،  حاوی چه مطلبی بوده و چه نکته‌ای در ان گفته شده است.وی تاکید کرد :  نمودارها باید در ادارات ،  مدارس و دانشگاه‌ها استفاده شود تا کسانی که به این مکان‌ها مراجعه می‌کنند طی 114 روز با کل تفسیر ساختاری سوره‌های قران اشنا شوند و این ساختار این انگیزه را برای انسان ایجاد می‌کند که سوره‌های قران را با دقت بیشتری دنبال کند.وی گفت :  این روش اولین گام برای اشنایی با معارف سوره‌های قران است و کسانی که فرصت مطالعه و ترجمه قران را پیدا نمی‌کنند ،  می‌توانند حداقل با محتوای کلی سوره اشنا شوند.