: فرمانده سپاه محمدرسول‌الله تهران بزرگ از افزایش نواحی بسیج از 6 ناحیه به 22 ناحیه در سال اینده خبرداد. سردار حسین همدانی در گفت‌وگو با خبرنگا ایلنا در خصوص تغییر و تحولات و برنامه سپاه محمد رسول‌الله تهران در سال 89 گفت :  ما تغییر و تحولات و برنامه‌های خود را در سال 88 اغاز کردیم و گفتیم که محصول و اثار ان را در سال 89 شاهد خواهیم بود. وی با اشاره به جمعیت 8 میلیون و 500 هزار نفری شهر تهران ، اظهارداشت :  برای اینکه بسیج را در تهران بزرگ فراگیر کرده و توسعه کمی بسیج را شاهد باشیم ،  نیاز داشتیم که 6 ناحیه را به 22 ناحیه افزایش دهیم. فرمانده سپاه محمدرسول‌الله در تشریح هدف از فراگیرکردن نواحی تهران گفت : با این کار می‌توان خدمات بیشتری ارائه کرد.همچنین با این اقدام می‌توان به مردم کمک کرد تا در محل و منطقه خودشان تردد داشته باشند.هدف دیگر این بود که فرماندهان نواحی ما بتوانند به راحتی در پایگاه‌ها حضور داشته و با فرماندهان پایگاه ارتباط داشته باشند. سردار همدانی افزود : در گذشته که یک ناحیه ما 300پایگاه داشت ، برای فرمانده ناحیه امکان پذیرنبود که ارتباط مستمر با پایگاه‌ها داشته باشد. فرمانده سپاه محمدرسول‌الله تهران بزرگ از دیگر برنامه‌های خود در سال اینده را مدل سازی در پایگاه‌ها عنوان کرد و گفت : این اقدام در سال اینده ازمایش شده و از سال 1390 در همه پایگاه‌ها فراگیر خواهد شد. ما در این اقدام به دنبال ان هستیم که بسیج اقشار در پایگاه‌ها داشته باشیم به این ترتیب که یک پایگاه دارای همه اقشار از جمله بسیج طلاب ، اساتید ،  دانشجویی ،  دانش‌اموزی  ، فرهنگیان ،  هنرمندان و مداحان خواهد بود. سردار همدانی افزود : ممکن است در برخی از پایگاه‌ها راه‌اندازی بسیج همه اقشار امکان نداشته باشد به طور مثال مثلا ممکن است در یک محل طلاب نداشته باشیم که دراین صورت بسیج طلاب را در چند پایگاه تجمیع می‌کنیم.